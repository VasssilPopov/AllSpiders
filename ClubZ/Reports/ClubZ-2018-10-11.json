{"url": "http://clubz.bg/74306-ot_rusiq_s_kurshumi_zashto_amerika_shte_proizvejda_rusko_oryjie", "text": "\"Просто разгледайте - което и да е видео от конфликтите в Ирак и Сирия и отговорът ще ви се изясни. Много от бойците използват руско или съветско оръжие, или техни регионални подобия, от пушки и ръчни противотанкови гранатомети, до тежки картечници, поставяни върху пикапи. Това означава, че когато Американските специални части осигуряват оръжие на някоя от тези групи, те трябва да купуват от глобалния оръжеен пазар руски хардуер, както и резервни части\", пише  И така. На Командването за специални операции на САЩ (УСОКОМ), което ръководи много от военните щабове на Америка, му хрумва една идея: вместо да купува руски оръжия, защо просто не произведе свои? Точно заради това УСОКОМ изисква от щатски компании да съставят план за разработка на руски и други чуждестранни оръжия. Целта е „да се развие иновативен домашен капацитет за производство на напълно функциониращи копия на оръжия, които да са по-добри от оригиналите“, според предложението на УСОКОМ. По-конкретно - командването иска американските компании да изследват дали е възможно да произвеждат следните оръжия: 7.62×54R леки картечници, които напомнят на ПКМ (Пулемьот Калашникова Модернизирований) и  12.7×108mm тежки картечници, които приличат на руските НСВ (Никитин, Соколов, Волков). Участниците в този проект трябва да произведат „пет напълно функциониращи прототипа, чрез които да може да се изстрелват амунициите на чуждо оръжие, което да напомня по форма, здравина и функция на създадената в Русия - „НСВ 12.7×108mm“ тежка картечница. Въпреки това УСОКОМ няма да подпомога процеса. Заинтересованите компании ще трябва сами да направят скици на оръжията, да се сдобият с подходящите части и сурови ресурси и да произведат крайния продукт. Компаниите също ще трябва \"да снабдяват с резервни части полевите оръжия“. В допълнение, необходимо е да са подготвени да започват и прекратяват производството, когато това се изисква от тях, както и да осигуряват разнообразно количество оръжия. УСОКОМ също наблегна на факта, че чуждите оръжия трябва да бъдат произвеждани в САЩ. Производителите „ще трябва да наемат единствено местни работници, да се снабдяват с местни ресурси и да произвеждат и монтират оръжията в местни сгради“. Въпреки че УСОКОМ започва с производството на два вида руски картечници, в проекта се говори за изработването на чуждестранни оръжия въобще. „Развиването на домашен производствен капацитет за копия на чуждестранни оръжия ще разреши много проблеми – освен че е изключително евтино и че подсилва военно-промишления комплекс на нацията, осигурява надежден канал за доставка и намалява времето за придобиване на олово“. Чудно е дали се нарушава авторското право, като се произвеждат руски оръжия в Америка, без лиценз, въпреки че руски и китайски шпиони не са се стеснявали да заимстват от технологията на Съединените щати. При всички положения, добра е идеята да се създават оръжия на други държави в Америка, особено като се сравни с алтернативата да се осигуряват от неблагонадеждни търговци на оръжие.", "date": "2018.10.11", "title": "От Русия с куршуми: защо Америка ще произвежда руско оръжие"}
{"url": "http://clubz.bg/74361-majkata_na_severin_prizna_che_go_e_napravil_na_piqna_glava_bil_nadrusan", "text": "Майката на Северин Красимиров, заподозрян в жестокото убийство на Виктория Маринова, твърди, че той признал вината си пред нея. Разказал ѝ, че бил пиян и надрусан, след като е бил на рожден ден. Това казва от Германия майката пред Нова тв. Жената на Северин: Като се прибра, беше с кръв по дрехите. Страхувах се да го попитам откъде е Тя иска да бъде съден в Германия и да лежи в техен затвор, защото се страхува за живота му, ако бъде върнат у нас.  Северин е дал съгласие за бърза екстрадиция Според нея синът ѝ бил с умствена изостаналост. Взимал и хапчета, но тя спряла да му ги дава. Освен него жената има още седем деца.  Фейсбук пише на Селайдин-Северин: Proklet dasi bokluk smrt za tebbb Синан е човекът, помогнал на Северин да напусне България на другия ден след убийството.  \"Изобщо не ми е казал нищо. Беше през цялото време мълчалив. 30 часа карах. Говорихме си общи неща. За толкова часове, да е говорил половин час\", разказва младият мъж пред Нова тв. Той разбира, че е возил заподозрян за убийство, едва когато го оставя в Хамбург и германската полиция започва да издирва и двамата. По-рано жената на заподозрения за тежкото убийство разказа пред журналисти в Русе, че Северин се е прибрал от рожден ден с окървавени дрехи, но тя се страхувала да го попита откъде е кръвта. В квартала в крайдунавския град, където живее 21-годишният младеж, се усеща напрежение и страх сред хората. В махалата се оплакаха, че са нахлули мотористи и мъже с джипове. Според местните хора пришълците били въоръжени.  Северин е дал съгласие за бърза екстрадиция Фейсбук пише на Селайдин-Северин: Proklet dasi bokluk smrt za tebbb", "date": "2018.10.11", "title": "Майката на Северин: Призна, че го е направил на пияна глава, бил надрусан"}
{"url": "http://clubz.bg/74362-bylgarin_ot_sasht_zaveshtal_nad_1_mln_dolara_na_medicinskiq_universitet_v_sofiq", "text": "Медицинският университет в София получи дарение от 1 милион и 37 хиляди долара, съобщиха от висшето училище. Щедрият дарител се казва д-р Андрей Георгиев. Той е бил емигрант в Съединените щати, завършил е медицинското си образование в София. Д-р Георгиев умира през 2014 година на 93 години в дома си в Америка. Преди месеци стана ясно, че е завещал и 3 милиона долара на гимназията и общината в Лом. От дарението за Медицинския университет 20 хиляди лева ще отидат за награден фонд за отличници. По 1000 лева ще се дават и на студенти, наградени за научни постижения. Една от аудиториите на Ректората ще носи името на дарителя. Тази година Медицинският университет в София става на 100 години.", "date": "2018.10.11", "title": "Българин от САЩ завещал над 1 млн. долара на Медицинския университет в София"}
{"url": "http://clubz.bg/74337-koga_shte_izgree_svobodata", "text": "Има свобода на словото в България, казва им Той. Не, няма, отвръщат му те. И ти си виновен за това. Защо е виновен? Защото е оставил повечето медии и разпространението на печата барабар, пряко или косвено, в ръцете на един друг. И защото медиите на този другия четкат Него от изгрев до здрач, че и след това. А имаше време, когато го плюеха. Защото Той одобрява бюджетите и ръководствата на държавните медии, които за благозвучие се наричат публични, и разпределя евросредства между частните. Това е историята накратко. Предъвкваме я от десет години. Бях един от първите, които я описаха в детайли. Бях един от първите, които я критикуваха. И си платих. Като я препрочитам днес обаче, се питам: какво всъщност искат те? Искат Той да им даде свободата. Да я вземе от оня, другия, дето го четка, и да я даде на тях. Т.е. те искат мястото на оня другия. Той да им го даде, тъй както раздава постове и пари. Или, може би, не съм прав. Може би искат просто да вземе от оня другия предимствата му и да не ги дава на никого. И всички да са равни. Ама това значи ли, че след това изведнъж ще изгрее свобода на медиите и свобода изобщо? Не съм съвсем сигурен. Имам дълга памет. И помня как в самото начало на първия Му мандат, всички Му се слагаха, всички Го цитираха, всички Го славословеха и дума не отваряха за свобода. Бяхме шепа луди, които които като Радичковата жаба квакахме: “Как така?” Разровете теченията на вестниците (истинските, мир на праха им) и проверете. Всички искаха да са по-близо до Него. Да станат Негови хора. Някои не станаха. И тогава им домиля свободата. Повечето от нас, българите, се сещат за нея, чак като загубят хляба, от който “никой не е по-голям”. . Нали познахте, че този куплет не е български? Така е. Унгарски е. А потомците на автора му, 171 години по-късно, пъшкат под нещо, което Европа нарича “демократура” и в което също липсва медийна свобода. Този, който я раздава, я държи само за свои хора. Скромният ми жизнен и професионален опит ме научи, че свобода не се дава. Или си я имаш и никой не може да ти я вземе. Или си я вземаш. Ако Той ти я “даде”, дори от все сърце, тя престава да бъде свобода. Става нещо като еврофонд. Който задължително върви с прикрепени към него условия. Те вече десет години викат за свобода. По едно време се надяваха, ако Той не рачи да им я даде, Европа да го принуди. Но Европа си го харесва. Освен това няма право да му се меси точно в тази работа. И те пак са нещастни. Няма кой да ги освободи. Търсят си освободител. Може и да не е цар. Не съм ги чул обаче да кажат: да се освободим от Него. Или: освободете ни от него. Казват: Той да ни даде свобода. Ама в демократичните държави не правителствата дават свободите. Дават ги конституциите. Ако правителствата отнемат тези свободи, демократичните нации ги сменят. Но българската нация не иска да Го смени. Те не могат. Не чух някой от тях да анализира себе си - защо не могат.  За десет години (съвсем заслужено между другото) изсипваха огън и жупел върху оня, другия. Но нищичко не можаха да му направят. Освен да му казват, че е дебел и лош. Нито едно негово престъпление не можаха да докажат, макар поне половината да се пишат “разследващи журналисти”. И той си го премести (бизнеса) от единия крачол във фондацията. Тя няма да се меси (в бизнеса), само ще дава пари, вика. Пари, не свобода. Междувременно, онзи, другият, унищожи не свободата. Унищожи медиите. Създаде техни евтини подобия. Наложи техните стандарти, техния вкус като масови. И никой не му попречи. Макар да имаше незаконен монопол. Макар да правеше дъмпинг.  Напротив, Той се възползва от медиите на оня, другия. Но така правят всички политици по света. Не познавам нито един, който отказва благоприятно отразяване. Не Той, а т.нар. \"независими регулатори\" трябваше да попречат. Но никой не пита има ли ги, независими ли са, регулатори ли са? Свободолюбците са приели, че всичко е в Неговите ръце. Ако е така, ние демокрация ли сме? И каква свобода искат изобщо? Те викат, че съдебната система им пречела, защото била гнила ябълка и че и тя била на оня другия. Викат, викат, ама кой ли ги чува? Уж са будители, но един файтон протестиращи не можаха да събудят. На съдебната система й дреме на тогата. Никой не го е страх от тях. Знаят го, но не искат да си го признаят. А защо е така? Никога не се питат. Все някой друг им е виновен. Народът е прост, викат. Ами просвещавайте го тогава. Водете го. Това ви е гражданският дълг. За това получавате и заплати. Мълчат. Да водиш е трудно. Значи да поемеш отговорност. Иска работа. Иска четене. Което да предшества писането. Иска факти. Които да са преди коментарите. Иска професионални стандарти. А не умения на кандидатстудентско ниво. Иска хладнокръвие и разум. А не истерия. Затова пак не изгрява свободата. А международните й измерители всяка година съобщават, че нивото й се понижава. И отнийде взорът надежда не види. И Той повече свобода не дава. Свърши, вика. И без това вече много съм дал. А бе, българска работа.", "date": "2018.10.11", "title": "Кога ще изгрее свободата?"}
{"url": "http://clubz.bg/74356-kitaj_legalizira_trudovite_lageri", "text": "Администрацията в северозападния регион на Китай Синдзян, e внесла с обратна дата поправка в законодателството, което ще засегне милиони хора от мюсюлманското малцинство - уйгури, пише британският всекидневник \"Гардиън\". Регионалното правителство е получило одобрението от китайските власти да управлява   и да арестува  .  Пекин отрича съществуването на трудови лагери, но признава за изпращането на дребни престъпници в  . Бивши арестанти твърдят, че са били принуждавани да се отказват от исляма и да се кълнат във вярност на Комунистическата партия. Според поправките, които бяха публикувани във вторник, административните структури на местно и по-високо ниво     Нова клауза нарежда на центровете да преподават \"мандарин\" (китайски език) и да осигуряват работа и образование по право, както и  Друга точка забранява  Китайските обществени медии често предлагат програми, които наблягат на развитието на Синдзян и насърчават правителствени концепции за стабилност на територията. Нова поправка включва и задължение за спазването на политиката на Китай за ограничаване числеността на семействата. Миналата година властите отмениха закона, който изключваше уйгурите и други малцинства в забраната за отглеждане на повече деца, каквато е наложена на етническите китайци. През 2017 г. бяха официално забранени носенето на хиджаб,   и отказът да се слуша публично радио и телевизия. От десетилетия Пекин се опитва да потуши желанието за независимост на местните жители на Синдзян. То е провокирано и от наплива на имигранти от китайския етнос. Властите твърдят, че екстремистите в региона поддържат контакти с чуждестранни терористични организации, но не са представили доказателства за това. Уйгурите, казаците и другите мюсюлмански малцинства, които живеят в чужбина споделят, че не могат да се свързват с роднините си в Китай. Същевременно властите изпращат деца, разделени от задържаните им или прогонени родители, в държавни сиропиталища в Синдзян. Според Лейболд поправките са опит за отклоняване на вниманието на международната общност. Китай се намира под натиска на дипломати от САЩ и ЕС, след като експерти от ООН представиха доклади за масови задържания и сурови мерки, насочени срещу мюсюлманите. Те ще бъдат подробно разгледани от Съвета на ООН по правата на човека през ноември тази година.    ", "date": "2018.10.11", "title": "Китай легализира трудовите лагери "}
{"url": "http://clubz.bg/74357-28_futbolni_hora_arestuvani_v_belgiq_za_prane_na_pari_i_ugovoreni_machove", "text": "Полицията в Белгия извърши 44 обиска и арестува 28 души заради скандал, свързан с подозрения за уговаряне на мачове, укриване на данъци, пране на пари и корупция. Задържани са членове на административни съвети на клубовете, двама съдии, четирима агенти и дори двама журналисти. Конфискувани са бижута, големи суми пари и луксозни часовници на обща стойност 8 милиона евро. Други 13 обиска са извършени от властите във Франция, Люксембург, Кипър, Черна гора, Сърбия и Македония. Арестуваха шефа на испанския футбол За разпит е отведен хърватинът Иван Леко, старши треньорът на белгийския шампион „Брюж“. Сред засегнатите са трите най-големи клуба в страната - „Брюж“, „Андерлехт“ и „Стандарт“ (Лиеж). Обискирани са офисите и на клубовете „Генк“ и „Гент“. Претърсени са жилищата на футболисти, ръководни фигури и на агенти на футболисти. Разпитани са агентите Моги Баят и Деян Велкович. Всичко това се случва само 3 месеца, след като националният отбор на Белгия спечели третото място на Световното първенство по футбол. Всички национали обаче играят в чужбина, предимно в Англия. Обиските са свързани с разследване, започнато в края на 2017 г. То е във връзка с подозрителни финансови транзакции в Първа „А“ дивизия - най-висшето ниво на футбола в Белгия. Възможно е участие на криминална организация, пране на пари и корупция. Някои агенти са заподозрени в укриване на комисионни от трансфери, заплати на футболисти и други плащания от белгийските власти. Има индикации за възможно влияние върху мачовете през сезон 2017-2018 г. Според прокурорите агентът Деян Велкович е заподозрян в неколкократно задействане на финансова схема в съучастие с няколко футболни клуба - „Мехелен“, „Генк“, „Локерен“, „Брюж“ и „Стандарт“. Според Компани тази система е неясна и е много близка до практиките, чрез които се третират хората, трафика на наркотици и дори на проституция, при които има много агенти и е възможно да стават такива скрити транзакции.", "date": "2018.10.11", "title": "28 футболни хора арестувани в Белгия за пране на пари и уговорени мачове"}
{"url": "http://clubz.bg/74350-banda_opitala_da_prodade_zlaten_venec_za_%E2%82%AC_2_000_000_imitaciq_e_tvyrdi_edin_ot_zadyrjanite", "text": "Специализираната прокуратура и ГДБОП показаха днес пред журналисти две гривни, торква и златен венец, обект на търговия от разбита иманярска група. Венецът е над 400 грама, близо килограм е торквата, а двете гривни са около 250 грама. Вартоломей I зове: Върнете църковни ценности, ограбени от Гърция Зам. главният прокурор Иван Гешев обяви, че е разбита група в момент на сделка. Той уточни, че опитът за продажба е бил само за златния венец и е трябвало да се осъществи в Свиленград. Според заместник-директора на Националния археологичен музей (НАМ) при БАН Христо Попов, само златният венец – над 400 г, е на стойност 2 милиона евро. До момента няма основания за съмнения в автентичността на предметите, които са с изключително високо културно-историческо значение, датирани към   Предстоят обстойни експертизи на иззетата находка.  По-късно стана ясно, че Специализираната прокуратура е внесла в спецсъда искане за налагане на мерки за неотклонение „задържане под стража“ на   за участие в организирана престъпна група за държане и трафик на културно-исторически ценности. Това са Димитър Андинов, Петър Влаев, Антон Ивов и Недко Добчев.  От 5000 иманяри само един в затвора Както вчера вече стана ясно от думите на Бойко Борисов, един от участниците в групата е служител на ДАНС. Според наблюдаващия прокурор Сийка Милева служителят на ДАНС е координирал срещите между обвиняемите и евентуалните купувачи. Иван Гешев не пропусна да похвали прокуратурата: Зам.-председателят на ДАНС Николай Ненков посочи, че служителят е на териториална дирекция на агенцията. Той работи в ДАНС от 2008 г. Според медийни публикации става въпрос за \"дансаджия\" от Хасково. По-късно по време на гледането на мярката за неотклонение на четиримата задържани един от тях Петър Влаев застъпи версията, че венецът и торквата са имитации, които сам е изработил. Той допълни, че има и матрица на предмет, която се е намирала в дома му, но е била иззета. Според разследващите предметите са автентични. Пред съда друг от четиримата  задържани - Андинов също заяви, че предметите са имитация. Прокуратурата иска от съда задържаните, които са обвинени за организирана престъпна група и трафик на антични ценности, да останат за постоянно в ареста. \n\t  От 5000 иманяри само един в затвора", "date": "2018.10.11", "title": "Банда опитала да продаде златен венец за € 2 000 000. Имитация е, твърди един от задържаните"}
{"url": "http://clubz.bg/74354-sasht_gotvqt_merki_za_namalqvane_dostavkite_na_ruski_gaz_v_evropa", "text": "Председателят на подкомисията по европейското и регионално сътрудничество в областта на сигурността, която е към Комисията по външните работи на Сената на САЩ, Рон Джонсън и сенаторът Крис Мърфи представиха законопроект, предлагащ мерки за съкращаване на доставките на руски газ за Евросъюза, предаде ТАСС. Агенцията се позовава на съобщения в сайта на Мърфи. В документа се предлага отделянето на 1 милиард долара за финансиране на проект по използването на нови източници на енергия в ЕС, както и оказването на дипломатическа и техническа поддръжка на Евросъюза. Говори Москва: Със или без санкции \"Северен поток 2\" ще се строи САЩ са против изграждането на тръбопровода \"Северен поток 2\", който трябва да свърже Русия с Германия през Балтийско море. Приетият през миналата година Закон за противодействие на противниците на Америка с помощта на санкции дава възможност да се приемат едностранни санкции, в това число и по отношение на фирми, които участват в строежа на \"Северен поток 2\". Тръмп напада Германия и ОПЕК от трибуната на ООН (ВИДЕО) Президентът Доналд Тръмп няолко пъти е изразявал мнение срещу строителството на \"Северен поток 2\", който според него ще постави Германия изцяло в подчинение на Русия и е изразявал намерения да се увеличат американските доставки на газ за Европа. За миналата година САЩ са доставили на Стария континент едва 3 милиарда кубически метра газ, което е незначително количество на фона на употребяваните 500 милиарда куб. метра газа в Европа. Тръмп напада Германия и ОПЕК от трибуната на ООН (ВИДЕО)", "date": "2018.10.11", "title": "САЩ готвят мерки за намаляване доставките на руски газ в Европа"}
{"url": "http://clubz.bg/74349-ekoministyryt_neno_dimov_akcioner_vyv_firma_za_pechki", "text": "Министърът на околната среда и водите Нено Димов се оказва съдружник в частна фирма - според Търговския регистър, където фигурира в списък на акционерите, получили покани за общо събрание на   АД, състояло се на 17 юли тази година в Дупница. Еколозите вредят повече от бедствията, смята Нено Димов \"Искабул\" е основана през 1996 г., произвежда метални конструкции от стомана - печки за камини; изрязване на сложни контури; крепежни елементи; носачи, накладки за превозни средства и други. Продукцията е предназначена главно за износ - за Великобритания и Ирландия. Екоминистърът Нено Димов нарече протеста за Пирин \"неомарксистки\" \"Интерком груп\" е една от най-големите компании у нас, участваше в изграждането на оградата по границата с Турция, спечели обществената поръчка за близо 4 млн. лева. Фирмата има и завод в Украйна, тъй като управителят ѝ Павлин Николов има добри връзки там от времето, когато е завършил политехническия институт в Лвов. 1. Министър Димов не участва в органи за управление и контрол на дружеството ИСКАБУЛ АД. Останалите данни са видни в Търговския регистър. 2. Заявлението в Търговския регистър за освобождаването на министър Димов от органите за управление на дружеството е с номер 20170531120446 и е подадено в указания законов срок от встъпването му в длъжност. Освобождаването е вписано в Търговския регистър с вписване №20170606130306. 3. Нено Димов е от учредителите на дружеството, което е основано през 1996 г. Какво е общото между Нено Димов и Доналд Тръмп Екоминистърът Нено Димов нарече протеста за Пирин \"неомарксистки\" Какво е общото между Нено Димов и Доналд Тръмп", "date": "2018.10.11", "title": "Екоминистърът Нено Димов акционер във фирма за печки"}
{"url": "http://clubz.bg/74332-konferenciq_s_jan_videnov_rusofobite_sa_isterichni_glupavi_i_myrzelivi", "text": "Това бе един от първите изводи на (доц., д-р), един от панелистите на днешната национална научна конференция \"Русофобството - причини, етапи, форми, институции\", провела се в Руския културно-информационен център. БАН организира конференция за русофобството. Водещ - Жан Виденов Мероприятието бе обявено по странен начин в публичното пространство. Първоначално новината се появи във фейсбук страницата на секция \"Социални стратегии и прогнози\" към Института за изследване на обществата и знанието при БАН. След реакция в социалната мрежа обаче от Института изтриха съобщението и обявиха, че нямат нищо общо с конференцията. Кой стои зад нея така и не стана ясно. Форума откри  , който обясни как финансираните от САЩ русофоби насъскват българския народ срещу братята руснаци. Модератор на първия панел на конференцията бе бившият министър-председател  . Той веднага предупреди, че строго ще следи участниците да спазват 15-минутно ограничение в изказванията си, въпреки, че един от тях не дойде, а друг закъсня над час. Преди доц. Вацев  се опита като скоропоговорка да направи исторически преглед на русофобията. Обясни произхода на термина, дефиниран още в средата на 19-и век, а като корен на русофобията дефинира желанието на Запада да контролира Русия. Това описа със следното интересно изречение: Проданов представи множество социологически данни за отношението на  народите към Русия и САЩ. Общото послание - американофобията всъщност е много по-силна от русофобията, особено в България. Проданов сподели и социологическо проучване, направено \"пред очите ми\", което обаче било потулено. Според него 85% от българите били русофили. Другояче започна изказването на Вацев, чиято тема бе \"Русофобството като антропологична катастрофа\".  Лоша дума за режима на Путин обаче не бе изречена. Всъщност, според Вацев, сега руските олигарси вече не били замесени във властта, само били \"близо до нея\". И изказа тезата, че голяма част от българските русофоби всъщност са прихванали омразата си към Русия именно от руснаците.  Путин бе споменат, само за да се илюстрира колко глупави са русофобите: Според него русофобите са и мързеливи, защото иначе биха открили и русофобството в Ленин. Този коментар предизвика възклиицание: \"Ееее, сегааа\", от публиката. Като друга група русофоби Вацев идентифицира българските фашисти. Накрая даде кратко обобщение на образа на русофоба: Следващият панелист бе доц. Иван Ангелов, който се похвали с предишния си пост на помощник по икономическите въпроси на Виденов и още двама премиери. И заяви: Ангелов обяви \"цивилизационния избор на България\" - влизането в ЕС и НАТО - за недомислица, за която българският народ не е бил попитан. И заяви, че истинският \"цивилизационен избор\" е в отношенията с народи, към които изпитваме по-голяма близост, с които общуваме по-лесно. Първи такъв народ бил руският.", "date": "2018.10.11", "title": "Конференция с Жан Виденов: Русофобите са истерични, глупави и мързеливи"}
{"url": "http://clubz.bg/74358-vselenskata_patriarshiq_priznala_nezavisima_ukrainska_cyrkva", "text": "Украинската православна църква - Киевската патриаршия вече е независима автокефална църква. Това е решил Светият синод на Вселенската патриаршия в Истанбул. Това съобщи във фейсбук говорителят на украинската църква Евстратий Зоря. Синодът няма да свиква събор \"за украински разкол\", както искаше руският патриарх Кирил Решението на Синода е удар за Московската патриаршия, която досега де юре контролираше местните православни - близо една трета от техните храмове са в Украйна. През 1992 г., след отделянето на страната от СССР, украинските духовници създадоха нова църква и патриаршия, която обаче остана на практика подчинена на РПЦ заради решение още от далечната 1686 г. Този акт Зоря определя като \"незаконно анексиране на Киевската митрополия от Руската църква\". Наскоро лидерите на двете организации - митрополит Филарет (Денисенко) и Макарий Малетич - поискаха от Константинополската патриаршия томос за признаване на тяхната независимост. С днешното решение Вселенската патриаршия всъщност отменя акта от 17-ти век и УПЦ вече е напълно самостоятелна. Руската църква къса с Константинопол заради Киевската патриаршия Според Руската православна църква това е груба намеса в диоцеза на Москва и преди решението те заявиха, че отменянето на акта може да предизвика нова голяма схизма в православния свят.  Миналия четвъртък Св. Синод на Българската православна църква отхвърли искане за свикване на църковен събор за обсъждането на \"украинския разкол\". Подобно желание се съдържаше в писмо на руския патриарх Кирил. Синодът няма да свиква събор \"за украински разкол\", както искаше руският патриарх Кирил Руската църква къса с Константинопол заради Киевската патриаршия Синодът няма да свиква събор \"за украински разкол\", както искаше руският патриарх Кирил", "date": "2018.10.11", "title": "Вселенската патриаршия признала независима украинска църква"}
{"url": "http://clubz.bg/74360-bfs_shte_informira_uefa_che_cska_sofiq_e_priemnik_na_cska", "text": "Закупуването на емблемата на ЦСКА от фенската фирма \"Ред енимълс\" (напрактика от ЦСКА-София, тъй като парите са дадени от Гриша Ганчев и неговия бизнес партньор Юлиян Инджов, а и днес стана ясно, че \"Ред енимълс ООД\" вече е собственост на Искра Григорова, която е приближена на Гриша Ганчев) дава началото на процеси, след които ЦСКА-София може да се окаже наследник на ЦСКА пред БФС, УЕФА и ФИФА. Организациите, които администрират футбола - първата в България, останалите в международен план. ЦСКА-София плати емблемата (документ) А \"каналите\" за придобиване на наследство от страна на ЦСКА-София не са само тези. Има заведени дела в Арбитражния спортен съд (КАС) от бивши футболисти на ЦСКА за дължими суми. Те вече са спечелени във ФИФА. Интересно е как ще се произнесе КАС и кого ще задължи да плати. Ако ЦСКА-София е ЦСКА, тогава адресатът е ясен.  За ФИФА и УЕФА действия като изкупуване на активи на фалирало дружество са от значение за признаване на наследство. Българското законодателство не третира подобни неща - в правото ни не съществуват понятия като предаване на история, успехи и т. н. от едно дружество на друго. Казусът е изцяло морален.", "date": "2018.10.11", "title": "БФС ще информира УЕФА, че ЦСКА-София е приемник на ЦСКА"}
{"url": "http://clubz.bg/74355-56_jurnalisti_sa_ubiti_za_pyrvite_devet_meseca_na_2018_g", "text": "През първите девет месеца на годината във връзка с професионалната им дейност са били убити 56 журналисти - повече от цялата 2017 г., сочат данни на неправителствената организация \"Репортери без граници\", предаде Франс прес. \"Докато 2017 г. беше годината с най-малко убийства от 14 години насам за журналистическата професия, 2018 г. обръща тази низходяща тенденция\", се казва в изявлението на организацията, публикувано днес. В тази връзка \"Репортери без граници\" отново настояха за назначаването на специален представител на ООН, който да отговаря за защитата на журналистите, мярка, подкрепяна от редица държави, между които и Франция, както и от \"130 медии, организации и синдикати по света\". Най-опасната за журналисти държава е Афганистан. Там от началото на годината са били убити 13 журналисти, подчертава организацията и напомня, че само за един ден - 30 април, са загинали 10 журналисти. Тогава 9 журналисти загубиха живота си при двоен атентат. Сред тях беше Шах Марай - главен фотограф на АФП в Кабул. Същия ден кореспондентът на Би Би Си Ахмад Шах беше убит от въоръжени мъже в Източен Афганистан. Организацията посочва, че броят на професионалните репортери, убити в Сирия, е силно намалял (двама от началото на 2018 г., срещу 9 за миналата година), но подчертава, че това не бива да прикрива проблема, че журналисти, сирийски граждани, поемат голям риск, когато свидетелстват от първо лице за конфликта. Шестима такива журналисти и медиен сътрудник са убити от началото на тази година.", "date": "2018.10.11", "title": "56 журналисти са убити за първите девет месеца на 2018 г."}
{"url": "http://clubz.bg/74348-cska_sofiq_plati_emblemata_dokument", "text": "На официалния сайт на ЦСКА беше публикувано съобщението, че клубът е платил емблемата. Днес изтичаше крайният срок, в който трябваше да бъдат платени 8-те милиона от запалянковската фирма \"Ред Енимълс\".  Емблемата на дружеството в несъстоятелност ПФК ЦСКА АД, беше спечелена на търг, който беше проведен през 2017 г. Точната сума е 7 835 367,50 лв. след приспадането на придатъка. Така приключва една сага, която в последните години почти неизменно бе №1 за футболна България. Сега парите ще бъдат разпределени на кредиторите, а фалиралото дружество ПФК ЦСКА АД ще бъде обявено в ликвидация. Емблемата не прави ЦСКА-София правоприемник на ПФК ЦСКА АД, защото правният мир в България не предлага такава възможност. Тук обаче има морален елемент и в случая той е водещ. Тези 8 милиона лева са малко по-малко от една трета от дълговете на старото дружество, но това наистина е много висока обезпеченост, може би без аналог в подобни случаи с футболни клубове по света. Доста запалянковци на ЦСКА се колебаеха дали да припознаят ЦСКА-София и чакаха развръзката с откупуването на активите. Тя продължи повече от една година. Сега \"червена\" България ликува и това може да се усети в социалните мрежи. Новината е лоша за ЦСКА 1948. Този клуб загуби ключова битка (можеше да се надява да вземе активите, само ако \"Ред енимълс\" бяха отказали да платят активите) и съществуването му е под съмнение. Отборът няма фенове, няма дух и нищо, което да го свързва с ЦСКА. Скоро най-вероятно няма да може да използва и емблемата, която много прилича на оригиналната. ЦСКА-София сега ще може да забрани това, тъй като приликите наистина са много големи. А за ЦСКА-София нещата вече изглеждат различно по отношение на наследството на най-успелия български клуб.", "date": "2018.10.11", "title": "ЦСКА-София плати емблемата (документ)"}
{"url": "http://clubz.bg/74347-bleyr_ima_50_procenta_shans_za_vtori_referendum_za_brekzit", "text": "Бившият британски премиер Тони Блеър коментира, че съществува 50 процента възможност да се предизвика втори референдум за Брекзит, тъй като настоящата министър-председателка Тереза Мей няма да може да осигури мнозинство в парламента, предаде Ройтерс.  Мей освиркана от консерватори. Безпрецедентно!  Блеър посъветва депутатите от Лейбъристката партия да гласуват против споразумението за напускане на Европейския съюз. Остават по-малко от шест месеца преди Великобритания да напусне Европейския съюз, но все още не е ясно как петата икономика в света и финансовият център в Лондон ще търгуват с ЕС след Брекзит.  Тони Блеър: Има опасност и други държави да напуснат ЕС Мей се опитва да договори сделка, но не е сигурно дали ще може да спечели парламента на своя страна - Лейбъристката партия обяви на няколко пъти, че ще гласува против споразумението в сегашния му вид. Лейбъристите искат да спре часовника за \"Брекзит\" Според Блеър, ако Брекзит се осъществи и на власт дойде правителството на лейбъристите начело с Джеръми Корбин, държавата ще попадне  . Тони Блеър: Има опасност и други държави да напуснат ЕС Лейбъристите искат да спре часовника за \"Брекзит\"", "date": "2018.10.11", "title": "Блеър: Има 50 процента шанс за втори референдум за Брекзит"}
{"url": "http://clubz.bg/74353-valeri_simeonov_razbirachite_ot_evropa_da_vnimavat_s_bylgariq", "text": "Това каза в Казанлък вицепремиерът Валери Симеонов, цитиран от \"Фокус\". Той коментира срещата на премиера с посланици на страните членки на ЕС след разкриването на убийството на Виктория Маринова. Британската посланичка: Съчувствам на вашия премиер Вебер глади недоразуменията с Борисов, посланиците на ЕС - също Според него полицията си е свършила перфектно работата по разкриването на убийството. Сименов реши и да разкритикува действията на германската полиция. Имало много противоречиви тенденции, които се отразявали на работата на органите. Според него обаче навсякъде има опасност от възникване на етническо напрежение. Вебер глади недоразуменията с Борисов, посланиците на ЕС - също", "date": "2018.10.11", "title": "Валери Симеонов: Разбирачите от Европа да внимават с България"}
{"url": "http://clubz.bg/74335-povreda_prizemi_avarijno_soyuz_systoqnieto_na_ekipaja_ne_e_syvsem_dobro", "text": "Изстреляният към Международната космическа станция (МКС) руски кораб \"Союз\" с руснак и американец на борда се върна на Земята, след като в двигателя възникна повреда, информира БТА, цитирайки ДПА. С космонавтите Алексей Овчинин (Русия) и Ник Хейг (САЩ)  е осъществен контакт. Те са се приземили аварийно в Казахстан. Транслацията на полета бе прекратена минути след излитането. Състоянието на космонавтите от авариралия кораб \"Союз МС-10\" \"не е съвсем добро\" и те възможно най-скоро ще бъдат превозени до Москва със специален полет, съобщи ТАСС. Спускаемият апарат с двамата на борда се приземи успешно. Спасителните екипи са видели кораба да се спуска с парашут към земята. Телевизията на НАСА съобщи, че Алексей Овчинин и Ник Хейг са добре. Екипажът се е приземил на 20 км източно от Жезказган, Казахстан. Четири хеликоптера са излетели към спускаемия апарат. Спасителите са стигнали до мястото на приземяването, не е необходима медицинска помощ, съобщи източник на \"РИА Новости\". Русия е решила да замрази всички пилотирани космически мисии. Ракетата носител \"Союз-ФГ\" с пилотирания кораб \"Союз МС-10\" стартира от космодрума \"Байконур\". Изстрелването бе наблюдавано от ръководителя на \"Роскосмос\" Дмитрий Рогозин и директора на НАСА Джим Брайдънстайн. Автономният полет на \"Союз\" трябваше да бъде осъществен по 6-часова схема и скачването на \"Союз\" с орбиталната станция да бъде извършено днес. Космонавтите трябваше да прекарат 187 денонощия в орбита. По руската програма бяха планирани 56 експеримента. В средата на ноември Овчинин и намиращият се на борда на станцията космонавт Сергей Прокопиев трябваше да излязат в открития Космос, за да изяснят причините за появата на отверстие в \"Союз МС-09\", довело до изтичане на въздух от МКС. За целта щяха да разкъсат част от обшивката на кораба.", "date": "2018.10.11", "title": "Повреда приземи аварийно \"Союз\", състоянието на екипажа \"не е съвсем добро\""}
{"url": "http://clubz.bg/74336-mvf_srychka_italiq_zaradi_byudjeta", "text": "Управляващият директор на Международния валутен фонд (МВФ) Кристин Лагард призова Италия, като членка на ЕС, да спазва правилата на клуба за бюджетната дисциплина. Около 32 000 членове на световния финансов елит се намират на индонезийския остров за едноседмични дискусии, които преминават под сянката на търговската политика, наложена от американския президент Доналд Тръмп \"Америка най-напред\" (America First). МВФ понижи прогнозите си за растежа в света и в България Лагард оправда повишенията на лихвите, които обяви централната банка на САЩ (Управлението за федерален резерв, Фед) при сегашната икономическа конюнктура. Така тя на практика отговори на критиките на президента на САЩ Доналд Тръмп, според когото Фед \"си е изгубило ума\", водейки такава парична политика, съобщи Франс прес. Федералният резерв води прекалено твърда политика и е \"полудял\", коментира снощи Тръмп на фона на резкия спад на американския промишлен индекс Дау Джоунс, който при закриването на търговията в сряда изгуби 3.15%.  Лагард освен това призова страните \"да използват всички механизми\", за да устоят на последиците от неизбежното изтичане на капитали на фона на рисковете, свързани с напрежението в търговските отношения и повишаването на лихвите, предаде Ройтерс. Тя препоръча по-голяма гъвкавост при управлението на потоците, допълвайки, че някои нововъзникващи пазарни икономики, включително и страни от Югоизточна Азия, не са особено склонни да наложат такъв контрол, вярвайки, че той трябва да се прилага само при извънредни обстоятелства. МВФ: Вълната от мита ще забави растежа Лагард изрази надежда, че китайските власти полагат усилия да поддържат икономическия растеж и стабилността на фона на търговския си конфликт със САЩ, но допълни, че това е \"сложно\" балансиране, допълни Ройтерс.  Последният доклад на МВФ за световната финансова стабилност, публикуван тази седмица, предупреди, че растежът в глобален план може да бъде изложен на риск, ако нововъзникващите пазари се влошат или се засили търговията. Участниците на пазара \"изглеждат самодоволни\" относно потенциалните рискове от \"внезапно и рязко затягане на условията\" - като нарастващи лихвени проценти или намаляващ достъп до капитали. Още нови мита и мерките за противодействие \"биха могли да доведат до по-голямо затягане на финансовите условия, което да има отрицателни последици за глобалната икономика и финансовата стабилност\", предупредиха от МВФ. МВФ: Вълната от мита ще забави растежа", "date": "2018.10.11", "title": "МВФ сръчка Италия заради бюджета"}
{"url": "http://clubz.bg/74340-gryckite_vlasti_branqt_magaretata_na_santorini", "text": "Гръцкото министерство на земеделието въведе нови правила за защита на магаретата на един от най-популярните сред туристите острови Санторини, включително забрана да бъдат яздени от туристи, които тежат повече от 100 килограма. Инициативата дойде след кампания на защитници на правата на животните, според която прекомерното товарене на магаретата е равносилно на мъчения. Гърция отменя ограниченията за теглене на пари  Правилата, които са в сила не само за популярния остров за почивка, също така забраняват на собствениците да използват осли, бременни или магарета в недобро здравословно състояние, като задължават собствениците им да се уверят, че техните магарета са добре нахранени и напоени. Активистите за правата на животните през лятото организараха кампания в социалните медии, за да протестират срещу използването на магарета за пренасяне на затлъстели туристи по скалистите и стръмни пътеки на Санторини. Невнесените данъци в Гърция са равни на половината ѝ дълг: €182,5 млрд. Базираната във Великобритания активистка група   заяви на сайта си през юни, че е \"разтревожена\" от условията, при които се държат магаретата, преди да се срещнат с хора от Санторини през август. В допълнение към ограниченията за теглото, от гръцкото министерство дават указания, че животните трябва да се разхождат веднъж дневно в продължение на поне половин час. Пред CNN от организацията за правата на животните PETA казват обаче, че тези мерки \"няма да спрат ежедневните страдания, които тези магарета понасят\". Невнесените данъци в Гърция са равни на половината ѝ дълг: €182,5 млрд.", "date": "2018.10.11", "title": "Гръцките власти бранят магаретата на Санторини"}
{"url": "http://clubz.bg/74326-shte_specheli_li_vrag_%E2%84%96_1_na_polsha_bitkata_za_evrokomisiqta", "text": "Така накратко описаха Франс Тимерманс наблюдатели в Брюксел, след като той обяви вчера намерението да бъде водещият кандидат на Партията на европейските социалисти (ПЕС) за председател на Еврокомисията. Причините са ясни. Той е човекът с главна заслуга ЕК да предаде Полша на Съда на Европейския съюз (СЕС). Холандецът причини немалко главоболия на правителството във Варшава като първи зам.-председател на ЕК, отговарящ за спазването на върховенството на закона. Мразят го и евроскептиците, защото той използва всяка възможност да защитава европейските ценности на разбираем за обикновените хора език. Човек №2 в Еврокомисията поиска да я оглави Пълното му име е Франсискус Корнелис Херардус Мария Тимерманс. Той е специалист по френска литература, дипломат от кариерата и полиглот. Владее 5 чужди езика - английски, немски, френски, италиански и руски. Като военнослужещ от холандската армия през 1986-1987 г. е бил обучаван да разпитва съветски военнопленници. Разбира се, не се е стигнало до военен конфликт, който да наложи Тимерманс да прилага тези умения. Владеенето на много езици ще помогне на 57-годишния Тимерманс да стигне по-лесно до избирателите си, смятат анализатори. Но какво ще им каже? Манфред Вебер - защитник на българското членство в Шенген и противник на \"Северен поток 2\" Веднага след обявяването на кандидатурата си Тимерманс изтъкна желанието да каже на децата си, че е дал най-доброто от себе си за Европа. Същевременно в изявление, разпространено от неговата холандска Партия на труда, еврокомисарят отправи послание хората да се опълчат срещу изнудването от страна на големите корпорации, които искат несправедливо ниски данъци. Това вече намирисва на популизъм. И някой у нас би добавил: Шефчович – дипломатът без партийна окраска Немалко експерти смятат, че избирането на Тимерманс би било доста трудно предвид факта, че левицата в цяла Европа от доста време насам е в дълбока криза и търпи поражения. Дори в Холандия не управлява партията на Тимерманс. Холандецът има силен съперник в редиците на ПЕС в лицето на словака Марош Шефчович, който бе първият социалист, обявил желанието си да бъде водещ кандидат за председател на Еврокомисията. Вече стана дума, че Тимерманс е враг на Полша, което може да настрои срещу него поне няколко страни от Източна Европа, споделиха анализатори пред Клуб Z. А Шефчович отговаря за енергийния съюз и неведнъж се е опълчвал на плановете на Русия да подчини Европа чрез своите газопроводи. По тази причина за първи път от много време насам в ПЕС ще има сериозна борба за пост номер 1 в Европа. И Александер Стуб пожела да оглави Еврокомисията А противниците на Тимерманс, особено от антируското лоби, винаги могат да извадят още един коз. Става дума за изказването му в качеството на холандски външен министър по повод на свалянето с предполагаема руска ракета през 2014 г. в Украйна на малайзийски самолет с 298 души, повечето от които граждани на Холандия. Тогава Тимерманс заяви, че един от пътниците бил открит с кислородна маска. Това даде повод за съмнения във версията, че всички са загинали моментално. Следствието отговори, че е намерена не маска, а само ластик от нея. Пак тогава Тимерманс обвини местни жители, че мародерствали след катастрофата. По-късно в писмо до холандския парламент той призна, че е попрекалил. Така или иначе Франс Тимерманс е сред най-сериозните кандидати да оглавят Еврокомисията. Борбата наистина ще бъде „жестока“ и „епична“. Манфред Вебер - защитник на българското членство в Шенген и противник на \"Северен поток 2\" Шефчович – дипломатът без партийна окраска И Александер Стуб пожела да оглави Еврокомисията", "date": "2018.10.11", "title": "Ще спечели ли враг № 1 на Полша битката за Еврокомисията?"}
{"url": "http://clubz.bg/74345-gledame_%E2%80%9Enureev%E2%80%9C_s_premier_baletista_na_bolshoj_vladislav_lantratov", "text": "Спектакълът „Нуреев“, свален три дни преди премиерата в Болшой театър преди около година, ще бъде показан скоро в България. Не целият, а само откъс от представлението, скандализирало ръководството на театъра през юли 2017-а дотам, че да го отложи. Месеци по-късно постановката на режисьора Кирил Серебренников все пак влезе в афиша на емблематичната трупа. Герой в спектакъла е Рудолф Нуреев – гей балетистът, избягал от Съветския съюз към Запада и постигнал световна слава, преди да почине от СПИН. Откъсът от „Нуреев“ ще бъде представен в гала спектакъл на 29 октомври в зала 1 на НДК. Публиката ще види „Дует на Руди и Марго“ в изпълнение на Владислав Лантратов   и неговата партньорка на сцената и в живота Мария Александрова, както и „Писмо“ – соло на Денис Савин. Въпреки проблемите, „Нуреев“ бе обсипан с овациите на критиката и с редица награди, а премиер балетистът Владислав Лантратов получи за ролята си отличието „най-добър балетист“. В гала спектакъла на Болшой ще бъдат представени откъси и от други популярни заглавия от афиша на театъра – „Дон Кихот“, „Спящата красавица“, „Лешникотрошачката“, „Раймонда“, „Пламъците на Париж“, „Силфида“, „Талисман“, както и богат съвременен репертоар. Освен Лантратов, Савин и Александрова, публиката ще види още солистите Екатерина Крысанова, Анастасия Сташкевич, Маргарита Шрайнер, Руслан Сквороцов, Вячеслав Лопатин, Артур Мкрчян и др. Билетите за спектакъла са от 50 до 120 лв. Деца до 7 г. са с вход свободен, но без право на седящо място. \n\t", "date": "2018.10.11", "title": "Гледаме „Нуреев“ с премиер балетиста на Болшой Владислав Лантратов"}
{"url": "http://clubz.bg/74339-fejsbuk_pishe_na_selajdin_severin_proklet_dasi_bokluk_smrt_za_tebbb", "text": "Това е микроскопична (и доста \"възпитана\") част от отзивите по стените на общо 5-те профила на Селайдин Ремикса (ако броим един без снимка - стават 6, б.р.). Зад акаунта във фейсбук се крие Северин Красимиров, който е арестуван в Германия по обвинение, че е изнасилил и убил Виктория Маринова в Русе. Селайдин-Северин: действа, воден от нагона, без да анализира Показателно е, че въпреки избуялите веднага теории на конспирациите за сложна схема, с която младият ром бива набеден, почти никой от коментиращите постове не е в негова защита. Напротив - преобладава натурализмът - подхождащ за хора, които вярват, че това е реалният извършител. Това са реакции от профила, който изглежда да е най-актуален и доскоро поддържан. Има и такива коментари обаче: Като цяло обаче етносът не играе при шестващото всенародно вбесяване: Има отзиви дори и от чужденци... Оставяме ги без коментар: И все пак картата с етноса е водеща, като се съдържат съвсем екзотични коментари, на хора, които очевидно си вярват... На младия мъж никак не му помага това, че си е кръщавал профили с имена като  . Коментарите в този профил няма цитираме...  Има хора, които не вярват в правосъдието: Има особено тежки клетви под видеата и снимките, на които семейството на Селайдин и децата са щастливи и танцуват кючеци. Има и такива:", "date": "2018.10.11", "title": "Фейсбук пише на Селайдин-Северин: Proklet dasi bokluk smrt za tebbb"}
{"url": "http://clubz.bg/74300-nqkoi_ni_predpochitat_myrtvi", "text": "Няколко дни не бяхме журналя. Бяхме журналисти. Допусна се предположението, че журналистите могат (и са!) да бъдат на прицел. Могат да бъдат бити и дори убивани за работата си. Случаят не се оказа такъв, но осъзнаването си остава. На пресконференцията за жестокото убийство в Русе бяха казани много верни неща. Но и една много голяма лъжа, произнесе я Бойко Борисов – че сега в България може да се пише и говори неограничено свободно. Не, не може. Говори се неограничено свободно в неограничени и свободни медии. Каквито в България се броят на пръстите на едната ръка. Толкова са малко, че служат повече за изобразяване на лъжата за свободата на словото, отколкото за компенсиране на ограничената свобода на словото. Няма как да са независими медиите в България, ако в голямата си част те са собственост на един човек. Няма как да зададем на този човек въпросите, които се налага да бъдат зададени. Той съществува само като име. Призрак с тежка черна сянка. Той не ходи на работа, но получава заплата за работа. И ние не можем да го попитаме как се чувства от получаването на този срамен хляб – какъвто е изразът за нечестно получени пари, защото няма къде да го видим, как да контактуваме с него. Повечето медии говорят вместо него – това ли е свободата на словото, неограничената свобода, за която говори на пресконференцията премиерът Бойко Борисов? Не само медиите, а и разпространението им е негово. Затова има медии, които са наказани с неразпространение – това ли е държавата, чието име някои наистина се постараха да оплескат с не най-подходящия повод, но затова пък причина да се говори за несвободата на медиите в България  е основателна. Затова днес, може би последният от няколкото дни, в които не бяхме наричани журналя, а журналисти, искам да ви кажа – няма свобода на словото в България, има отделни островчета на свободата. Ако наистина искате да има независими и свободни медии, оказвайте ни подкрепа, докато сме живи. Не е нужно да ни превръщате в икони, когато сме мъртви. Не е нужно да ни повишавате в ранг разследващи журналисти, да ни оплаквате, да организирате бдения и мероприятия, да пишете колко сме прекрасни. Не сме прекрасни, обикновени хора сме, които са избрали за професия истината. Ако имате нужда от истината, направете така, че да я имате. Медиите в България ще бъдат свободни, когато българите поискат те да са свободни. И не, не сме първата власт, както каза Борисов. Този израз така и не го научиха, в оригинала не се говори за „власт“, а за „сила“. Не е нужно да сме първата сила, по конституция първите три сили са определени. Журналистиката е четвърта и става сила само когато зад нея са застанали читателите, слушателите и зрителите.", "date": "2018.10.11", "title": "Някои ни предпочитат мъртви"}
{"url": "http://clubz.bg/74341-siriq_shte_stroi_ruski_pametnici", "text": "Сирия ще увековечи паметта на загиналите в страната герои от Русия, съобщава \"Известия\" за плановете на сирийския \"благодарен народ\". В най-скоро време сирийският парламент ще разгледа законопроект, предвиждащ в цялата страна да бъдат издигнати \"мемориали, увековечаващи душите на хората от Русия, загинали на сирийска територия\", заявява пред вестника депутатът Джамал Зауби от парламентарната комисия по въпросите на семействата на жертвите и ранените във войната. Сирия остава руски бастион Прессекретарят на парламента Наджи Убейд казва пред \"Известия\", че депутатите ще подкрепят бъдещия закон. Той подчертава, че хората в Сирия винаги са съчувствали искрено на семействата на падналите руски войници, а лично председателят на парламента Хамуда Юсеф Сабаг тачи руско-сирийската дружба като \"скрепена с кръв\". CNN: Сирия свали с руска ракета руски военен Ил-20 с 15 бойци на борда Първият зам.-председател на външнополитическата комисия в руския сенат - Съвета на Федерацията, коментира, че тази стъпка на сирийските парламентаристи ще укрепи приятелските връзки между двата народа. CNN: Сирия свали с руска ракета руски военен Ил-20 с 15 бойци на борда", "date": "2018.10.11", "title": "Сирия ще строи руски паметници"}
{"url": "http://clubz.bg/74330-barnie_vijda_sdelkata_s_london_na_edna_ryka_razstoqnie", "text": "Сделката за Брекзит е „на една ръка разстояние“, заяви главният преговарящ на ЕС Мишел Барние в реч пред бизнес лидери в Европарламента. Той обаче бе категоричен, че Лондон трябва да приеме възможността за проверка на някои стоки, които ще се придвижват между Северна Ирландия и останалата част на Обединеното кралство. На 17 октомври лидерите от ЕС ще имат вечеря в Брюксел и се надяват да се споразумеят за договор за излизането на Великобритания от ЕС. Според Барние той е готов на 80-85 на сто. Остават обаче някои пречки като въпросът как новата сухопътна граница със Северна Ирландия да не разпали нов конфликт. Юнкер е оптимист, че  ще има сделка за Брекзит Барние изтъкна, че ЕС прави всичко възможно да гарантира, че проверките на стоките, движещи се през границата със Северна Ирландия, ще бъдат направени по най-“ненатрапчив“ начин, например на фериботите, в пристанищата или на местата, където са произведени. Ветеринарните прегледи и контролът за сигурност обаче трябва да стават по границата. Французинът каза още, че Брекзит ще доведе до необходимостта от проверки дали стандартите за митниците и ДДС са в съзвучие с тези на ЕС. Това ще стане в случай, че бъде задействан планът за backstop - договореност, според която, ако Великобритания и ЕС не успеят да се договорят, Северна Ирландия ще остане част от единния пазар и митническия съюз, като по този начин няма да се налага да има граница между тази част от Обединеното кралство и Република Ирландия. Барние: ЕС е склонен да преразгледа въпроса за ирландската граница За митниците и ДДС преговарящият заяви, че предложението на ЕС е да се използват съществуващите митнически процедури, за да се избегнат проверки на транзитните пунктове. Митническа декларация може да бъде предварително попълнена в интернет. Проверките на индустриалните стоки могат да бъдат извършени от органите за пазарен контрол на място, в самите компании. Но проверката на животните и животинските продукти трябва да останат по границите. Барние: ЕС е склонен да преразгледа въпроса за ирландската граница", "date": "2018.10.11", "title": "Барние вижда сделката с Лондон на една ръка разстояние"}
{"url": "http://clubz.bg/74334-pyrvi_zlaten_medal_za_bylgariq_na_mladejkite_olimpijski_igri", "text": "България има първо отличие от младежките олимпийски игри в Буенос Айрес - акробатите Мариела Костадинова и Панайот Димитров взеха златни медали като част от интернационален отбор, спечелил първото място в интересно гимнастическо състезание на смесени отбори. Българите бяха в отбора с име Симон Байлс - прочутата американска спортна гимнастичка, първата афроамериканка световна шампионка и първата жена с три поредни световни титли (2013 - 2015 г.). С десетте си златни медала Симон държи рекорда за най-много отличия, спечелени от жена в историята на световните гимнастически първенства. Останалите отбори бяха с имена на други легендарни спортисти от гимнастиката - Надя Команечи, Оксана Чусовитина и др. Нашите представители бяха със значителен принос за титлата на своя мултинационален тим, тъй като още в първия ден на игрите се наредиха трети в квалификациите при смесените двойки в акробатиката и се класираха безпроблемно за финала. Тогава Костадинова и Димитров бяха четвърти на „баланс“ с 27,450 т., след това на „динамика“ останаха пети с 26,775 т., а на „комбинирано“ бяха безапелационни за първото място с 27,775. Така в общото класиране българската двойка се нареди на трета позиция, с равен резултат от по 82,000 т. с украинската двойка, което ѝ осигури място на финала. В състезанието се оформиха 12 отбора, като във всеки един от тях имаше по 12 представители на различни държави в следния състав: по три момчета и по три момичета от спортната гимнастика, по три момичета от художествената, по една смесена двойка от акробатиката, по едно момче и по едно момиче от батута. За класирането се взимаха предвид само местата (без точките) в квалификационните надпревари на всеки един представител в съответния му спорт. Общият брой най-предни класирания осигуряваше злато, следващият сребро, бронз и т.н. Златните медали бяха връчени на българите от трима членове на МОК - великият украински спринтьор Валери Борзов, Сара Уолкър (Нова Зеландия) и Маринари Ватанабе (Япония), който като президент на Международната гимнастическа федерация (ФИГ) преди три дни бе приет за член на МОК. Сред най-щастливите в залата бе и треньорката на златната ни двойка в акробатиката Гергана Денева.", "date": "2018.10.11", "title": "Първи златен медал за България на младежките олимпийски игри"}
{"url": "http://clubz.bg/74294-dali_botusha_na_evropa%C2%A0shte_sochi_na_iztok_ili_na_zapad%C2%A0", "text": "Триест, Италия - Обичам този град. Не зная защо. Не съм роден тук, не съм израснал тук. Никога не съм живял, нито съм избягал оттук. Дори не съм се влюбвал тук, разхождайки се вечер по спиращия дъха площад \"Пиаца Унита\", който с една от четирите си страни гледа към морето, започва анализа си за в. \"Ню Йоркс таймс\" Бепе Севернини. Мисля, че обичам Триест, защото той е географска, мисловна граница, и дори повече. Закътан в североизточния ъгъл на Италия, в него има нещо латинско, немско и славянско. Той е католически, източноправославен, еврейски. Той е център на литература и търговия. Тук спира Югът: Адриатическо море се хвърля на европейския бряг, за да разбере, че не може да продължи нататък. Тук спира Северът: карстовото плато (по границата между Италия и Словения) е като тераса на континента и векове наред виенчани са идвали тук, за да се радват на гледката.  Тук спира изтокът: въздишките на Русия никога не са могли да стигнат по-далече. Тук спира Западът: бази на НАТО, някога готови да отблъснат нашественици от Варшавския договор, остават пръснати наоколо.  Салвини и Льо Пен взеха на прицел \"бункера Брюксел\"  Триест бе създаден от Хабсбургската империя, която притежаваше къса морска брегова линия. В началото на 18 век той е бил само малко селище на рибари, на производители на морска сол, на градинари, отглеждащи продукти за пазара. Империята го превърна в пристанище с монопол върху вноса и износа, с облекчен данъчен режим, с \"меки\" железопътни тарифи.  Но тази идилична реалност приключи преди един век. Оттогава Триест преживя ужасни перипетии. Той си бе върнат от Италия през 1918 г., после фашистите си го избраха за свой култов град. Беше окупиран от нацистите през 1943 г., а после бе превзет от югославските комунисти през 1945 г.. През 1947 г. Триест бе поставен под англо-американско военно управление. Едва през 1954 г. бе върнат на италианската държава.  Днес, най-после, Триест е един проспериращ, мирен европейски град. Морското пристанище, корабостроителницата, застрахователни компании и фирми за кафе, както и много научно-изследователски институти осигуряват работни места за всички. Но той си остава град върху подвижни \"политически\" пясъци, разположен върху нестабилен разлом, в който се сблъскват тектоничните плочи на съперничещи си европейски сили.  Повече от всяко друго място, Триест отразява избора, пред който е изправено сега новото националистическо правителство на Италия. Съставено от две евроскептични партии - \"Лига\" и \"Движение 5 звезди\", за разлика от своите предшественици то изглежда твърдо ориентирано на Изток.  Триест винаги е смятал себе си за преден пост на Запада и е помагал за прекарването с кораби на хора от гранични земи, като Истрия и Далмация (сега части от Хърватия, в която обаче от векове живеят много италианци) към Италия и други страни от Европейския съюз. Градът винаги се е гордял с тази си роля и сега се мъчи да остане в крак с пулса на времето.  Дали италианското правителство само гледа на изток, или се движи нататък? На 28 август Матео Салвини - лидерът на \"Лига\", дойде в Милано да приветства унгарския авторитарен премиер Виктор Орбан, който обяви домакина си за \"моят герой\". Няколко дни по-късно депутати от \"Лигата\" гласуваха в подкрепа на Будапеща в Европейския парламент, който искаше да се вземат мерки срещу антидемократичните действия на унгарското правителство.  Московиси вижда \"Мусолинчета\" в Италия. Салвини му казва \"да си измие устата\" Италианското правителство често изразява вербална подкрепа на руския президент Владимир Путин и избягва да го критикува. През май Салвини нарече Путин \"водещ държавник\". Между \"Лигата\" и \"Единна Русия\" - партията на Путин, се поддържат интензивни и продължителни контакти: конференции, конгреси, срещи. Италианският министър по европейските въпроси Паоло Савона е не само отявлен евроскептик, но и антигермански и проруски настроен. В интервю преди да бъде назначен на този пост, той каза: \"Путин е реалист. Той е против онази Европа, която би желала да му навреди. А Европа това и прави\".  Новият шеф на италианската държавна телевизионна компания РАИ - журналистът Марсело Фоа, като всички свои предшественици, бе назначен от управляващото мнозинство. Той открито подкрепя Путин и често е гост по финансирания от Кремъл руски телевизионен канал РТ, като защитава Москва за политиката и спрямо Украйна и по други въпроси.  Как Италия сама си вреди В телевизионни дискусии интелектуалци, които подкрепят италианското правителство, говорят за \"италианския афинитет към Русия\" и настояват за закриване на американските военни бази (в страната).  Не липсва подкрепа за Москва и в опозиционните редици. Връзките между Силвио Берлускони и руския президент датират отдавна. Експремиерът често посещава Путин и на свой ред посреща Путин у дома си в Сардиния.  \n\tЗасега нищо от това не е последвано от съществени външнополитически промени. Традиционните италиански съюзници обаче се безпокоят. Очаква се делегация от американския Държавен департамент да направи тихомълком посещение в Рим, за да разбере каква позиция ще заеме Италия през декември, когато Европейският съвет трябва да реши дали да продължи санкциите срещу Русия заради Украйна. За момента нещата изглеждат така: италианските лидери при всяка възможност споменават, приветстват и оценяват положително авторитарните лидери в Източна Европа.  Британски министър нарече Русия \"държава парий\" Векове наред Триест е свикнал да се бои от обратите на историята, предчувствайки приближаването на смутни времена. Дали на Изток го очакват стари противници или новооткрити приятели? Засега нова националистическа Италия не обръща гръб нито на Европейския съюз, нито на Запада, но ако се предприемат някакви стъпки в подготовка за бъдещето, те са в посока към отчуждаване. Европейските избори през 2019 г. могат да сложат точка на такава ориентация на Италия, но могат да предизвикат и намеса на \"пожарната команда\". При това положение знае ли някой докъде може да се стигне?  БТА Московиси вижда \"Мусолинчета\" в Италия. Салвини му казва \"да си измие устата\" Как Италия сама си вреди Британски министър нарече Русия \"държава парий\"", "date": "2018.10.11", "title": "Дали \"Ботуша\" на Европа ще сочи на изток или на запад? "}
{"url": "http://clubz.bg/74343-siderov_otkazal_ohrana_za_sebe_si_i_familiqta_si", "text": "Лидерът на \"Атака\" и председател на ПГ \"Обединени патриоти\" Волен Сидеров е отказал охрана от НСО за момента за себе си и за семейството си. В парламента той разговаря днес с началника на НСО Данчо Дяков, съобщи БТА. И съдиите от ВСС възмутени след \"фамозното\" огледало на Деница Сидерова Миналата седмица имаше пътен инцидент със съпругата му Деница и суданец, който афектира Сидеров и депутати от \"Атака\" и предизвика дори искания за оставки в МВР. Има ситуации, в които, без да се чувстваш застрашен, има заплаха за теб, за семейството ти, заяви Волен Сидеров. Той припомни, че преди около две години и половина пак е имал предложения за охрана, заради заплахи от ислямисти срещу политически лидери от цял свят, сред които е бил и той. История с огледало, Деница на Волен, \"Ислямския свят\" и ДАНС (АУДИО) В момента нови заплахи към него нямало. Въпросът за оставката на вътрешния министър стои, но темата е реорганизацията на МВР, реформите, които трябва да се направят, подчерта председателят на ПГ \"Обединени патриоти\". Той щял да я постави на коалиционния съвет, който ще се събере вероятно идния понеделник. Въпросът е и сред поводите вчера депутати от \"Атака\" да се срещнат с премиера Бойко Борисов, стана ясно от думите на Волен Сидеров. Наред с това са били обсъдени и законодателни въпроси, както и отношенията в управляващата коалиция и как тя ще продължи да функционира. Появяват се проблеми, те се разрешават чрез разговори, отговори политикът на въпрос дали има нови противоречия между партиите във властта. \"Атака\" се събира с телевизията си под един покрив Той посочи, че ГЕРБ, Валери Симеонов, Красимир Каракачанов трябва да кажат дали приемат идеята човек от \"Атака\" да оглави вътрешното ведомство. Сидеров потвърди, че има подходящи кандидати както за министър, така и за главен секретар на силовото министерство. Светлозар Лазаров е пълнолетен, няма конфликт и интрига - така той коментира защо Лазаров се е отказа да е координатор на партията и дали го е предлагал отново за главен секретар на силовото министерство. Постът се оваканти след като Младен Маринов оглави МВР заради подадената от Валентин Радев оставка. Валери Симеонов: Светлозар Лазаров не е подходящ за главен секретар на МВР История с огледало, Деница на Волен, \"Ислямския свят\" и ДАНС (АУДИО) \"Атака\" се събира с телевизията си под един покрив Валери Симеонов: Светлозар Лазаров не е подходящ за главен секретар на МВР", "date": "2018.10.11", "title": "Сидеров отказал охрана за себе си и фамилията си"}
{"url": "http://clubz.bg/74329-parlamentyt_zabrani_finansirane_na_veroizpovedaniq_ot_chujbina", "text": "Парламентът прие на първо четене два проекта за промени в закона за вероизповеданията. Първият е внесен от ГЕРБ, БСП и ДПС. Той въвежда забрана религиозните общности и институции да получават финансиране от чужди държави и лица, както и контрол от страна на държавата върху финансирането. Предлага се и нов модел на финансиране на вероизповеданията - държавна субсидия за тези от тях, към които принадлежи не по-малко от 1% от населението на страната. На този критерий отговарят само православните и мюсюлманите. Останалите вероизповедания ще получават субсидия по досегашния ред. Предлага се размерът на субсидията да се определя по модела на финансиране на политическите партии, като максималният размер на субсидията е 15 млн. лв. на вероизповедание, а заплатата на свещенослужител се приравнява на заплатата на учител. Вторият законопроект е внесен от \"Обединени патриоти\". В него законово се определя понятието \"религиозен радикализъм\". Предлагат се промени във финансирането, регистрационния режим, обучението в средните и висшите духовни училища и административните санкции. Промените включват допълнително финансиране на религиозното образование в училищата, както и възможността по утвърдени от МОН програми да бъдат осъществявани образователни дейности от вероизповеданията. Нека със закона за вероизповеданията да противодействаме на радикалния ислям, но да не пречим на традиционните вероизповедания в България, които спазват законодателството. Това каза Николай Тишев (БСП). Той специално коментира забраната за чужди граждани да проповядват в страната. Васил Антонов (БСП) декларира, че партията ще подкрепи и двата законопроекта на първо четене. Той обаче призова текстовете да се прецизират между двете четения и допусна, че ако това не се случи, то социалистите биха могли да гласуват \"против\". Зам.-шефът на ГЕРБ и лидер на парламентарната група Цветан Цветанов изтъкна променящата се среда за сигурност в Европа. Според него промените в закона ограничават възможността за външно влияние на други държави върху вероизповеданията в България. Той благодари на БСП за подкрепата, но изтъкна, че лидерът на партията Корнелия Нинова отсъства от заседанието.", "date": "2018.10.11", "title": "Парламентът забрани финансиране на вероизповедания от чужбина"}
{"url": "http://clubz.bg/74327-britanskata_poslanichka_sychuvstvam_na_vashiq_premier", "text": "Нейно Превъзходителство Ема Хопкинс, посланичката на Великобритания в България, изрази съпричасност с разочарованието на премиера Бойко Борисов за начина, по който случаят с убийството на журналистката Виктория Маринова е бил отразен в световните медии, преди да бъде разкрит извършителят. В сряда, след като премиерът, главният прокурор и министърът на вътрешните работи дадоха специална пресконференция, за да съобщят подробности за разкриването на убийството, Бойко Борисов имаше разговор и с посланиците на държавите от ЕС у нас. Според източници от МС в разговора той е изразил разочарованието си, че нито една държава не е поискала официална информация от българските власти по случая, преди да бъдат изразявани публични позиции от нейни представители. Вебер глади недоразуменията с Борисов, посланиците на ЕС - също Хопкинс бе запитана конкретно за отразяването в медия като Би Би Си - също побързала пряко да свърже убийството със свободата на словото в България. Тя се изказа в същия дух и за реакцията на международни организации: Нататък Ема Хопкинс говори за преговорите за \"Брекзит\" и отношенията между Великобритания и Русия. Тя се засмя на въпроса дали харесва АББА - предвид танците на Тереза Мей и Жан-Клод Юнкер на песни на групата. Призна, че няколко пъти е ходила на мюзикъла \"Мама миа\", водила е и децата си. Тя добави, че Великобритания е отправила доста предложения по отношение на сигурността и икономическото сътрудничество, но на този етап те не са били приети. Изтъкна, че страната й иска по-широка рамка за партньорство, а не само по конкретни пунктове. Тя припомни, че Великобритания е предложила на Европейския съюз въвеждане на санкции срещу употребата на химическо оръжие - това по повод на отношенията с Русия. В заключение посланичката изрази надежда, че в бъдеще отношенията между двете страни ще се подобрят. И увери, че страната ѝ не е срещу руския народ.", "date": "2018.10.11", "title": "Британската посланичка: Съчувствам на вашия премиер"}
{"url": "http://clubz.bg/74318-imalo_i_treti_rusnak_v_atakata_sreshtu_skripal", "text": "Руски сайт назова трети служител на военното разузнаване, който според него е замесен в отравянето на двойния агент Сергей Скрипал във Великобритания, предаде Ройтерс. \n\tНовинарският портал \"Фонтанка\" цитира данни, че Сергей Федотов е посетил Великобритания през 2016, 2017 и 2018 г. и е напуснал тази страна на 4 март - в същия ден, когато от кралството са си тръгнали и други двама агенти на Главното управление (ГУ) - руска разузнавателна служба, по-известна под старото си наименование Главно разузнавателно управление (ГРУ) - които вече бяха назовани като заподозрени за атаката. Това са Петров/Мишкин и Боширов/Чепига. И вторият отровител на Скрипал разкрит - лекар от ГРУ Бившият руски разузнавач, превърнал се в британски шпионин, Сергей Скрипал и дъщеря му Юлия бяха открити в безсъзнание на пейка в британското градче Солсбъри именно на 4 март. Великобритания твърди, че Скрипал баща и дъщеря са били отровени от двама служители на ГУ, идентифицирани като Анатолий Чепига и Александър Мишкин, с военното нервнопаралитично вещество \"Новичок\" - обвинение, което Москва отрича. \n\tМиналия месец вестник \"Дейли телеграф\" писа, че британската полиция е установила самоличността на трети руски агент, който според нея е бил на разузнавателна мисия преди опита за убийство на Скрипал. Британският ежедневник не разкри името на заподозрения, припомня Ройтерс.  Отровителят на Скрипал станал герой с три акции в Крим и бягството на Янукович Двамата руснаци, заподозрени от Лондон в опит за отравянето на Сергей Скрипал, са посетили през 2014 г. Чехия, по времето, когато там е бил и бившият руски двоен агент, съобщи днес чешкото обществено радио \"Радиожурнал\", цитирано от Франс прес.  Според цитирания от радиото източник Мишкин е пребивавал от 13 до 16 октомври 2014 г. в хотел в град Острава, след което заминал за Прага, а Анатолий Чепига пристигнал в чешката столица на 11 октомври същата година, под името Руслан Боширов. По същото време там е бил и Федотов. Той бил с паспорт с много близък номер на паспортите на Мишкин и Чепига - една цифра ги е различавала. Предполога се, че тази серия с номера на паспорти е била предназначена за тайни агенти, съобщава Нюз.Ру. Източникът на радиото посочва, че Скрипал е бил в Чехия през втората половина на октомври 2014 г., за да помогне на местните служби да идентифицират предполагаемите руски шпиони в страната. \n\tЧешката цивилна разузнавателна служба БИС, както и полицията, отказват да коментират официално информацията на \"Радиожурнал\". \"По принцип БИС не коментира подобни съобщения, заяви говорителят на службата Ладислав Щиха. Лондон смята, че Мишкин и Чепиха стоят зад отравянето на Сергей Скрипал и дъщеря му Юлия с нервнопаралитичния агент \"Новичок\" на 4 март в Солсбъри. Москва категорично отрича обвиненията, пише БТА. Отровителят на Скрипал станал герой с три акции в Крим и бягството на Янукович", "date": "2018.10.11", "title": "Имало и трети руснак в атаката срещу Скрипал"}
{"url": "http://clubz.bg/74333-severin_e_dal_syglasie_za_byrza_ekstradiciq", "text": "Северин Красимиров е дал съгласие за опростена процедура по екстрадиция, съобщава БНТ. Апелативният съд в германския град Хановер ще заседава по мярката за неотклонение на задържания за убийството на журналистката Виктория Маринова. Жената на Северин: Като се прибра, беше с кръв по дрехите. Страхувах се да го попитам откъде е Според председателя на Окръжния съд в град Щаде Вили Вирт, където Северин Красимиров е задържан, той е дал съгласие за опростена процедура по екстрадиция. Това означава, че формалностите по съдебния ред ще бъдат избегнати. Съдът ще реши дали Красимиров да бъде екстрадиран в България. Първоначално беше съобщено, че процедурата може да отнеме до 40 дни. Чрез ДНК анализ разследващите са установили, че 21-годишният Красимиров е изнасилил и убил Маринова. Германските власти са задържали Красимиров във вторник вечерта - осем часа след постъпило искане от българските власти. Той се е намирал в дома на майка си в германския град, съобщиха местни медии. До момента той не е разпитван от български следовател, полицай, или прокурор, обясни вчера вътрешният министър Младен Маринов. Според него сега тече процедура по освидетелстването на арестувания за това дали има психическо заболяване.", "date": "2018.10.11", "title": "Северин е дал съгласие за бърза екстрадиция"}
{"url": "http://clubz.bg/74317-na_mqstoto_na_borisov_ne_bih_bil_tolkova_nazidatelen", "text": "Общественото мнение има право на строг контрол върху действията и бездействията на управляващите - независимо дали става дума за садистично убийство, претупан ремонт на централна градска част или продажба на огромен ТЕЦ за 3500 лева плюс бонус 30 милиона \"студен резерв\". Отблъскващи са истеричните реакции - от всички страни - по повод бруталното убийство на Виктория Маринова в Русе. Но тези реакции са израз не само на дегенерирали политически нрави и на хора, преследващи целите си без скрупули. На мястото на Бойко Борисов не бих бил толкова назидателен - въпреки нанесените му обиди. Защото най-важният извод от истеричната обществена среда по повод на жестокото убийство е дълбоката криза на доверие в институциите на държавата. Управляващите трябва да си дадат сметка за спиралата на разрастване на това обществено недоверие. В Странджа бе засечена сериозна опасност от епидемия по домашните животни. По мое скромно - неекспертно мнение, властите реагираха общо взето адекватно с цел да спрат разрастване на заплахата. Отговорът на публиката бе ... яростни обвинения, че властта иска да избие животните на бедните хора в Странджанско с цел ... абе, някаква далавера... Знайни и незнайни майстори и проектанти си оставили ръцете около \"Св. Седмочисленици\" и \"Граф Игнатиев\". Мрежата избухна - нова арогантна далавера с европейски пари, \"Джи Пи груп\" и т. н. ... Сигурно доста далавери са преживели хората в България, за да се наложи толкова пряко и еднозначно тази интерпретация на ремонта. В един завой на пътя през Искърския пролом загинаха над 20 души. Катастрофа с автобус, която може да бъде причинена от различни фактори. Но публиката веднага пое с огромно доверие версията за некачествено изградената пътна настилка, направена от фирмата \"Трейс\" - спечелила десетки обществени поръчки на стойност стотици милиони... Примерите могат да продължат, но зад тях ясно се откроява основен проблем на властта в България - драматична ерозия на доверието към лидери и институции - особено в тази негова част, която се отнася към разходването на публични, включително европейски средства и до нарастващия обществен консенсус за недопустими, скандални размери на корупционно поведение в държавата. Глупаво би било управляващите да се успокояват под този лозунг. Корупция се доказва трудно, особено в държавна система, конструирана да я прикрива. Но липсата на доказателства не повишава общественото доверие в управлението. Напротив - изявления на висши магистрати, че крупни олигарси са чисти като момина сълза не укрепват, а рушат до основи доверието към управляващите и от трите власти. Мащабната ерозия на общественото доверие във властта може да доведе до два типа променя в модела на политическо управление на страната. От една страна, разклатената и останала без сериозна обществена подкрепа власт се оказва изключително лесна плячка на всеки добре организиран опит за политически преврат, откъдето и да идва той. През 2013 г. кабинетът \"Борисов-1\" бе свален от коалиция на раздразнени руски енергийни/ стратегически интереси и местни олигархични групи, сдавили се като псета около все още могъщата КТБ. През далечната 2001 г. управлението на СДС бе подкопано от яростна - и успешна -  кампания на посткомунистическата мафия срещу правителството на Иван Костов, която разчисти пътя на далаверата НДСВ. Примери - много. Докато не преизгради това доверие към властта, той може да очаква само все по-неприятни преживявания от този тип. От друга страна, съществува и алтернативна възможност за справяне с липсата на обществено доверие. Доверието е необходимо при демократично управление. Ако извадиш сопата - ще се справиш някак и без него. В Унгария не се чувства липса на доверие към Орбан. Но чувам, че мнозина унгарци били неохотни да говорят за него пред непознати хора - особено ако са критични. Путин не чувства липса на доверие - тези, които не му се доверяват, или мълчат, или заминават за по-хладните места в необятната Русия. Авторитарното управление - дори и в \"мек\" вариант - е \"лекарство\" срещу липсата на обществено доверие. Но дори и то не може да бъде наложено ненадейно - обществото и държавата \"се свличат\" към авторитаризъм и диктатура в продължение на дълъг период от време. Не казвам, че точно Бойко Борисов може да \"обърне дебелия край\" и да \"орбанизира\" или \"путинизира\" пълноценно България. Но ако не се справи с кризата на легитимността, която се задълбочава в условията на днешното управление, диктатурата - все едно чия - неизбежно ще дойде. А кандидати за диктатори има - я вижте само колко \"националисти\" и \"русофили\" яростно се разхождат по сцената..", "date": "2018.10.11", "title": "На мястото на Борисов не бих бил толкова назидателен"}
{"url": "http://clubz.bg/74319-nqkoi_ot_bezsramnite_lyji_na_kremyl_minavat_no_diletanshtinata_ne", "text": "Мъжете, които са пристигнали във Великобритания под имената Петров и Боширов, са основните заподозрени и сътрудници на военната разузнавателна служба ГРУ, заяви премиерката Тереза Мей. Те са били безобидни туристи, отвърна Путин. Путин за Скрипал: Обвинените са цивилни, разбира се Той излъга. Междувременно държавната лъжа в Русия достига ново, непознато досега качество. Сега лъжите явно не целят да убеждават когото и да било. Те окончателно се превърнаха в рутинни действия. Лъжеш заради лъжата, тъй като друго е невъзможно. Когато няколко дни след твърдението на Путин руският тв предавател за чужбина RT («Русия днес” – б. р.) излъчи интервю с представените като цивилни граждани, дори за отявлените поддръжници на Путин беше трудно да приемат историята им за достоверна. В скована поза мъжете, които по време на интервюто с шефката на пропагандния тв канал Маргарита Симонян изглеждаха като полицаи по време на акция, твърдяха, че били дребни предприемачи в областта на фитнеса. В Англия били на почивка, искали и да посетят световноизвестната катедрала в Солсбъри. Значи културен туризъм. Открита агресия, която руската държава все пак признава, се приема от публиката по-добре, отколкото конфузни поражения. Приключенски прилагателни, произтичащи от понятието Солсбъри, се възприемаха така, като че ли става дума за предградие на Москва. Интервюто достигна връхната си точка, когато двамата интервюирани обявиха, че били хомодвойка. Беше така комично, че социалните медии реагираха, разпространявайки като на пожар снимки, видео, блогове и текстове. Това не беше разпространяване на теории на конспирациите. Досега те бяха най-честата реакция на хвърляната от Кремъл прогандна мъгла, както при свалянето на малайзийския самолет, изпълняващ полет МН-17 или при руската инвазия в Украйна. Дори твърдите поддръжници на Путин бяха объркани от историите на «Петров и Боширов», които нямаха нищо общо с истината. Боширов бил Чепига - полковник от ГРУ За зла участ не мина и месец и представящият се като Боширов беше идентифициран от разследващи екипи на «Bellincat» в Англия и «The Insider” в Русия като  полковника от ГРУ Руслан Чепига. И вторият отровител на Скрипал разкрит - лекар от ГРУ Дори е бил закичен със званието “Герой на Руската федерация”, най-високото отличие в Русия. Най-вероятно за организиране бягството на президента на Украйна Янукович в Русия. По правило орденът се връчва лично от президента. Повече от вероятно е, че за Путин тайният агент Чепига не е бил само име. Аферата Скрипал се превръща в едно от най-големите и стъписващи поражения в историята на руските и съветски тайни служби. Примерно беше установено, че руски агенти са пътували на тайни мисии със задгранични паспорти, чиито номера са последователни. Благодарение на тези серийни номера са могли да бъдат разкрити цели мрежи от шпиони. В Холандия бяха разобличени четирима офицери от ГРУ, които са влязли в страната с подобни документи за самоличност, за да хакнат мрежата на Организацията за забрана на химическите оръжия. Точно организацията, която сега се занимава с атентата с невропаралитично вещество в Солсбъри. Според холандските разследващи същите мъже са били на път да хакнат компютърната мрежа на международната антидопингова агенция WADA, също компютрите на екипа, разследващ свалянето на самолета, изпълняващ полет МН-17. В Русия тези разкрития изобщо не се посрещат добре. Дори верни на линията комици си позволяват вицове по темата в държавно контролираната телевизия. Имало и трети руснак в атаката срещу Скрипал Междувременно руската властова машинария стигна до онази точка, при която стратегията й на безсрамие дава заден ход. Тайните служби не ги е грижа за надеждно прикриване на агентите им, това се отнася и до пропагандната машина при разпространяването на лъжи – за нея не е важно дали й вярват. Когато пропагандата твърди, че в задгранични служби работят некадърни идиоти, вярва й предимно руската тайна служба. Явни агресии, които рано или късно руската държава признава, се приемат от публиката по-добре, отколкото поражения. Към това трябва да се прибави планираната пенсионна реформа, която буни народа. Според последното проучване на частния социологически институт “Левада” одобрението за Путин е паднало на нивото от 2013 г., значи преди твърде популярната за населението инвазия в Крим и в Източна Украйна. Въпреки почти тоталния контрол на държавата над медиите, към днешна дата само 58 на сто от запитаните подкрепят Путин. За руските условия това е много нисък процент. Боширов бил Чепига - полковник от ГРУ И вторият отровител на Скрипал разкрит - лекар от ГРУ Имало и трети руснак в атаката срещу Скрипал", "date": "2018.10.11", "title": "\"Някои от безсрамните лъжи на Кремъл минават, но дилетанщината - не\""}
{"url": "http://clubz.bg/74320-us_iztrebiteli_preminali_uspeshno_izpitaniq_s_s_300", "text": "По данни на Soha News, американско-израелска делегация тайно е посетила Украйна за изучаване на тактико-техническите характеристика на системите за противовъздушна отбрана С-300, които са на въоръжение в страната. От Киев са описали всички възможности на тези комплекси и са предложили те да бъдат оценени в полеви условия. За тази цел в Украйна са изпратени американски и израелски военни самолети, пише онлайн изданието на „Московский комсомолец“. Предвид факта, че на територията на Сирия са разположени руски и сирийски подразделения, въоръжени със системи С-300, американските власти са взели решение да изпратят в Украйна 18 изтребителя от четвърто поколение F-15C Eagle. От Израел са пристигнали пилоти, които на американските машини са изпитали възможностите на комплексите. Порталът подчертава, че Киев е убедил западните си партньори, че характеристиките на притежаваните от Украйна зенитно-ракетни системи принципно не се различават от тези, които Москва е доставила на Дамаск. Русия обвини Израел за сваления Ил-20 Както уточнява Soha News, след взаимодействието с украински специалисти и запознаването с възможностите на С-300, израелското командване е стигнало до извода, че стелт самолетите от пето поколение F-34 Lightning II ще имат осезаеми преимущества ако се изправят с тези комплекси на територията на Сирия. Американските F-15C Eagle са кацнали в Украйна на 6 октомври. Съгласно официалната версия, самолетите са доставени за участие в натовските учения Clear Sky 2018. В същото време от израелското правителство са отбелязали, че възможностите на С-300 отдавна се отчитат при стратегическото планиране. Москва взе решение да изпрати такива системи в Сирия, след като над Средиземно море бе свален руски военен самолет Ил-20. ", "date": "2018.10.11", "title": "US изтребители преминали успешно изпитания с С-300"}
{"url": "http://clubz.bg/74346-ecb_testva_pyrvite_shest_banki_u_nas", "text": "Европейската централна банка (ЕЦБ) е избрала шест български банки, които ще преминат през преглед на качеството на активите в рамките на т. нар. задълбочена оценка на банковия сектор в България, съобщи  Това ще е втори преглед, след извършения по поръчка на БНБ такъв през 2016 г. Експерт: Кабинетът прави тайно крачка напред, две назад към еврото Това е част от процедурата за влизане на страната в Европейския банков съюз и Механизма на обменните курсове (ERM II, т.нар. чакалня за еврото). Банката на еврозоната има право на преценка за обхвата на проверката. Според публикацията прегледът трябва да обхване трите най-големи финансови институции в страната, които след това ще минат автоматично под надзора на ЕЦБ - \"Уникредит Булбанк\", Банка ДСК и Обединена българска банка (ОББ). В името на еврото: властта обеща 7 мерки до юни 2019 В списъка вай-вероятно е и четвъртата ПИБ, която премина аналогичния преглед на БНБ през 2016 г. с предписания за попълване на капиталовите буфери. Разходите за консултантите, които ще провеждат проверките по методологията на ЕЦБ - без специални модификации за българските условия, ще бъдат поети от Европейската централна банка. Преди България да влезе в \"тясно сътрудничество\" с ЕЦБ, Франкфурт е длъжен да направи \"задълбочена оценка\" на банковата система, като има право да прецени кои и колко банки извън първите три да преглежда. Очакванията са представители на Единния надзорен механизъм (SSM) да посетят България през ноември, пише \"Капитал\". Какви реформи обеща България, за да се доближи до еврото Българските управляващи се надяват присъединяването към Банковия съюз и ERM II да е факт до следващия юли - година след подаване на молбата. В името на еврото: властта обеща 7 мерки до юни 2019 Какви реформи обеща България, за да се доближи до еврото", "date": "2018.10.11", "title": "ЕЦБ тества първите шест банки у нас "}
{"url": "http://clubz.bg/74321-bylgariq_priklyuchi_pobedno_na_svetovnoto_za_jeni", "text": "Националният отбор на България завърши с победа на Световното по волейбол за жени в Япония. Тимът на селекционера Иван Петков разгроми Азербайджан с 3:0 (25:19, 25:20, 25:20) в последния си мач от група F от втората фаза на шампионата. Селекцията ни нямаше шанс да продължи напред. Активът на Мондиала е четири победи и пет загуби , което най-вероятно ще отреди 11-12 място. Това ще стане факт, ако по-късно днес Турция победи Тайланд. Представянето е добро, отборът направи това, което се очакваше. Положително е, че приключва с два поредни успеха - вчера надви с 3:2 Тайланд. Волейболистките спечелиха драматично срещу Тайланд Победата рано тази сутрин дойде сравнително лесно, тъй като Азербайджан е аутсайдерът на групата. С най-голям актив за българките е Мирослава Паскова с 13 точки (3 блока, 3 аса и 39% ефективност в атака). Христина Русева завърши с 11 т. (3 блока, 1 ас и 67% ефективност в атака) а Нася Димитрова - с 11 точки (2 аса и 53% ефективност в атака).", "date": "2018.10.11", "title": "България приключи победно на Световното за жени"}
{"url": "http://clubz.bg/74331-polovinata_bylgari_iskat_zimnoto_chasovo_vreme", "text": "Близо половината от българите предпочитат зимното часово време да бъде прието като постоянно в България, показват данните от национално представително проучване на \"Екзакта рисърч груп\". То е проведено сред 1000 пълнолетни българи в 125 гнезда в 92 населени места в периода 28 септември - 5 октомври. Още два дни остават да гласуваме за лятно или зимно часово време Около 48% от участвалите в изследването (47.7%) предпочитат в България да се приеме като постоянно зимното часово време. 32% от българите искат лятното часово време да се въведе за постоянно у нас. Една пета от интервюираните нямат мнение по въпроса. Най-често без мнение са младите българи на възраст под 30 години. Привържениците на позицията зимното часово време да бъде постоянно у нас са по-често жени, хора на възраст над 59 години и жители на провинцията. ЕС пита гражданите дали искат да бъде премахнато лятното часово време В полза на избора на лятното часово време за постоянно се изказват по-често хора на възраст между 30 и 40 години, високообразовани респонденти и жители на столицата. Според социолозите профилите на подкрепящите тези две позиции са показателни за това, че съществуват прагматични и рационални аргументи сред определени групи хора. \"Атака\" внася 43 закона в НС, махат лятното часово време На 4 юли Европейската комисия започна социологическо допитване по въпроса, което приключи на 16 август. Над 4.6 млн. души взеха участие в него, като повече от 80 процента от европейците се обявиха за премахването на смяната на времето всяка пролет и есен. На 12 септември ЕК предложи прекратяване на сезонната промяна и остави решението за това на всяка от страните членки на ЕС. Българите могат да гласуват на   до полунощ днес, когато изтича срокът. Отговорите от анкетата ще бъдат обобщени в национална позиция, която ще бъде представена на ЕС до края на март 2019 г. Ако Европейският парламент подкрепи предложението, последната задължителна сезонна промяна на часа в ЕС ще бъде на 31 март 2019 г. ЕС пита гражданите дали искат да бъде премахнато лятното часово време \"Атака\" внася 43 закона в НС, махат лятното часово време", "date": "2018.10.11", "title": "Половината българи искат зимното часово време"}
{"url": "http://clubz.bg/74310-erdogan_naredi_na_cenite_da_zamryznat", "text": "Блянът на вицепремиера Красимир Каракачанов - търговците да продават с минимална надценка, е на път да се осъществи в Турция, където властите оказаха натиск върху големите търговски вериги и стотици фирми да предложат минимум 10% намаления на продаваните от тях стоки. Това е част от мерките, предвидени от правителството, за борба с инфлацията, представени тази седмица от турския министър на финансите Берат Албайрак. Хлебните човеци Министърът на финансите на Турция обяви нов подход за справяне с растящата инфлация в страната, достигнала почти 25% през миналия месец - настоявайки магазините и бизнеса да предоставят на потребителите отстъпки, за да поддържат цените под контрол. Албайрак каза, че кампанията ще бъде доброволна, но призова потребителите да покажат предпочитанията си към фирмите-участнички - които биха могли да го заявят, поставяйки стикери със специално лого на магазините си, съобщи The Financial Times. 24% лихва в Турция срещу срива на лирата Новият икономически план идва след като президентът Реджеп Тайип Ердоган - тъстът на Албайрак - укрепи контрола си върху турското правителство, а страната се бори срещу последиците от валутната криза, изтрила 38 процента от стойността на лирата спрямо долара тази година. Макнамара посочва, че предишни усилия да бъде принуден бизнесът да реши проблема с инфлацията са били неуспешни, независимо дали са предприети от Джералд Форд в САЩ или от Уго Чавес във Венецуела. Албайрак съобщи, че турските власти ще наблюдават магазини и фирми и ще насърчават гражданите да се обаждат на специална гореща линия, за да съобщават за необичайни повишения на цените. Катар отпуска първите $3 милиарда на Турция Акциите на турската нискотарифна верига супермаркети BIM, смятана за близка до правителството, паднаха до 4% след новината, но по-късно се възстановиха. Веригата беше сред няколкото големи търговци на дребно, заедно с Carrefour, Migros и Sok, които обявиха, че ще предоставят 10% отстъпка на 50 продукта за два месеца. Министрите също така обещаха, че електрическите и газовите сметки няма да се увеличат до края на годината и обявиха, че държавните доставчици на чай, месо, млечни продукти и ориз ще замразят или ще намалят цените. Албайрак каза, че турските банки ще дадат 10% отстъпка по заеми, взети с \"високи лихвени проценти\" след 1 август, без да предоставя допълнителни подробности, съобщи FT. В Турция горят долари. Катар обеща $15 млрд. на Ердоган МВФ понижи прогнозата си за растежа на БВП за Турция през 2019 г. от 4 на сто до 0.4 на сто, но Албайрак заяви, че най-лошото от кризата е минало. Турски издания съобщиха, че на логото върху намалените стоки има надпис: \"Масова борба срещу инфлацията. #Турция ще победи\". Очаква се да поевтинеят също плодовете и зеленчуците. Албайрак обърна внимание и на спекулативните цени на някои търговци, които се възползват от ситуацията, като заяви, че тези повишения не са от полза за никого, пише \"Стар\". \"В края на тази битка ще спечели Турция\", каза той.  Министърът на финансите първоначално се сблъска с дълбок скептицизъм след назначаването му през юли. Но през последните седмици той започна да изгражда доверие с инвеститорите, тъй като централната банка на Турция най-накрая повиши лихвените проценти след месеци на бездействие и правителството намали целите за растеж, коментира FT. Върви ли Турция към икономическа криза Въпреки това, имиджа на 40-годишния бивш бизнесмен пострада отново през уикенда, когато Ердоган отхвърли плана му да наеме американската консултантска компания  McKinsey, за да следи икономическите му цели. Някои анализатори смятат, че финансовият министър е ограничен от президента, известен с неортодоксалните си възгледи за икономиката и твърдата си опозиция срещу високите лихвени проценти. 24% лихва в Турция срещу срива на лирата Катар отпуска първите $3 милиарда на Турция В Турция горят долари. Катар обеща $15 млрд. на Ердоган Върви ли Турция към икономическа криза", "date": "2018.10.11", "title": "Ердоган нареди на цените да замръзнат"}
{"url": "http://clubz.bg/74322-melaniq_jenite_koito_se_oplakvat_ot_sekstormoz_trqbva_da_imat_solidni_dokazatelstva", "text": "Първата дама на САЩ Мелания Тръмп заяви, че жените, които отправят обвинения за сексуални посегателства, трябва да бъдат изслушани и да получат подкрепа, но същото важи и за мъжете, предаде Асошиейтед прес. Когато се предявяват обвинения, трябва да има наистина солидни доказателства, които да се представят от обвинението, каза съпругата на американския президент Доналд Тръмп в интервю за телевизия Ей Би Си по повод обиколката си в Африка. Мелания предупреди за вредата от агресията в социалните мрежи В отговор на въпрос дали подкрепя движението #MeToo (Аз също), Мелания Тръмп заяви, че подкрепя \"жените и те трябва да бъдат чути\". Тръмп: Не давайте властта на гневна левичарска паплач Президентът на САЩ Доналд Тръмп, обвиняван през годините в сексуални посегателства от множество жени, заяви, че е настъпил \"страшен момент\" за мъжете, изправени пред обвинения от преди години, като новия член на Върховния съд Брет Кавано. Също като Тръмп, Кавано отрича отправените му обвинения, отбелязва АП. Тръмп: Не давайте властта на гневна левичарска паплач", "date": "2018.10.11", "title": "Мелания: Жените, които се оплакват от секстормоз, трябва да имат солидни доказателства"}
{"url": "http://clubz.bg/74324-advokatyt_na_ronaldo_obqsni_za_obvineniqta_v_iznasilvane_i_dogovora_za_mylchanie", "text": "Адвокатът на Кристиано Роналдо по разследването за изнасилване в Лас Вегас тиражира изявление, в което отрича за вина на клиента си и нарича документите по случая \"абсолютна измислица\". Според Питър Кристиансен някои данни били откраднати (\"хакнати\") и лесно манипулирани, а медиите (явно визира списание \"Шпигел\", което първо тиражира историята още през миналата година) са проявили \"безотговорност\". Големи рекламодатели на Роналдо загрижени заради изнасилването Както е известно случката датира от юни 2009 г., когато португалецът кара ваканция в Столицата на хазарта. Кристиано се запознава с бившия модел Катрин Майорга в нощен клуб на хотел \"Палмс\". Младата жена подава жалба в полицията, че е изнасилена в апартамента на футболиста. Роналдо отрича, той твърди, че сексът е бил доброволен, а някой друг е наранил Майорга, която си е извадила медицинско. Роналдо вече официално е разследван за изнасилване Месеци по-късно голмайсторът превежда 375 хиляди долара на американката по силата на договор, задължаващ учителката да не разгласява историята. \"Шпигел\" извади всичко на показ, а наскоро представител на Катрин Майорга заяви, че тя искала истината да излезе наяве, а някога подписала споразумение под въздействие на психическа травма. Според Кристиансен станалото във Вегас е било \"изцяло по взаимно съгласие\". Той признава за договора за мълчание, но изтъква, че представителите на Роналдо са го предложили не за да се прикрие нещо, не защото той чувства вина, а за да избегне шумотевица и накърняване на имиджа му. Нещо, на което ставаме свидетели сега, пише адвокатът. Роналдо за първи път се изказа за обвиненията в изнасилване Питър Кристиансен твърди още, че договорът е стигнал до медиите след мащабна хакерска атака през 2015 г., при която много адвокатски фирми в САЩ и Европа са се оплакали, че куп документи са били откраднати. На няколко места базираният в Лас Вегас юрист заявява, че Кристиано Роналдо е напълно невинен. Роналдо вече официално е разследван за изнасилване Роналдо за първи път се изказа за обвиненията в изнасилване", "date": "2018.10.11", "title": "Адвокатът на Роналдо обясни за обвиненията в изнасилване и договора за мълчание"}
{"url": "http://clubz.bg/74325-jenata_na_severin_kato_se_pribra_beshe_s_kryv_po_drehite_strahuvah_se_da_go_popitam_otkyde_e", "text": "Напрежението в ромската махала на Русе, където е живеел Северин Красимиров, арестуван като убиец на тв водещата Виктория Маринова, ескалира, съобщава Нова тв.  Хората от квартала не искат да бъдат свързани със семейството на Красимиров. Селайдин-Северин: действа, воден от нагона, без да анализира Полицията продължава работа, за кратко в сряда е бил задържан вторият баща на Северин. Проверяват се и други хора, а случаят не е приключил. По разкази на леля му той и двама негови приятели в петък вечерта са празнували рожден ден. След това Северин си е тръгнал. Прибрал се е вкъщи след убийството с кръв по дрехите. Не е ясно дали някой от другите младежи е бил с него. Той е: Северин Надеждов Красимиров (СНИМКИ) Жената на Северин твърди, че знае още по-малко. Но версията ѝ е доста различна от тази на лелята. Видяла кръв по дрехите, но се страхувала да го попита откъде е. Двете жени са напуснали квартала, защото се безпокоят за сигурността си. Жители от квартала са помогнали на полицията, за да могат по-лесно да открият заподозрения в Германия. Те не вярват, че той би могъл да извърши толкова тежко престъпление сам. И продължават да настояват да се разбере дали има съучастник в престъплението. Той е: Северин Надеждов Красимиров (СНИМКИ)", "date": "2018.10.11", "title": "Жената на Северин: Като се прибра, беше с кръв по дрехите. Страхувах се да го попитам откъде е"}
{"url": "http://clubz.bg/74323-siderov_ne_planiram_koaliciq_s_barekov_toj_nqma_ambicii_za_evrovota", "text": "Разнопосочни чувства вълнуват съуправляващата коалиция \"Обединени патриоти\". За едни евроизборите са шанс за укрепване на \"патриотичното\" обединение, за други - вероятно самостоятелно политическо дефиле. Такива намерения обаче Бареков изразява - даже се готви за  от своята партия \"Презареди България\". А спекулациите възникнаха покрай новия консервативен форум, който организира заедно със Сидеров. Самият Бареков намекна, че коалиция с \"Атака\" е \"опция\". Влизат Сидеров, Бареков и президентският съветник Цеков... А така можело да се гради бъдещото управление на ЕНП с несистемните партии в Европа - играчи като Льо Пен, \"Алтернатива за Германия\", италианската \"Лига\", с които да се направи една \"традиционна\" коалиция в Европарламента, на мястото на сегашните \"ултралиберали\", разясни лидерът на \"Атака\". Но за евровота негов приоритет били коалиционните му партньори от ВМРО и НФСБ. От ВМРО са се съгласили, от НФСБ обаче още мълчат. В НФСБ обсъждали коалиция за евровота със структурите си, обясни депутатът от партията и ОП Християн Митев. Лидерът обаче отсича: Докато Искрен Веселинов от ВМРО обяснява в парламента, че темата за общо явяване на евроизборите е налице при \"патриотите\", вицепремиерът Симеонов е на друго мнение: Докато едни \"патриоти\" поемат \"консервативната щафета\" за Европарламента от Николай Бареков (при консерваторите вече има друг евродепутат от ВМРО - Ангел Джамбазки), други стискат палци да помирят партньорите, трети са готови да се явят на евровота сами. И слабо ги интересуват политическите маневри на временните им съюзници. Имаме много различни позиции, обединили сме се само за парламента, припомня Симеонов.", "date": "2018.10.11", "title": "Сидеров: Не планирам коалиция с Бареков, той няма амбиции за евровота"}
{"url": "http://clubz.bg/74315-mrachen_opus_za_bylgarskiq_chinovnik", "text": "Не познавам човек, който обича, или поне приема без вътрешна съпротива да ходи по учреждения. И вече имам напълно завършена теория защо. Ходенето по инстанции означава – ни повече, ни по-малко, сблъсък – фронтален, с българския чиновник. А този субект има няколко явно отличителни белега.  Българският чиновник е дълбоко невъзпитан. Да, той знае, че трябва да се обърне с „господине“ или „госпожо“ към клиента, който всъщност му е работодател. Но изобщо не се замисля дали е редно, докато го обслужва, да обсъжда на висок глас с колежката си недостатъците на началника или особеностите на съпруга си. Дали клиентът-работодател трябва да слуша кой какво на кого е казал и дали е бил прав. „Обслужваният“ през цялото време има чувството, че чиновникът гледа на него като на нещо третостепенно, което всъщност му пречи да се отдаде на сериозен размисъл за нещата, които наистина го вълнуват. Българският чиновник те гледа осъдително, с тежко презрение, ако случайно не си уцелил необходимата графа или си пропуснал датата. Недай Боже да не знаеш какво точно трябва да попълниш. Тогава презрението се превръща в отвращение от тъпотата ти, което той изобщо не се опитва да прикрие. И едва ли си дава сметка, че ти може да си атомен физик и той да е много по-тежко некомпетентен в ТВОЯТА работа. Българският чиновник е некомпетентен. И прикрива некомпетентността си с нетърпящи възражения изисквания. Разговор с чиновника в данъчната служба на община „Оборище“. Нищо от тези неща всъщност не трябва. Да, удостоверение за наследници се изисква, ако апартаментът ви е наследство, за да го докажете. Но чиновникът просто не е прочел инструкциите докрая. Или не ги е запомнил. . Българският чиновник не те бръсне за слива. Отивам да си вадя стикер за паркиране в зелена зона по местоживеене. (Ура! Най-накрая място за паркиране). Чинно предавам всички документи – нотариален акт, лична карта с адресна регистрация, свидетелство за правоспособност, талон на колата. В този момент в средата на залата, в която има десетина бюра, десетина чиновници и десетина клиенти, се изправя жена със зелено феерично наметало и изкрещява: „Спрете работата с клиентите!“ (Апропо, като подточка – българският чиновник никога не е облечен подходящо – или прилича на келнерката от съседната кръчма, или на баба ми в най-лошите й дни.) Чиновниците замръзват, клиентите – също. Две минути цялата зала слуша инструкциите, заради които са застопорирани времето на клиентите и видимо, мозъците на чиновниците. Което води към...  Българският чиновник през цялото време се стреми да ти покаже колко е зает и колко ти му пречиш. Той разлиства папка с документи, сумтейки тежко, докато ти покорно чакаш пред него, защото са извикали номерчето ти по уредбата. (На него е написано, че ще чакаш 18 минути, ти си чакал 40). Оставя папката настрана, поглежда те укоризнено и със задгробен глас отронва: \"Кажете\". Или по-мъчителното: „Какво ще обичате?“ Ами никога няма да обичам българския чиновник. С нетърпение чакам Томислав Дончев и Бойко Борисов да въведат онова електронно правителство – дето вече 10 години го чакам (защото съм песимист, иначе са повече). И цяла армия български чиновници да останат безработни. От този мрачен опус може да има изключения. Бих се запознала с всеки от тях поотделно.", "date": "2018.10.11", "title": "Мрачен опус за българския чиновник"}
