{"url": "http://clubz.bg/63903-parij_stana_pista_za_ski_i_snoubord_snimki", "text": "Транспортът в Париж и околностите бе силно затруднен днес след необичайно силните снеговалежи, принудили стотици хора да прекарат нощта блокирани по пътищата, в приемни центрове или по гарите, предаде Франс прес. Гъста снежна покривка затрупа тротоарите в област Ил дьо Франс, където се намират Париж и предградията му. Много хора бяха принудени през нощта да оставят колите си, най-вече в югозападната част на Париж. По официални данни над 1500 души са прекарали нощта в приемни центрове, гари или летища в Ил дьо Франс. Тази сутрин бяха отменени полети на парижките летища, тъй като пистите осъмнаха с 13-сантиметрова снежна покривка. Силно затруднено беше движението на влаковете. Националната железопътна компания посъветва жителите на областта да отложат пътуванията си. Вътрешното министерство призова автомобилистите да не използват колите си. Автобусната мрежа беше почти парализирана, но метрото, като цяло, работеше нормално. Френска телевизия отбеляза, че покрит със сняг Париж прилича повече на скандинавска столица.   На фона на проблемите, някои столичани се възползваха, за да покарат ски и сноуборд в центъра на Париж. Младеж с тениска \"Ски клуб Монмартър\", се спускаше със сноуборд по импровизирана ски писта по наклона под стълбите пред базиликата \"Сакре Кьор\" - една от парижките забележителности, разположена на 130 м височина.", "date": "2018.02.07", "title": "Париж стана писта за ски и сноуборд (СНИМКИ)"}
{"url": "http://clubz.bg/63899-stan_vavrinka_grigor_e_tejyk_sypernik_no_i_dobyr_priqtel_snimki", "text": "Това заяви Стан Вавринка на първата си пресконференция в София малко, след като пристигна в България за първи път. От утре швейцарецът започва участието си като водач в схемата на турнира \"Диема екстра София оупън\". Стан Вавринка на корта в четвъртък в \"Арена Армеец\" Той замени именно приятеля си Григор Димитров, отказал се заради преумора и риск от контузия. А в Австралия се видя, че е далеч от най-добрата си форма. След пресконференцията Вавринка се срещна с млади български тенисисти и отговори и на техни въпроси. Швейцарецът е най-успелият тенисист при мъжете, стъпвал на наша земя. Той е носител на три титли от Големия шлем (Франция, Австралия и САЩ), а също така олимпийски шампион и №1 за \"Купа Дейвис\" с тима на родината си. В четвъртък №1 в схемата ще играе срещу словака Мартин Клижан, който тръгна от квалификациите, а в първия кръг победи българина Александър Донски. Мачът ще започне не преди 18:00 часа на централния корт. Тенисист №2 на Швейцария разкри, че в началото на кариерата си е мечтаел за една титла от Големия шлем, а е успял да грабне три, което е надминало и най-смелите му надежди. Целта му сега е да върне най-добрата си форма и да се наслаждава на играта. А ако прибави още големи успехи - толкова по-добре. Вавринка е \"роден\", както се изрази, на клей, но вече предпочита твърдата настилка.  Последва въпрос каква е рецептата за успехите на швейцарските тенисисти, след като наскоро Роджър Федерер грабна титла №20 от Шлема. Той не отговори на въпрос за предложението на Новак Джокович най-добрите тенисисти да печелят повече пари в турнирите от ATP. А за оплакването на Рафаел Надал от натоварения календар коментира, че в крайна сметка всеки тенисист може да си избира турнирите, в които да играе. Освен задължителните от Големия шлем. И обърна внимание, че контузиите на топ играчи през миналата година са предимно на състезатели, прехвърлили 30-те. Медийната изява приключи със среща с някои от най-талантливите ни тенисисти. Вавринка обърна внимание на подрастващите, раздаде им автографи, не отказа снимки... Той отговори на всичките им въпроси, а някои от малките бяха видимо развалнувани от срещата с един от големите в тениса в наши дни. Накрая Стан тренира на централния корт в \"Арена Армеец\" заедно с българския национал Александър Лазаров. И тогава той отдели внимание на малки тенисисти, като се снима с тях.", "date": "2018.02.07", "title": "Стан Вавринка: Григор е тежък съперник, но и добър приятел (СНИМКИ)"}
{"url": "http://clubz.bg/63905-predlojeniqt_ot_peevski_medien_zakon_moje_da_e_forma_na_cenzura", "text": "Новата законодателна инициатива на депутата от ДПС Делян Пеевски, насочена към \"прозрачността\" на медиите, може да се разглежда като форма на цензура. Това заяви пред БНР адв. Александър Кашъмов от Програма \"Достъп до информация\", който е и председател на Комисията за журналистическа етика. Вчера на сайта на Народното събрание се появи проект за изменение и допълнение на Закона за задължителното депозиране на печатни и други произведения. Инициативата е на Делян Пеевски и колегите му  от ДПС Йордан Цонев, Хамид Хамид и Велислава Кръстева. Без Пеевски: Защо сега закон за медиите? Явно му е дошло времето Проекът предвижда всички медии, не само печатните, както е сега по закон, а и сайтовете, да депозират пред Министерството на културата информация за това кои са собствениците им.  Според пердложените изменения те трябва да депозират и всички приходи извън рекламата и банковите заеми, т.е. финансиране от неправителствени организации, дарения и пр. Дали един проблем трябва да се бори със закон е също голям въпрос, защото всяко създаване на закони по отношение на медиите граничи с опасността да бъде осъществена цензура, забранена в чл. 40 от конституцията, допълни Кашъмов. В него се казва, че народният представител не може да изпълнява дейността си, като търси материална или друга облага за себе си. Пеевски с нов закон - за \"прозрачност\" на медиите Не всички печатни медии и сега изпълняват законовото изискване да обявяват своя действителен собственик, припомни Кашъмов. По думите на адв. Кашъмов действащият закон не изисква медиите изцяло да разкриват своето финансиране, защото това би създало голяма административна тежест върху тях и би ги изложило на опасност от нелоялна конкуренция. Търси се един депутат Според адвоката единственото положително в проекта на ДПС \"но само като идея\" е задължението и електронните медии да показват своя действителен собственик. Според експерта обаче това трябвада се регулира чрез Закона за радиото и телевизията. Никъде по света фалшивите новини не се борят със законови мерки, защото \"винаги една тиранична власт може да представи своята дейност като борба с фалшивите новини и по такъв начин да притиска свободата на медиите\", каза адвокатът относно декларираната от ДПС цел, че проектът ще бори фалшивите новини. Пеевски с нов закон - за \"прозрачност\" на медиите Търси се един депутат", "date": "2018.02.07", "title": "\"Предложеният от Пеевски медиен закон може да е форма на цензура\""}
{"url": "http://clubz.bg/63908-kabinetyt_merkel_4_pod_znaka_na_evropa", "text": "Ангела Меркел възнамерява да постави четвъртия си мандат начело на германското правителство под знака на Европа, съобщава АФП, цитирана от БТА. Ето какви са основните точки в правителствената програма на нейната консервативна партия и социалдемократите, обобщени от агенцията. За разлика от предишните две правителства, в които канцлерката Ангела Меркел договори подкрепата на Социалдемократическата партия (ГСДП), сегашната програма предвижда \"преоценка в средата на законодателния мандат\", т.е. след две години. Социалдемократите настояха за това, за да си осигурят възможност да напуснат коалицията, в която влизат неохотно, и вероятно, за да предизвикат съмнения за предсрочни избори. От ГСДП изтъргуваха на добра цена участието си в съюза. Партията  получава няколко ключови министерства, включително финансовото. След родилни мъки Германия пое към широка коалиция Двете партньорски партии искат да превърнат Европа в приоритет след месеци почти пълно мълчание по този въпрос от страна на Берлин. Илюстрация е разделът, озаглавен \"Нов подем за Европа\", с който започва коалиционното споразумение. В него се приема да се увеличи вноската на Германия в бюджета на ЕС. Документът предвижда трайно укрепване и реформиране на еврозоната заедно с Франция, за да стане тя по-устойчива на кризи. Той подкрепя предпазливо една от най-спорните идеи на френския президент Еманюел Макрон - създаване на инвестиционен бюджет на еврозоната, за да се помогне за стабилизирането й и да се подкрепят структурните реформи. Берлин иска също да се създаде Европейски валутен фонд. Не се споменава и дума обаче за друга френска идея - създаване на поста финансов министър на еврозоната. Пазар на труда: Германия се нуждае от повече мигранти Споразумението изглежда благосклонно към консерваторите. Те наложиха фиксиране на горен праг за годишния брой кандидати за убежище, пристигащи в страната - между 180 000 и 220 000. Пристигането на над един милион души от 2015 г. съдейства за възхода на крайната десница и за отслабване на позициите на Меркел. Събирането на разделени семейства, преустановено от началото на 2016 г. за стотици хиляди бежанци с временен статут, ще може да се поднови от август, което ГСДП разглежда като своя победа. В действителност броят е символичен - фиксиран бе месечен таван от 1000 души. Най-сетне беше постигнат компромис по две изисквания на ГСДП, които дълго блокираха преговорите - намаляване на диспропорциите в здравеопазването чрез изравняване на тарифите, по които се заплаща на лекарите от държавните и частните здравноосигурителни каси. Сегашната разлика доведе до медицинско обслужване \"на две скорости\" в Германия. Освен това използването на срочни трудови договори ще бъде по-стриктно регламентирано. След продължителни дискусии страните се разбраха да намалят от 24 на 18 месеца продължителността на срочните трудови договори, налагани от работодателя без аргументи. Колкото до останалото, държавните каси никога не са били толкова пълни. Разполагаемите бюджетни средства възлизат на около 45 милиарда евро. Целта обаче продължава да е запазването на балансиран бюджет. И в това отношение ГСДП, която настояваше за по-голяма социална справедливост, постигна частичен успех. Във фискален план документът уточнява, че няма да има увеличение на данъците за най-богатите, противно на исканията на ГСДП. Същевременно социалдемократите, които поемат финансовото министерство, ще следят да няма намаляване на данъците. При все по-застаряващото германско население двете големи партии се договориха да ограничат увеличаването на пенсионните вноски до 2025 г. По отношение на климата, коалицията потвърди оттеглянето на набелязаната цел до 2020 г. вредните емисии да бъдат намалени с 40 процента в сравнение с равнището от 1990 г. Пазар на труда: Германия се нуждае от повече мигранти", "date": "2018.02.07", "title": "Кабинетът \"Меркел-4\" - под знака на Европа"}
{"url": "http://clubz.bg/63909-prof_vucheva_ako_ne_vlezem_s_fiksing_v_evrozonata_shte_ima_apokalipsis", "text": "България трябва да влезе с фиксирания сега курс на лева към еврото в еврозоната - 1.95583 лева за едно евро, в противен случай ще има апокалипсис. Това предрече днес проф. Христина Вучева в предаването \"Лице в лице\" по bTV, където заедно с проф. Гарабед Минасян дискутираха темата.  Вучева, която е бивш министър на финансите, обясни, че подписвайки договора за присъединяване към Европейския съюз, България се е задължила да приеме и еврото, но не е фиксиран срок за това, нито при какъв валутен курс. Проф. Минасян също потвърди за това.  Проф. Вучева припомни, че ако искаме да влезем в т.нар. чакалня преди еврозоната - ERM II, има резолюция, че страните с валутен борд влизат с курса, който имат и нямат право на обезценка. По думите й, резолюцията на Европейския съвет постановява, че това е договореност между банките на страните, които дори не са членове на еврозоната, и Европейската централна банка (ЕЦБ) за контрол на валутния курс.  Според проф. Минасян, страната, която влезе в \"чакалнята\", има право на допустими отклонения плюс минус 15% от стойността на валутата си. Той заяви, че не знае да има такова задължение да се влиза с фиксиран курс в еврозоната. Когато си в чакалнята, поне две години трябва да покажеш, че валутният ти курс е стабилен плюс-минус 15%,  никой не казва при какъв валутен режим трябва да се влиза в еврозоната, заяви икономистът. Ако падне борсът, ще е същинска катастрофа, фиксираният курс е този, който ни държи в момента толкова години, БНБ няма право да определя, загубва правото да конкролира паричната емисия, тя вече не е пълноценна, коментира Христина Вучева. Тя припомни състоянието, в което се намираше България преди въвеждането на борда, за което вина носи и БНБ. Валутният резерв беше докаран до 400 милиона долара, и 242% хиперинфлация. Проф. Вучева е категорична, че с фиксинга трябва да влезем в еврозоната,\"в противен случай ще почне играта с валутния резерв (паричният съвет задължава България парите в обращение да бъдат покрити с валутни резерви, които не се харчат - б.р.)\". Минасян каза, че ако действително е така, както проф. Вучева споменава, означава, че \"ние сме калпав народ\". Аз говоря с аргументи, контрира тя.  Публикувана през 2011 г. грама на американското посолство, разсекретена от WikiLeaks, пише, че \"...Борисов иска финансово ограниченото му правителство да отвори за използване почти 4 млрд. евро, които се държат за гарантиране на стабилността на лева според изискванията на валутния борд, нещо, което може да стане само след въвеждането на еврото\".", "date": "2018.02.07", "title": "Проф. Вучева: Ако не влезем с фиксинг в еврозоната, ще има апокалипсис!"}
{"url": "http://clubz.bg/63910-simeonov_karakachanov_polzva_strategiq_za_kolkoto_se_moje_poveche_medien_shum", "text": "Не е редно да се плаща задаването на безмислени въпроси от народните пари. Това заяви вицепремиерът Валери Симеонов по повод спора между него и съпредседателят му в \"Обединените патриоти\" Красимир Каракачанов. Лидерът на ВМРО предложи да се проведе референдум за \"джендър обучението\" в училище и въвеждането на еднополови бракове. Симеонов го разкритикува остро, а Каракачанов пък се възмути, че ако партньорът му е имал възражения, е трябвало първо да говори с него, а не да се \"изплющи в медиите\". Каракачанов към Симеонов: Да беше говорил с мен, преди да се изплющи в медиите И заяви твърдо, че е против Истанбулската конвенция. Дори убедил няколко от министрите на ГЕРБ по време на заседанието на Министерски съвет, когато е гласувана Конвенцията, и когато 8 от министрите бяха \"против\". Според него обществото вече има мнение по въпроса, и това е хубаво - то е обединено срещу международния документ.  Според него целта била да се \"дрънка до евроизборите и тогава да вкарат този референдум\". В Унгария нямало референдум по въпроса, в Хърватска въпросът бил различен. Според Симеонов енергийната сигурност на страната е срината. Два големи играча са ис разпределили голяма част от използваната енергия, а стари договори с американски централи източват нашите добове. Концесиите на плажовете все още са непрозрачни и тъмни, смята вицепремиерът.  Няма достъп до документация обаче, което създава \"страхотни условия за непрозрачност и корупция. \"", "date": "2018.02.07", "title": "Симеонов: Каракачанов ползва стратегия за колкото се може повече медиен шум"}
{"url": "http://clubz.bg/63907-btk_oshte_ne_e_na_spas_rusev_i_sie", "text": "Петият поред собственик на БТК, откакто телекомът беше приватизиран през 2004 г., още не е пълноправен собственик. Решението на английския върховен съд със сигурност е вгорчило настроението на предприемача Спас Русев, комуто българската Комисия за защита на конкуренцията (КЗК) разреши да придобие \"Виваком\". На 19 ноември 2015 г. Русев спечели един напрегнат търг в Лондон за българския телеком с цена от 330 млн. евро, за което беше финансиран от руската \"Внешторгбанк\" (ВТБ). Спас Русев едно към едно: \"Левски\" практически е във фалит Английският върховен съд е излязъл днес с решение, потвърждаващо правото на фирмата на руския бизнесмен Дмитрий Косарев \"Емпрено Венчърс\" (Empreno Ventures), претендираща да е собственик на 43.3 на сто от \"Виваком\", да съди компанията \"ВТБ Кепитъл\" заради продажбата на българския телеком на бизнесмена Спас Русев. Това обявиха от \"Емпрено\", която определя това като първа победа в битката за възстановяване правото на собственост във \"Виваком\", съобщи онлайн изданието Медиапул. След атаката от Москва - какво е общото между ВТБ и БТК Русев придоби дружеството \"ИнтерВ\" (InterV), което притежаваше БТК, на търга в Лондон. Акциите на \"ИнтерВ\" бяха заложени като обезпечение по кредит за 150 млн. евро, отпуснат от руската \"Внешторгбанк\" (ВТБ) и със срок за погасяване май 2015 г. Фалитът на КТБ попречи на това. Малко преди търга се появи фирмата на Косарев \"Емпрено\", претендирайки, че притежава мажоритарния дял от \"Виваком\" като едноличен собственик на фирмата \"Ел Ай Си Телекомюникейшън\" (LIC Telecommunication), която държи 43.3% от компанията \"В Телеком Инвестмънт\" (V Telecom Investment S.C.A) – собственик на \"Виваком\". LICT преди това се казваше SHCO 79 и бе собственост на мажоритарния собственик на КТБ Цветан Василев, но той я продал на Косарев, след като от сделката за \"Виваком\" се оттегли бизнесменът Пиер Луврие, твърдят от \"Емпрено\". Общо \"Eмпрено\" имала 76,6% от акциите в дружеството, като останалата част е чрез \"Ти Си- Ай Ем И\" (C-IME), притежавала 33.3% по силата на договор за суап на обща възвръщаемост (Total Return Swap/TRS) с \"Крушър Инвестмънт Лимитед\" (Crusher Investment Limited). Това дружество е дъщерно на ВТБ и не върнало акциите на \"Виваком\" на TC-IME и продължило да упражнява правата си на глас, което в крайна сметка довело до провеждането на нагласения търг, обясняват от \"Емпрено\". ВТБ се похвали, че е финансирала Спас Русев, за да купи БТК Според \"Емпрено\"обявеният конкурс за продажба на БТК е непрозрачен, провежда се от ВТБ в конфликт на интереси и се използват държавни пари за незаконно поглъщане и овладяване на \"Виваком\". Именно този търг се опитва да оспорва в съда Косарев, докато ВТБ оспорва правота за предявяване на тези искове, съобщава Медиапул. Сега обявеното от \"Емпрено\" решение на Английския върховен съд дава зелена светлина за провеждането на дело по исковете срещу търга за \"Виваком\". След атаката от Москва - какво е общото между ВТБ и БТК ВТБ се похвали, че е финансирала Спас Русев, за да купи БТК", "date": "2018.02.07", "title": "БТК още не е на Спас Русев и сие"}
{"url": "http://clubz.bg/63897-sankcii_za_london_ako_narushi_dogovora_za_brekzit", "text": "Евросъюзът да може да санкционира Великобритания, ако Лондон наруши споразуменията за преходния период след \"Брекзит\". Това поиска Европейската комисия в проектодокумент, видян от EUobserver. След \"Брекзит\" - преходен период до края на 2020 г. ЕС търси гаранции, че Великобритания ще спазва споразумението по време на прехода, но това може да затрудни и без това тежките преговори.  Лондон да \"се въздържа по време на преходния период от каквито и да било действия или инициативи, които биха навредили на интересите на съюза\", предупреждава още документа. Той на практика представлява чернова на договора за преходния период след напускането на Евросъюза от Великобритания, поискан и от двете страни в преговорите. Договарянето на правомощията обаче ще бъде трудно. Брюксел иска по време на преходния период всички евроинституции да запазят правомощията си по отношение на Великобритания, включително и Съда на ЕС. Обединеното кралство обаче няма да участва в никоя институция или орган на ЕС. Лондон иска да може да проверява и да отхвърля новите европейски правила, за които не е имал думата – нещо, което ЕС не приема. Текстът трябва да бъде договорен и с Великобритания. Британският премиер Тереза Мей иска да приключи сделката за прехода до срещата на европейските лидери на 22-23 март. На нея се очаква държавните и правителствени ръководители да договорят насоки за втората фаза на преговорите, посветена на бъдещите отношения след Брекзит.", "date": "2018.02.07", "title": "Санкции за Лондон, ако наруши договора за \"Брекзит\""}
{"url": "http://clubz.bg/63906-magistrala_vyv_velikobritaniq_zastrashava_stounhendj", "text": "Продължение на магистрала край Стоунхендж във Великобритания може да се окаже пагубно за оцеляването на руините, предупреждават експерти, цитирани от Би Би Си. Планира се да бъдат построени тунели и надлез като продължение на скоростен път в южната част на острова. Местността Блик Мийд (Blick Mead), където се намира древното светилище, е единственото място във Великобритания, където доказателства за наличие на човешко съществуване могат да се проследят чак до 8 хил. г. пр. Хр. Втори Стоунхендж открит в Англия Археолозите твърдят, че предварително изготвената от фирмата изпълнител карта за промените в местността умишлено не посочва негативното влияние, което новите съоръжения може да окажат върху обекта. Проф. Дейвид Жак от университета в Бирмингам твърди, че предоставеният план-карта целенасочено обозначава грешно разположението на Блик Мийд, така че да изглежда сякаш строежът на тунел и надлез няма да навредят на останките. Според него истинското местоположение на защитената от ЮНЕСКО област е точно под планирания 8-метров надлез, през който ще профучават хиляди коли дневно. Археологът изрази и тревогата си, че строежът на разширението на магистралата ще намали драстично нивото на подпочвените води и по този начин торфът и тинята, които поддържат основите на археологическата местност здрави толкова години, ще изсъхне. От фирмата обясняват, че картата „никога не е била разглеждана като географски точна“. Предложението за прокарването на тунел е част от опит за разширяване на магистрала А303, която свързва Лондон с югозападната част на Великобритания. Правителството потвърди плановете си да продължи магистралата под формата на тунел под Стоунхендж и надлез над местността. Целта е да се избегнат задръстванията и в същото време да не се разваля духа на околността. Плановете включват източни и западни входове на тунела и евентуален надлез близо до град Еймсбъри. Наскоро бяха открити перфектно запазени следи от копита на диви животни – на около километър и половина от Стоунхендж. Учени потвърждават, че животните, които са оставили отпечатъците си, са европейски бизони, познати още като зубри. Стъпките са на 6 хил. години и се предполага, че са част от ритуал. Това са последните открития от продължилите почти десетилетие разкопки в околността. Публично обсъждане по темата предстои на 8 февруари.", "date": "2018.02.07", "title": "Магистрала във Великобритания застрашава Стоунхендж"}
{"url": "http://clubz.bg/63898-neprikosnovenostta_na_chastnata_sobstvenost_prebori_vetoto_za_nivite", "text": "Очаквано и съвсем закономерно депутатите от комисията по земеделие отхвърлиха ветото, което президентът Румен Радев наложи във връзка с измененията в Закона за опазване на земеделските земи, прокарани на тъмно в закона за посевите. Това стана с 12 гласа \"за\" и 9 \"против\" в подкрепа на приетите от парламента текстове. Президентът Румен Радев наложи вето миналата седмица. Той смята, че с приетия от парламента нов регламент за застрояване на ниви \"не се изпълнява конституционното задължение на държавата за особена закрила на земята и не се гарантира промяна на предназначението на обработваемите земи само по изключение при доказана нужда\". От мотивите за ветото става ясно, че промени в законодателството, които засягат основни начала на Конституцията, трябва да преминават през всички етапи на законодателния процес - \"само така може да се гарантира прозрачност и да се даде възможност на всички заинтересовани лица да изразят своето мнение\". \"Патриотът\" с поправката за нивите: Не съм в конфликт на интереси Последното е по повод начина, по който минаха поправките - чрез промяна в друг закон и без две четения от Народното събрание - любим механизъм за законотворчество на управляващите. Днес в комисия спорът бе основно върху друго основно гражданско право, регулирано в Конституцията - правото на частна собственост, която е неприкосновена. Вносителят на поправките Йордан Апостолов (Обединени патриоти) и колегата му Александър Сабатинов се аргументираха, че хората трябва да имат право да се разпореждат със земите си както пожелаят.  Председателката на комисията Десислава Танева от ГЕРБ пък не видя в така приетите текстове възможности за застрояване на земеделските земи, каквито са контрааргументите на природозащитниците. По думите й ставало въпрос замо за няколко хиляди собственици на земи, които са изпуснали сроковете да заявят инвестиционните си намерения до май м.г. и сега просто ще могат да ги подновят. Оофициална справка за това колко са имотите и къде се намират все още няма предоставена от земеделското министерство. Депутатите под натиск да не отхвърлят ветото за нивите  Кръстина Таскова от \"Воля\" обаче направи обвини Апостолов, сам едър земевладелец, в откровен лобизъм. В подкрепа на ветото се обявиха и от БСП в лицето на депутатката Светла Бъчварова. Тя дори предложи Законът за опазване на земеделските земи да бъде отворен \"наново\", за да се изчистят спорните моменти. Зад мотивите на държавния глава застанаха и от ДПС. Бюрхан Абазов се обоснова с текста от Конституцията, според който смяната на предназначението на земеделски земи трябва да става само при доказана необходимост. Намесиха се и защитниците на \"патриота\" - от Национална асоциация  Българско Черноморие и Националното сдружение за защита на собствениците на имоти, които обявиха, че президентът бил \"някой си\", подведен да наложи това вето. Поредно вето на Радев - за застрояването на ниви Ето и пълните мотиви на държавния глава: Депутатите под натиск да не отхвърлят ветото за нивите  Поредно вето на Радев - за застрояването на ниви", "date": "2018.02.07", "title": "Неприкосновеността на частната собственост пребори ветото за нивите"}
{"url": "http://clubz.bg/63891-zakonyt_na_peevski_za_mediite_svari_partiite_nepodgotveni", "text": "Предложенията на депутата от ДПС, бизнесмен и издател Делян Пеевски за изменения в Закона за депозиране на печатните издания, с който според мотивите се цели осветляване на медийния пазар, хвана неподготвени останалите парламентарни групи. Въпреки че предложените текстове са едва няколко и бяха анонсирани и достъпни на сайта на парламента още във вторник, днес партиите в Народното събрание нямаха единни становища вътре в групите си дали биха подкрепили законодателната инициатива на Пеевски. Без Пеевски: Защо сега закон за медиите? Явно му е дошло времето От Движението пак се опитват да приложат хватката \"Който не ни подкрепя, значи е против изсветляването на собствеността на медийния пазар\". На подобен принцип формациите в НС трябваше да подкрепят и го направиха, макар и някои с витиеватото \"въздържал се\", предложенията на ДПС депутата, обособени в в т.нар. закон за вторичното разграбване на КТБ. Тогава аргументът бе \"Който не ни подкрепя, значи е \"за\" разграбването на активите на фалиралата банка\". Пеевски с нов закон - за \"прозрачност\" на медиите Най-общо проектът за изменение предвижда всички медии, не само печатните, както е сега по закон, а и радиостанциите, телевизиите, сайтовете, да депозират пред Министерството на културата информация за това кои са собствениците им. Предвижда се да се депозират и всички приходи извън рекламата и банковите заеми, т.е. финансиране от неправителствени организации, дарения и пр. Текстът предвижда още \"осветляване\" на бизнеса с разпространението на печатни материали и сезиране на Комисията за защита на конкуренцията, ако се установи, че един \"играч\" държи поне 1/3 от пазара на разпространението. Кой и най-вече как ще установява това - в закона не пише. Знае се само кой ще уведомява КЗК - Министерството на културата. Пеевски отрича да има нещо общо, още повече да е монополист на пазара на разпространение на вестници и списания. По повод на това, че банковите заеми са изпуснати в проекта, предвид горчивия опит с КТБ, която финансираше определени медии, от ДПС дадоха заявка, че са отворени за предложения и запълване на пропуски между първо и второ четене, ако проектът бъде приет. Пеевски \"сезира Европа за цензурата на Фабриката за фалшиви новини\" За да мине новата законодателна идея на Пеевски и компания, ключова, разбира се, би била подкрепата от ГЕРБ. Именно с техните гласове \"за\" на първо четене мина \"банковия\" закон на първо четене. В партията обаче нямат политическа позиция по промените, засягащи медиите. Колегите му от ГЕРБ казваха същото. Заемането на ясна позиция е възпрепятствано и от отсъствието на шефа на депутатите от ГЕРБ и дясна ръка на лидера Бойко Борисов - Цветан Цветанов. Той е на посещение във Вашингтон, което продължава. Друг път той говори от името на партията по \"трудните въпроси\". А и самият Борисов още нищо не е казал по въпроса. \n\tВсе пак неофициално и под формата на лично мнение сред управляващите се прокрадва тезата, че законовите поправки едва ли ще доведат до повече прозрачност в медиите и разпространението им. И социалистите нямат единна позиция.  ГЕРБ и ДПС приеха \"закона Пеевски и компания\" за банковата несъстоятелност В \"Обединените патриоти\" положението е съвсем същото. В момента и там няма позиция по същество, нито политическа такава за \"медийния\" законопроект. По закона, засягаш КТБ - тоест за банковата несъстоятелност, \"патриотите\" се поскриха - хем не подкрепиха, хем нищо не казаха по темата, а от депутатите им едва трима гласуваха - \"въздържал се\".  Пеевски с нов закон - за \"прозрачност\" на медиите Пеевски \"сезира Европа за цензурата на Фабриката за фалшиви новини\" ГЕРБ и ДПС приеха \"закона Пеевски и компания\" за банковата несъстоятелност", "date": "2018.02.07", "title": "Законът на Пеевски за медиите свари партиите неподготвени"}
{"url": "http://clubz.bg/63902-paveta_pod_tepetata_kakvo_se_sluchva_s_istoricheskata_ul_otec_paisij", "text": "Емблематичната улица в сърцето на Пловдив - ул. Отец Паисий\", която води към Стария град, а сгради по нея за паметници на културата - е разкопана. От началото на февруари е започнал ремонт. Стартът му е даден лично от кмета Иван Тотев (ГЕРБ), а за начало на дейностите се разбира едва няколко дни по-рано от съобщение на сайта на общината. В съобщението четем:  Ремонтът се очаква да продължи около 3 месеца. Дотук добре. В изявление пред БНР от 1 февруари обаче Тотев обяснява друго - настилката - автентични правоъгълни гранитни павета - май няма да се върне обратно...: Какви са тези \"типично пловдивски павета\" не става ясно. Кое налага \"командироването\" на автентичните павета от \"Отец Паисий\" - също. Стартът на ремонта закономерно предизвика и много остри реакции - и заради липсата на уведомление на хората, и заради притеснението, че общината иска да подмени облика й. Улицата е историческа, заедно със специфичните си павета - продълговати, гранитени, добити преди повече от 80 години от разрушеното вече Марково тепе и положени на нея. След 25 април 2010 година има и едно месингово паве - \"Седмото тепе\", поставено от художника Атанас Хранов и писателя Александър Секулов в памет на унищожения „донор“ Марково тепе и е своеобразен символ на улицата. Заради случващото се започна да зрее протест. Бившият кмет Славчо Атанасов разказа как всяка дейност по улицата, която е част от архитектурно-исторически резерват, трябва да бъде изрично разрешена от Министерството на културата. По думите му общината има разрешение за подмяна на канализацията и комуникациите - тоест може да разкоае улицата, но не и да променя автентичния й облик. Затова и той е звънял на министъра на културата Боил Банов. По думите на Атанасов пред Клуб Z  Писателката Божана Апостолова публикува емоционален текст във фейсбук, в който казва:    Проверка на Клуб Z в сайта на общината не откри идеен проект за ремонта, нито документация за съгласуването му в министерството. То обаче прати днес на проверка експерти от Инспектората си. Заключението:  , обясни за пловдивския сайт \"Под тепето\" и директорът на Инспектората Александър Трайков. От министерството ще поискат по-детайлна справка за намеренията на общината относно всички елементи от настилката и тротоарите, освен специфичните едри павета- бордюри, шахти. Всичко трябва да бъде върнато на мястото си, категорични са от МК. Изпълнител на ремонта на историческата улица е фирмата \"Драгиев и Ко\" ООД. До момента няма официална позиция на общината за \"провалената\" идея паветата да бъдат пренасочени към Тютюневия град. За неговата ", "date": "2018.02.07", "title": "Павета под тепетата - какво се случва с историческата ул. \"Отец Паисий\""}
{"url": "http://clubz.bg/63886-dagestan_hajka_sreshtu_korupciqta_ili_betonirane_na_svoite_hora_video", "text": "Руските власти взеха на мушка клановете в най-голямата кавказка република Дагестан, която е затънала в корупция, пише в. \"Комерсант\". Остава обаче да се види дали истинската цел е тази, или просто настаняването на ръководни постове на \"свои\" хора, изтъкват анализатори. Масовите хайки в столицата Махачкала започнаха през нощта на 4 срещу 5 февруари. Тогава агенти на Федералната служба за сигурност (ФСБ) обискираха домовете и работните кабинети на висшето ръководство на Дагестан. Арестувани бяха временно изпълняващият длъжността премиер на републиката Абдусамад Гамидов, временните му заместници Шамил Исаев и Раюдин Юсуфов, както и бившият министър на образованието Шахабас Шахов. Преди тях в средата на януари бяха задържани временният столичен кмет Муса Мусаев, предшественикът му Устархан Алюков и главният архитект на града Магомедрасул Гитинов. Руски антикорупционер къта 300 милиона евро в Швейцария Акциите като тези от миналата седмица последваха в администрациите на Табасаранския, Буйнакския и Кизилюртовския район и в градовете Избербаш и Ботлих. На 5 февруари вечерта временният дагестански глава Владимир Василиев  прати в оставка цялото ръководство на републиката. Акцията срещу ръководството на Дагестан е по дело за присвояване на средства от бюджета. Повдигнато е обвинение за измама в особено големи размери. Според следствието задържаните присвоили от бюджета средства за реализирането на социални програми. Засега не се споменава какви са точно тези програми. 8 години колония за бивш руски министър Интересното е, че при обиска у временния премиер Гамидов е открит златен пистолет ТТ. Заедно с него премиерът държал у дома си малък арсенал - пистолети \"Берета\", два автомата \"Калашников\" и патрони. Следственият комитет на Руската федерация (СКРФ) разпространи видеозапис, от който се вижда как агенти на ФСБ обискират луксозните жилища на дагестанските ръководители. Вижда се врата с позлатени украшения на една от къщите и клетка за птици на едно от дърветата. Заснето е и откритото у Гамидов оръжие. В края на записа задържаните са отведени към самолет с чували на главите. Властта в Дагестан традиционно е изградена върху договорки между етническите кланове, изтъква агенция РБК. Те често се делят според принадлежността им към един или друг район по местоживеене. Този път обаче арестите на са извършени на принципа на удара срещу един от клановете. Най-силният удар е нанесен по мекетинците, т.е. по хората на премиера Абдулсамад Гамидов. Интересите на този клан са представлявани от махачкалинския кмет Мусаев. Дагестан е сред най-проядените от корупция руски региони. Хайката срещу дагестанския елит е свързана с пристигането в региона на Владимир Василиев - генерал-полковник от полицията и бивш шеф на фракцията на президентската партия \"Единна Русия\" в Думата. Владимир Абдуалиевич Василиев (68 г.) бе назначен за временен глава на Дагестан   през октомври 2017 г. с указ на руския президент Владимир Путин.  Акцията в Дагестан е извършена след двумесечно разследване, твърдят от СКРФ. Според РБК вероятно сигналът за всичко това е даден на 4 декември 2017 г. Тогава Владимир Василиев е приет от Путин. Сайтът на Кремъл цитира думите на дагестанския глава от тази среща: Явно съвпадението с поредицата от събития в Дагестан е \"съвсем случайно\", коментират иронично познавачи. 8 години колония за бивш руски министър", "date": "2018.02.07", "title": "Дагестан - хайка срещу корупцията или бетониране на \"своите\" хора? (ВИДЕО)"}
{"url": "http://clubz.bg/63832-patriotyt_s_popravkata_za_nivite_ne_sym_v_konflikt_na_interesi", "text": "Депутатът от \"Обединени патриоти\" Йордан Апостолов, който стои в дъното на поправката в Закона за опазване на земеделските земи, прикрита в закона за посевите, сам е собственик на хиляди декари земеделски земи, но отрича да е в конфликт на интереси. Заради поправките президентът Румен Радев наложи миналата седмица поредното си вето. Мотивът: приетите промени в Закона за опазване на земеделските земи ще разреши застрояването на ниви без доказана нужда, както и пустеенето им. Така, според администрацията на държавния глава, се нарушават текстове от Конституцията, които поставят под специална закрила земеделските земи и налагат промяна на предназначението им само при доказана нужда. В мотивите на \"Дондуков\" 2 е записано и че зад поправките прозира възможността собственик на земеделска земя безкрайно да я държи със сменено предназначение, вместо да се обработва, докато не получи най-добра ценова оферта за продажбата й. Президентът атакува и начина, по който в закона за посевния материал се внасят съществени промени в друг закон, без предварително обществено обсъждане и оценка на въздействието. Поредно вето на Радев - за застрояването на ниви Факт, поправките бяха \"прикрити\" в преходните и заключителните разпоредби на друг закон - за посевния и посадъчния материал - и прокарани между двете четения с устно предложение на Апостолов, гласувани, прегласувани след настъпил хаос в пленарната зала и в крайна сметка подкрепени и от ГЕРБ и приети. Днес ресорната земеделска комисия в Народното събрание, на която \"патриотът\" е член, ще разгледа ветото. Йордан Апостолов продължава да твърди, че поправката касае дребни собственици на земи, които поради кризата не са могли да реализират инвестиционните си намерения за жилищни нужди, а срещу неговата дума е тази на природозащитниците, които виждат в поправките отваряне широко на вратата за реализирането на замразени мегаломански проекти за бетониране на Черноморието, какъвто например бе проектът за \"луксозен къмпинг\" на Карадере. Къде е истината, не е известно, тъй като от земеделското министерство не предоставят справка за това колко имота и къде се засягат от поправката. Спрягат се около 1800-1900 имота, но неофициално. Депутатите под натиск да не отхвърлят ветото за нивите  Оказва се, самият Апостолов, бизнесмен от Добричко, притежава хиляди декари ниви. \"Патриотът\" е собственик на над 2000 дка земеделски земи и гори. Това е видно от  му пред Сметната палата. Той притежава 12 на брой парцела, представляващи земеделски земи и гори. Най-големият имот е в землището на село Славеево, Добричко (1844 дка). Всички земи са в Добричко, Балчик, Каварна, Тетевен и Крушари. Освен това бившият бизнесмен има още 13 други имота, сред които два апартамента, магазин, офис, къщи с дворове, гаражи и парцели, влезли в регулация. Най-големият имот е от 5000 дка - парцел в село Славеево, Добричко. Това естествено породи въпросът в конфликт на интереси ли е депутатът \"патриот\". Пред Клуб Z той категорично отрече да има намерение или започнали процедури по смяна на предназначението на земите си. Твърди, че ги обработва като земеделски. Той твърди и, че никога не е предприемал действия по замени. Последното е по повод информация от природозащитниците за такива около Дуранкулашкото езеро.  На въпрос защо не е внесъл исканите от него поправки в закона за земеделските земи по каналния ред, с отделни предложения за изменения, Апостолов посочи, че се е възползвал от това, че от ГЕРБ така и така са \"отворили\" закона за посевите и може да направи предложения в преходните и заключителни му разпоредби. Последно: парламентът пак разреши застрояване на ниви  Реално Апостолов прави втори заход към тези текстове. Първият законопроект на новата управляваща коалиция още на старта на 44-тия парламент беше именно за това - да се разреши на собствениците на земеделска земя с променено предназначение да строят, въпреки че не са започнали инвестицията си в 6-годишния срок, поставен им от парламента през 2011 г. Предложението бе негово. Заради протести на природозащитници обаче през 2017 година, от ГЕРБ оттеглиха подкрепата си за промените и темата уж беше приключила.  Протести и антипротести по темата са има и днес - пред Народното събрание, докато депутатите заседават. Въпросителните около внесените поправки и битността на Апостолов като притежател на земеделски земи поставиха още едно питане - заявяват ли депутатите конфликт на интереси при внасянето, обсъждането и гласуването на закони. Отговорът е \"Не\". В парламентарния правилник, който има силата на закон, има един кратък член, третиращ този въпрос, но реално процедура за заявяване на конфликт на интереси няма. Текстът гласи: Досега нито един народен представител не е заявявал конфликт на интереси извън парламентарната трибуна, когато това се прави за да се подсили ефектът от дадено изказване, а не като \"административен\" акт.  \"Патриоти\" пак пробутват поправка за строежите по морето. Този път със закон за... посеви Членове на нарочената комисия в НС, която се занимава с корупцията и конфликта на интереси, коментираха, че ако Апостолов например, е опитвал да смени предназначението на земеделските си земи, то това го поставя в конфликт на интереси. И такива вероятно би трябвало да депозира в деловодството на Народното събрание, но само вероятно. Защото реално процедура няма. Няма отговор обаче в конфликт на интереси ли би бил депутатът, ако в бъдеще време реши да \"урбанизира\" нивите си по силата на законовите изменения, които сам предлага, участва в обсъждането и гласуването им.  Депутатите под натиск да не отхвърлят ветото за нивите  Последно: парламентът пак разреши застрояване на ниви  \"Патриоти\" пак пробутват поправка за строежите по морето. Този път със закон за... посеви", "date": "2018.02.07", "title": "\"Патриотът\" с поправката за нивите: Не съм в конфликт на интереси"}
{"url": "http://clubz.bg/63882-erdogan_trymp_ni_lyje_kato_obama", "text": "Бившият президент Барак Обама ни излъга за подкрепата на кюрдите в сирийския район около Манбидж, а сегашният президент Доналд Тръмп върви по същия път, заяви турският държавен глава Реджеп Ердоган, цитиран от \"Хюриет\". Тръмп: Разбойници, терористи, Китай и Русия са заплаха за САЩ (ВИДЕО) Президентът говори пред журналисти след като се завърна в родината си от посещение във Ватикана и Италия. Както е известно след като нападна град Африн с операция под кодовото наименование \"Маслинена клонка\", сега турският президент се готви за атака и срещу Манбидж. Но там има разположени американски войски, а Пентагонът обяви, че няма по никакъв начин те да напуснат областта. Днес беше съобщено, че над 1000 кюрди са били убити при боевете край Африн Коментарите на Ердоган идват само дни преди в Турция да пристигне за преговори секретарят по националната сигурност на САЩ Ейч. Ар. Макмастър. А през другата седмица в Анкара ще бъде и държавният секретар Рекс Тилърсън. Ердоган разказа пред журналистите, че в разговорите си с папа Франциск и премиера на Италия Джентилоне е обяснил, че проблемът с 3,5 милиона бежанци, които са на територията на Турция, трябва да се реши с общи усилия. Междувременно външният министър на Турция Мевлют Чавушоглу заяви в тв интервю, че Анкара е изпълнила и последните седем изисквания, за да може турските граждани да се дивжат без виза в страните от ЕС. Ще изпратим писмо до заместник-шефа на Еврокомисията Франс Тимерманс, посочи Чавушоглу. Срещата Ердоган - ЕС - на 26 март във Варна Вчера стана известно, че срещата между ЕС и турския президент Реджеп Ердоган, на която България ще бъде домакин като председателстваща Съвета на ЕС, ще се състои на 26 март във Варна. Домакин на срещата с Ердоган ще е премиерът Бойко Борисов, а поканата към турския президент е от председателя на Европейската комисия Жан-Клод Юнкер и от председателя на Европейския съвет Доналд Тукс. Навярно по време на разговорите ще бъдат обсъдени финансовите проблеми както и визовите отношения между Брюксел и Анкара. Срещата Ердоган - ЕС - на 26 март във Варна", "date": "2018.02.07", "title": "Ердоган: Тръмп ни лъже като Обама"}
{"url": "http://clubz.bg/63904-forbes_izvadi_naj_bogatite_ot_digitalnata_lotariq", "text": "Спекулативен балон, схема Понци или екокатастрофа, както ги наричат, но криптовалутите са факт, както и първите милиардери. Списание Forbes извади на показ 19 души, спечелили от дигиталната лотария. Изданието не назовава точното имане, а показва диапазон на богатството.  Първи в класацията е   (57 г.), съосновател на Ripple, криптовалутна платформа, която се занимава с банкови трансакции, използвайки блокчейн технологията. Състоянието му се оценява на $7.5-$8 млрд.           Второто място заема   (53 г.), основател на платформата за криптовалута ConsenSys, която има близо 600 служители в 28 страни. Състоянието му е между $1 милиард и $5 млрд. Освен това Лубин е съосновател на цифровата валута Ethereum. Роденият в Торонто Лубин е бивш високопоставен мениджър от Goldman Sachs.        Трети е   - шеф на борсата за обмен на криптовалута Binance (състояние между $1.1 млрд.- $2 млрд). Известен е повече с инициалите си CZ (Changpeng Zhao), а създадената от него борса е най-голямата в света с над 6 милиона потребители. Чжао мести компанията си в три различни държави, за да избегне регулациите, които биха могли да изложат на опасност бизнеса. Турски аматьорски клуб плаща на футболист с биткойни Четвърти в списъка са братята близнаци  , на 36 години, които The Daily Telegraph определя като първите в света биткойн милиардери. Тяхното състояние се определя между $900 милиона и $1.1 млрд. Хакерска атака изпари половин милиард долара в криптовалута 54-годишният  , поставен под номер пет в списъка на Forbes, е със състояние като на братята, и е... индивидуален инвеститор. Мелън, който е потомък на една от най-известните банкерски династии в САЩ, на 21 години наследява 14 тръстови фонда на обща стойност 25 милиона долара. Това не му пречи да посещава сбирки на \"Анонимните алкохолици\", когато се бори с пристрастеността си към алкохола. Но неговият бизнес нюх не му изневерява и освен в известни брандове обувки и дрехи, инвестира и в токена на Ripple - XRP,  чиято цел е да създаде блокчейн технология за големите банки. Шести е 35-годишният  продава тигани, преди да реши да обърне поглед към новите пари на новата икономика. Създава Coinbase, една от най-големите платформи за търговия с криптовалута в САЩ. Състоянието му се оценява между $900 милиона и 1 млрд. долара. Руски бизнесмен купи 2 ТЕЦ-а, за да копае криптовалута Следва го  , със същото състояние. 45-годишният американец чува за първи път за биткойн през 2011 г. и участва в първото ICO - initial coin offering. И твърди, че е дал на Ричард Брансън и Бил Клинтън техните първи биткойни. И останалите 12 човека в списъка са от първите, решили да инвестират или да участват в създаването на криптовалутите. Изобретателят на втората по популярност криптовалута в света - Ethereum, се намира на 17-о място. Виталик Бутерин, канадски програмист от руски произход, има състояние между $400 милиона и $500 милиона. Все повече държави по света решават да наложат регулации на криптовалутите. В Южна Корея например за да търгува с криптовалута, всеки трейдър е длъжен да се идентифицира чрез банкова сметка. Индийските власти планират да обявят криптовалутите за незаконни за тяхната платежна система. Китай се готви да забрани ICO и дейността на чуждестранните борси. Големи американски банки са срещу купуването на дигитални валути - JPMorgan Chase, Bank of America и Citigroup. Хакерска атака изпари половин милиард долара в криптовалута Руски бизнесмен купи 2 ТЕЦ-а, за да копае криптовалута", "date": "2018.02.07", "title": "Forbes извади най-богатите от дигиталната лотария"}
{"url": "http://clubz.bg/63890-za_rasteja_bryuksel_ne_e_optimist_kato_sofiq", "text": "Европейската комисия (ЕК) се оказа не така оптимистична като българското правителство, прогнозирайки растеж от 3.7% на икономиката тази година и 3.5 на сто - за 2019 г. Според приетата от правителството средносрочна прогноза, екипът на министъра на финансите Владислав Горанов очаква растежът през 2018 г. да е 3.9%, и да се запази на това ниво и през 2019-2020 г. За догодина Брюксел предвижда икономиката на най-бедната страна-членка на ЕС, каквато е България, да нарасне с 3.5%. Новите прогнози, обявени днес, са леко понижени спрямо тези от миналата есен, когато ЕК очакваше показателят да достигне съответно 3.8% и 3.6 на сто. Според Еврокомисията българският икономически растеж е останал силен м.г., достигайки ниво от 3.8% благодарение на потреблението и инвестициите. По-високото потребление е подкрепено предимно от повишението на заплатите, свързано с голямото търсене на работна ръка на пазара, както и на ръста на заплатите в държавния сектор, се посочва в документа. Да кандидатстваме за еврозоната сега Според ЕК инвестициите са се възстановили миналата година особено в държавния сектор, тъй като поддържаните от ЕС инвестиционни програми са подкрепили държавните капиталови разходи. \n\tЗа тази година ЕК очаква силното вътрешно търсене да продължи да бъде основен двигател на икономиката, докато приносът на външния сектор се очаква да стане положителен едва през 2019 г. Френски министър иска реформа на еврозоната най-късно до юни Европейските средства ще продължат да подкрепят държавните инвестиции през 2018 година, а повишението на заплатите би трябвало да продължи да стимулира частното потребление, посочва Комисията, като допълва, че потреблението и инвестициите се очаква да продължат да поддържат растежа и през 2019 г. Благодарение на по-високите цени на енергията и суровините, както и на по-високите административни цени на комуналните услуги инфлацията през 2017 е преминала на положителна територия, достигайки 1.2%, след три години на дефлация - белег за стагнация и свито потребление.  За тази година ЕК очаква инфлацията да се повиши до 1.4%, а за догодина - до 1.5 на сто благодарение главно на световните цени на петрола. Наред с това ЕК повиши прогнозата си за нарастването на икономиките в еврозоната до 2.3% за тази година и до 2% за идната. На 9 ноември м.г. европейската изпълнителна власт обяви предварителни оценки за икономическия растеж на страните от монетарния съюз, съответно от 2.1 на сто и 1.9 на сто за 2018 и 2019 г. Проф. Стив Ханке: Да живее левът! Не ви трябва еврозона През 2017 година еврозоната отчете най-силния темп на растеж за последните 10 години от 2.4 на сто, според данните, обявени днес от Еврокомисията. На 30 януари при предварителна оценка Европейската статистическа служба Евростат обяви растеж от 2.5% за 2017 година. През 2007 година, предхождащата финансовата криза, растежът в еврозоната бе достигнал 3 на сто - равнище, каквото оттогава не е отчитано. Според Московиси този силен растеж, който няма да продължи вечно, е \"подходящ момент за реформи. \"Сега трябва да се вземат амбициозни решения, наложителни за укрепването на Икономическия и валутен съюз\", допълни той.  Френски министър иска реформа на еврозоната най-късно до юни Проф. Стив Ханке: Да живее левът! Не ви трябва еврозона", "date": "2018.02.07", "title": "За растежа Брюксел не е оптимист като София"}
{"url": "http://clubz.bg/63888-ulqna_prymova_otnovo_stava_shef_v_bnt", "text": "Уляна Пръмова е новият директор на \"Новини и актуални предавания\" в БНТ. Допреди 8 години Пръмова беше генерален директор на телевизията. Преди 14 години пък тя заемаше същия пост, който поема сега. Пръмова заменя на поста подалия оставка в края на миналата година Константин Кисимов. Той напусна скоро след обявяването на Емил Кошлуков за програмен директор на БНТ1. Овладяването на БНТ е все едно Пеевски в ДАНС Генералният директор на БНТ Константин Каменаров обяви в края на миналия месец, че напускането на Кисимов няма нищо общо с идването на Кошлуков. Пръмова ще поеме новия си пост в петък. Пръмова е управлявала новините в телевизия \"Ден\", която вече не съществува, и в BBT, докато медията бе собственост на бизнесмена Петър Манджуков. Тя е била още завеждащ редакция \"Студио БТА\" в Българската телеграфна агенция, ръководител на отдел \"Вътрешна политика\" във в. \"Континент\", кореспондент на БНТ и БНР в Женева и Виена. Журналистическата ѝ кариера започва в БНТ като международен редактор. Пръмова е завършила владее френски, италиански, гръцки, английски, немски и руски език.", "date": "2018.02.07", "title": "Уляна Пръмова отново става шеф в БНТ"}
{"url": "http://clubz.bg/63887-dvama_bivshi_premieri_sred_razsledvanite_za_korupciq_v_gyrciq", "text": "Бившият гръцки премиер Андонис Самарас и предшественикът му Панайотис Пикраменос са сред разследваните за корупционния скандал с швейцарската фармацевтична фирма \"Новартис\". Това съобщават гръцки медии, цитирани от Би Би Си. Самарас ще заведе дело срещу настоящия премиер Алексис Ципрас, ако срещу него бъдат повдигнати официални обвинения, обяви самият той пред Франс прес. В Гърция разследват политици заради скандал с \"Новартис\" Прокуратурата в страната внесе в парламента данни от разследването си по обвинения, че фирмата е давала подкупи на управляващите, за да получи преференциално третиране. Освен това \"Новартис\" е плащала на лекари, за да предписват лекарствата й на пациентите си. Освен Самарас и Пикраменос осем бивши министри са разследвани, стана ясно преди дни. Според прокуратурата корупционната схема е струвала на страната милиарди евро, и то по време не тежката финансова криза. Според месни медии компанията плаща само на политици над 50 милиона евро. Не е ясно колко пари са отишли за подкупи на лекари.", "date": "2018.02.07", "title": "Двама бивши премиери сред разследваните за корупция в Гърция"}
{"url": "http://clubz.bg/63893-vyv_varna_turciq_slaga_na_masata_bezvizovite_pytuvaniq_v_es", "text": "Визовата либерализация за турските граждани за пътувания в Шенген се очаква да бъде една от главните теми на срещата в четворен формат във Варна. Анкара е предала на ЕС документи, показващи изпълнение на 72-а критерия, изисквани от ЕС, за отпадане на визите, съобщи днес турският министър по европейските въпроси Йомер Челик. Вече е ясно, че срещата, на която ще бъдат и председателят на Европейската комисия Жан-Клод Юнкер и на Съвета на ЕС - Доналд Туск, ще се състои на 26 март във Варна. Ибрахим Калън, говорител на турския президент Реджеп Тайип Ердоган, изказа специално благодарност към българските институции за положителната и конструктивна роля, която са проявили във връзка с организирането на среща на върха ЕС-Турция. Срещата Ердоган - ЕС - на 26 март във Варна Той подчерта, че турската страна очаква във Варна да бъде даден нов тласък на отношенията на Турция с ЕС, което е и значението на тази среща.  ВМРО: Трябват санкции за Турция, не преговори с ЕС Привеждането в действие на визовата либерализация е един от трите основни проблеми, които са залегнали в мигрантското споразумение на Турция с ЕС преди 3 години. Само преди ден Анкара се оплака, че от обещаните милиарди за мигрантите, е получила само 900 милиона евро от Брюксел. В Турция са намерили подслон над 3.2 милиона бежанци от Сирия, по стастически данни от края на 2017 г. Брюксел започна преговорите с Анкара за либерализиране на визовия режим в края на 2013 г., успоредно с подписването на Споразумение за обратно приемане на незаконно пребиваващи лица (реадмисия) между ЕС и Турция. Този диалог се основава на пътната карта за безвизов режим с Турция. Има определени изисквания, на които Анкара трябва да отговори, за да пътуват турските граждани без визи в Шенгенското пространство за краткосрочно пребиваване - 90 дни в рамките на всеки 180-дневен период, с цел: 1. бизнес; 2. туризъм 3. по семейни причини. В пътната карта са фиксирани 72 критерия, разпределени в пет групи: 1. сигурност на документите за пътуване (биометрични данни); 2. управление на миграцията; 3. обществен ред и сигурност; 4. основни права и свободи, вкл. антитерористичното законодателство (най-проблемното за Турция); - обратно приемане на незаконни мигранти. Най-същественият е антитерористичното законодателство. След неуспешния опит за преврат и в условията на действащо близо две години извънредно положение, законодателството, а и установената практика за управление чрез декрети със силата на закон, на практика обезсмислят зачитането и спазване на основните права и свободи на гражданите. ВМРО: Трябват санкции за Турция, не преговори с ЕС", "date": "2018.02.07", "title": "Във Варна Турция слага на масата безвизовите пътувания в ЕС"}
{"url": "http://clubz.bg/63889-lyubo_penev_izpolzvat_se_imenata_na_borisov_i_cvetanov_za_splashvane_na_kmetove", "text": "Кандидатът за президент на БФС Любослав Пенев изпрати отворено писмо до медиите, в което се обръща към премиера, спортния министър, главния прокурор и шефа на УЕФА по повод предстоящия конгрес на централата на 16 февруари. Бившият №9 е кандидат за поста на Борислав Михайлов, а в битката е и бургазлията Ивайло Дражев. Пенев прави разкрития (според неговите разбирания) относно организацията и провеждането на конгреса, като прави и предложения, за да бъде вотът за президент честен и демократичен. Според бившия капитан на ЦСКА и \"Валенсия\" кметове на малки общини били заплашвани със спиране на средства, ако прилежащите им клубове подкрепят него срещу Борислав Михайлов. За целта били използвани имената на Бойко Борисов и Цветан Цветанов.", "date": "2018.02.07", "title": "Любо Пенев: Използват се имената на Борисов и Цветанов за сплашване на кметове"}
{"url": "http://clubz.bg/63892-dsb_ne_sme_v_shengen_i_evrozonata_zashtoto_%E2%80%9Ckorupciqta_pravi_silata%E2%80%9D", "text": "ДСБ излязоха с позиция в отговор на поредния сигнал от страна членка на ЕС, че макар България да има подкрепа за членство в Шенген и за кандидатстване ва еврозоната, страната ни още не е готова за това. Позицията спореди вчера холандският премиер Марк Рюте на среща с премиера Бойко Борисов. Рюте любезен, но твърд за Шенген: Има още работа да свършите Неотдавна подобна позиция дойде и от Германия - по-точно от властите в Бавария.  Според ДСБ авторитетни западни медии са описали ситуацията като \"корупцията прави силата\". Причината за този резултат, според партията, е липсата на воля за реформи в сектор \"Сигурност\", а това е следствие на зависимости на премиера Бойко Борисов. Според тях оставането на България извън Шенген и еврозоната \"представлява опасност за пълноправното членство на България в ЕС и поражда евроскептицизъм у българските граждани\". А за такъв провал е редно кабинетът \"Борисов\" да бъде отстранен от власт. Партията дава пример и с течове на информация от службите, след като у арестувания кмет на Септември са били намерени документи от разработки на ДАНС. Ето пълната позиция на ДСБ и \"Нова република\": Бавария срещу бърз прием на България в Шенген По-рано и бившият председател на партията Радан Кънев коментира във фейсбук думите на холанския премиер от вчера: По думите на Кънев няма съмнение, че влизането в двата \"вътрешни\" формата на ЕС - Шенген и Еврозоната - е много важно за националната ни сигурност и националния ни интерес. Той задава въпроса може ли това да стане през 2018 г. и си отговаря: Бавария срещу бърз прием на България в Шенген", "date": "2018.02.07", "title": "ДСБ: Не сме в Шенген и Еврозоната, защото “корупцията прави силата”"}
{"url": "http://clubz.bg/63895-puchdemon_iska_dvojno_pravitelstvo_na_katalunq", "text": "Карлес Пучдемон предложил да бъде създадено двойно правителство на Каталуня - едно в изгнание и едно в Барселона. Това пише в. \"Ла Вангуардия\", като се позовава на собствени източници. Бившият премиер на Каталуня се срещнал в Брюксел с делегации на Републиканската левица на Каталуня (РЛК) и Кандидатурата на народното единство (КНЕ). Това са съответно втората и третата по сила сепаратистки партии в испанската автономна област. Най-популярна е коалицията \"Заедно за Каталуня\", оглавявана от самия Пучдемон. Пучдемон призна - край на независима Каталуня. Жертват го (ВИДЕО) На срещата си с партийните емисари експремиерът предложил да възстанови регионалното правителство във вида му преди 27 октомври 2017 г. Тогава регионалният парламент в Барселона обяви едностранно независимост и в резултат централното правителство в Мадрид временно отне автономията на Каталуня. Пучдемон дал идея да бъде създаден Съвет на републиката, оглавяван от него. Предвижда се този орган да положи клетва на 18 февруари на церемония в Брюксел. Там експремиерът се намира в доброволно изгнание от края на октомври 2017 г. Същевременно Пучдемон планира клетва и пред парламента в Барселона за 21 или 22 февруари. Той обаче съзнава, че това е трудно. И предложил на РЛК и КНЕ да изберат друг кандидат от \"Заедно за Каталуня\", без обаче да уточнява конкретно име. Какво може да работи Пучдемон в Белгия? Същевременно се предвижда реформа на закона от 2008 г., която би позволила на Пучдемон да се закълне дистанционно като премиер на Каталуня. Това се съдържа във вътрешен документ на КНЕ, до който са получили достъп журналисти от \"Ла Вангуардия\". Въпросът трябва да бъде разгледан от регионалния парламент на 15 февруари. При всички положения става дума за това на управата в Барселона да се придаде символичен характер. Планът на Пучдемон предвижда каталунският парламент просто да следва политическите и законодателни инициативи, които ще бъдат изработвани в Брюксел. Намиращият се там Съвет на републиката ще изработва вътрешната и външната политика на Каталуня. Какво може да работи Пучдемон в Белгия?", "date": "2018.02.07", "title": "Пучдемон иска двойно правителство на Каталуня"}
{"url": "http://clubz.bg/63896-tyrsi_se_edin_deputat", "text": "В правилника на Народното събрание е време за една малка промяна – всеки автор на законопроект да бъде така добър да представи лично предложението си пред парламентарната комисия и пред пленарната зала. Така всички народни представители, а и техните избиратели, ще се уверяват, че авторът наистина е подписал такъв проект. Има само един депутат, който не стъпва в парламента, но внася законопроекти. Дори духовният му баща д-р Ахмед Доган се появяваше знаково при гласуване на вот на недоверие например. Без Пеевски: Защо сега закон за медиите? Явно му е дошло времето След деня на полагане на клетва на този парламент, гражданите нямат доказателство за съществуването на Делян Пеевски. Той не ходи в Народното събрание, не приема покани за участие в медиите, не се появява на публични събития. Няма го. Отвреме--навреме изпраща по едно писмо до народа, което излиза първо в медиите, които той отрича да контролира. Знаем, че плащаме на Националната служба за охрана да го пази, но нямаме доказателства за съществуването на обекта... Един фантом пише законопроекти, а други 239, отказали се от лицата си граждани, му ги приемат. Два пъти номерът мина. Ако мине и сега, ще има и четвърти, и пети, и шести... Делян Пеевски демонстрира своето всевластие и безгръбначието на останалите в парламента, защото може да си го позволи. Това е най-краткият отговор на въпроса защо го прави – защото може! По-дългият отговор звучи така – за да досъздаде фалшивата реалност, в която олигархът е жертва, разпространителят на клевети е борец срещу фалшивите новини, а монополистът е клет. Джордж Оруел го е казал: Войната е мир! Той няма нищо общо с цигарите, но докарва работници от тютюневите фабрики да протестират срещу извънпарламентарната опозиция. Няма нищо общо с оръжейния бизнес, но пише открити писма, когато нещата се загреят в сектора. Няма нищо общо с разпространението на вестници, но внася законопроект за него. Няма нищо общо с КТБ, но пише закон за нея. Няма нито една офшорка, но и там се намеси като законотворец. Най-унизителното в цялата история е, че депутатите разглеждат и гласуват законопроектите на фантома. И на никой не му минава през акъла да попита нещо автора на проекта – какво цели с него, дали пък не го е подписал под принуда, дали пък някой не е фалшифицирал подписа му... Мълчаливото съгласие, с което всички депутати участват в тази пиеса на абсурда, вече е победа за фантома. Може да ги унижава - унижава ги. Още по-унизително е, че всички депутати съучастват в имитацията на решаване на проблеми. Сега от тях се очаква да натоварят Министерството на културата със задължение да информира Комисията за защита на конкуренцията (КЗК), когато един играч използва повече от една трета от сергиите/лафките за вестници в страната. Първо, няма как едно министерство да установи това. Второ, КЗК трябва сама да свърши работата, ама не иска. През 2013 г. антимонополната комисия прие   на пазара на разпространение на вестници и печатни издания, в който пише, че „ “. Не е въпрос на закон, а на завладени институции – колкото КЗК разкрива монопола при горивата, толкова ще разкрие и монопола в разпространението. Сега е важно поведението на всеки един депутат. Всеки – независимо дали е от ГЕРБ, БСП, „Обединени патриоти“, ДПС или „Воля“. Всеки един сам решава дали да бъде марионетка в кукления театър на фантома или ще се държи достойно и ще попита от трибуната: Кой е автор на този законопроект и защо се крие от нас? Разбира се, медийната Му машина ще нападне всяко критично мнение и ще го обвини, че не иска да има прозрачност на медийния пазар. Затова нека да е ясно – каквото и да пише в един закон, трябва някой да го спазва и някой да контролира и санкционира. Този проект не е за прозрачност, а за прикриване на фантома, за да има черно на бяло бележка, че не е монополист. Фантомът и досега е писал каквото си иска в своите декларации – днес има един стар опел, утре малко бизнеси, на следващия ден пак ги няма. И никой не го проверява. Досега в този парламент не се е намерил нито един депутат, който да се противопостави на унизителния абсурд. Никога не е късно обаче. Търси се един депутат с достойнство. Само един.", "date": "2018.02.07", "title": "Търси се един депутат"}
{"url": "http://clubz.bg/63874-bez_peevski_zashto_sega_zakon_za_mediite_qvno_mu_e_doshlo_vremeto", "text": "След първоначалната изненада във вторник от факта, че медийният магнат Делян Пеевски внася закон за медиите, днес от партията му, в негово отсъствие, разбира се, решиха да внесат някои разяснения по текстовете. Изявление в парламентарните кулоари дадоха всички вносители на проекта с изключение на самия издател Пеевски, който по стара традиция не ходи на работа. Както Клуб Z писа, на сайта на Народното събрание изненадващо се появи вчера проект за изменение и допълнение на Закона за задължителното депозиране на печатни и други произведения. Отделно в агенция \"Блиц\", която официално няма нищо общо с медийния бизнес на Пеевски, се появи негово изявление по повод проекта. Той предвижда всички медии, не само печатните, както е сега по закон, а и сайтовете, да депозират пред Министерството на културата информация за това кои са собствениците им. Предвижда се да се депозират и всички приходи извън рекламата и банковите заеми, т.е. финансиране от неправителствени организации, дарения и пр. Текстът предвижда още \"осветляване\" на бизнеса с разпространението на печатни материали и сезиране на Комисията за защита на конкуренцията, ако се установи, че един \"играч\" държи поне 1/3 от пазара на разпространението. Пеевски отрича да е монополист на пазара на разпространение на вестници и списания. Пеевски с нов закон - за \"прозрачност\" на медиите На хартия депутатът от Движението притежава само вестниците \"Телеграф\", \"Монитор\" и \"Политика\", информация за което е подал към културното министерство, което е задължено от 2010 г. насам да поддържа  със собствениците на печатни издания. На въпрос къде е Пеевски, защо не е в Народното събрание редом до колегите си, които представят законодателната му инициатива, Велислава Кръстева отговори с думи на почетния председател на партията Ахмед Доган, че те работели като колективно тяло. Хамид Хамид на няколко пъти подчерта, че целта на законопроекта е да се осветли медийният пазар и желанието на ДПС да се надградят сега действащите регламенти за прозрачност. Да се знае  , за да можело читателят да е в действителност информиран. Анонимността е хранителна среда за фалшивите новини, допълниха колегите му. ГЕРБ и ДПС приеха \"закона Пеевски и компания\" за банковата несъстоятелност Всяко финансиране по каналния ред чрез реклами подлежи на проверка от НАП, подчерта Хамид. Затова проектът предвиждал осветляване на даренията и грантовете, като ще се изисква и информация за самите дарители. Много сайтове се издържат от дарения на читателите си, следователно и самите читатели вече ще попадат в обхвата на този закон, ако той бъде приет. От ДПС обаче са пропуснали да включат в обхвата му банковите заеми, което бе възприето като подозрително предвид факта, че доста медии се издържаха с пари на фалираната КТБ. Днес Кръстева и Хамид обявиха, че по този повод са отворени за всякакви предложения между първо и второ четене, ако някой счете, че в текстовете имало пропуск. Очаквано от Движението обявиха, че който е против проекта, значи е против осветляването на медийната собственост. Официално разговори не били водени с останалите парламентарни групи. ГЕРБ и ДПС приеха \"закона Пеевски и компания\" за банковата несъстоятелност", "date": "2018.02.07", "title": "Без Пеевски: Защо сега закон за медиите? Явно му е дошло времето"}
{"url": "http://clubz.bg/63878-pravitelstvoto_dade_novi_31_miliona_na_bdj", "text": "Правителството одобри касовото изпълнение на бюджета за 2017 г. и отпусна близо 31 милиона лева на БДЖ, за да погаси задълженията си по втория облигационен заем от 2007 г. Допълнителните плащания от централния бюджет към Министерството на транспорта, информационните технологии и съобщенията са за 30 946 000 лева и трябва да бъдат върнати до 28 декември 2020 г. Московски няма да подава оставка, нито ще иска от БДЖ Държавната помощ не е безвъзмездна, защото в противен случай ще трябва разрешение от Европейската комисия, а холдингът не е в състояние да обслужва задълженията си. Държателите на книжа по втория облигационен заем (Dexia kommunalkredit bank AG, KA Finanz AG, Depfa Bank PLC, БНП Париба и др.) са най-големите кредитори на БДЖ, наред с банките, на които се дължат над 240 милиона лева, в т.ч. германската KfW, с чиито пари са купени мотрисите Siemens. Машините - 25 дизелови мотриси и 25 електрически влака, бяха купени по време на кабинета \"Сакскобургготски\" през 2004 г. с решение на тогавашния транспортен министър Николай Василев, не са изплатени до ден днешен, а и част от тях са спрени и от движение.   Информацията за касовото изпълнение на държавния бюджет за 2017 г. и на основните показатели на консолидираната фискална програма (КФП) за 2017 г., показва, че салдото по КФП на касова основа за 2017 г. е положително - 845.2 млн. лева (0.8% от прогнозния БВП) и се формира от излишък по националния бюджет в размер на 309.1 млн. лева и излишък по европейските средства за 536.1 млн. лева. В бюджета за 2017 г. е заложен дефицит по КФП от 1.330 млрд. лева, което означава, че спрямо заложеното в програмата за годината се отчита номинално подобрение. Отчетено е подобрение в сравнение с предходната 2016-та главно поради ръста на данъчните приходи. Салдото по сметките за средства от ЕС т.г. обаче се влошава поради възстановени към България грантове от ЕС в началото на 2016 г. за извършени разходи в края на 2015 г., когато бе пикът на плащанията по проектите за предходния програмен период 2007-2013 г.  Преизпълнение на годишните разчети се отчита при повечето от основните данъци и осигурителните вноски. Спрямо 2016 г., данъчните приходи нарастват номинално с 10% (2 678.6 млн. лева). Приходите от преки данъци нарастват с 607 млн. лева (12.1%), а при косвените данъци е отчетен ръст с 970.8 млн. лева (7.2%). Борисов нарушил закона за бюджета с раздаване на пари, повтарят от БСП Постъпленията от ДДС са в размер на 9 320.2 млн. лева и увеличението спрямо 2016 г. е 9% или 767.3 млн. лева. Размерът на невъзстановения ДДС към 31.12.2017 г. е 50.5 млн. лева. Приходите от акцизи възлизат на 4 984.5 млн. лв. (98.9% от разчетените за годината). Постъпленията от мита са 194.3 млн. лева или 117% спрямо разчета за годината. Постъпленията от други данъци (вкл. имуществени данъци и др. данъци по ЗКПО) са в размер на 1 039.4 млн. лева или 104.9% изпълнение на годишните разчети. Приходите от социално и здравноосигурителни вноски са 8 365.1 млн. лева, което надхвърля леко разчетените за годината и е отчетен номинален ръст от 14.3% спрямо предходната година (с 1 047.3 млн. лева). Неданъчните приходи са в размер на 4 213.2 млн. лева, което представлява 88,5% изпълнение на годишните разчети. Брюксел иска по-високи вноски в европейския бюджет след \"Брекзит\"? Разходите по КФП (вкл. вноската на България в бюджета на ЕС) за 2017 г. възлизат на 34 469.9 млн. лева, което е 93,7% от годишните разчети. За сравнение, разходите по КФП за 2016 г. бяха в размер на 32 491.4 млн. лева. Нарастването им спрямо 2016 г. е основно поради по-високия размер на социалните и здравноосигурителните плащания - заради увеличената минимална пенсия, както и по-високите разходи за субсидии и за персонал, включително и поради ръста на разходите за осигурителните вноски. Частта от вноската на България в бюджета на ЕС, изплатена през 2017 г. от централния бюджет, е за 888.2 млн. лева. Размерът на фискалния резерв към 31.12.2017 г. е 10.3 млрд. лева, в т.ч. 9.8 милиарда лева депозити на фискалния резерв в БНБ и банки и 0.5 млрд. лева вземания от фондовете на ЕС за сертифицирани разходи, аванси и др. Борисов нарушил закона за бюджета с раздаване на пари, повтарят от БСП Брюксел иска по-високи вноски в европейския бюджет след \"Брекзит\"?", "date": "2018.02.07", "title": "Правителството даде нови 31 милиона на БДЖ"}
{"url": "http://clubz.bg/63885-skoro_makedoniq_s_novo_ime", "text": "Бившата югославска република Македония (БЮРМ) е готова да добави географско определение към името си, за да спомогне за разрешаването на спора с Гърция, който спира перспективите й за присъединяване към Европейския съюз и НАТО, заяви македонският премиер Зоран Заев, предаде Ройтерс. Спорът за името на бившата югорепублика е с 27-годишна давност, от момента на обявяване на независимостта на Македония. През 1993 г. БЮРМ се присъедини към Организацията на обединените нации (ООН) с временното наименование \"Бивша югославска република Македония\", тъй като Гърция се противопостави на наименованието Македония. Република Вардарска Македония или Република Нова Македония Изявлението на Заев, както и решението на македонското правителство да преименува международното летище в столицата и ключова магистрала в страната - и двете носещи името на Александър Велики, срещна добър прием в Гърция. Атина приветства готовността на Скопие да предприеме конкретни стъпки към разрешаването на спора с името, отбелязва \"Екатимерини\". Ако властите в Македония успеят незабавно да изпълнят тези намерения, както и да приемат географско определение в името на страната, то преговорите за разрешаване на спора между Атина и Скопие, водени под егидата на ООН, ще се ускорят. Гръцкото външно министерство приветства решението на македонските власти да преименуват летището и магистралата, определяйки го като \"положителна стъпка към дистанция от случилото се през последното десетилетие и създаването на напрежение в отношенията между двете страни\". Новината бе посрещната от гърците и като \"важно развитие в посока преодоляване на иредентизма\". Многохиляден протест в Атина: \"Македония е Гърция\" (ВИДЕО) Обещанието за преименуване на летището и магистралата беше дадено от Заев на срещата му на четири очи с гръцкия премиер Алексис Ципрас в кулоарите на Световния икономически форум в Давос. \n\tДипломатите смятат, че \"Северна Македония\", \"Нова Македония\" или \"Горна Македония\" вече могат да бъдат приемливи и за двете страни. Заев каза, че летището ще бъде преименувано на \"Международно летище Скопие\", а магистралата ще се нарича \"Приятелство\". Летището на Скопие вече няма да се казва \"Александър Македонски\" В неделя стотици хиляди хора демонстрираха в Гърция срещу каквото и да е решение, което включва термина \"Македония\". Митингът в Атина събра близо 1.2 милиона демонстранти. Междувременно доклад на британската Камара на лордовете, озаглавен \"Великобритания и бъдещето на Западните Балкани\", посочва, че Република Македония трябва да се присъедини към НАТО заради мира и стабилността на региона. Документът е приет още през декември м.г., но официално обявен на 10 януари . Многохиляден протест в Атина: \"Македония е Гърция\" (ВИДЕО) Летището на Скопие вече няма да се казва \"Александър Македонски\"", "date": "2018.02.07", "title": "Скоро Македония с ново име"}
{"url": "http://clubz.bg/63881-bylgariq_plashta_novi_340_000_leva_zaradi_losho_pravosydie", "text": "Българските данъкоплатци ще платят поредните суми по присъди за България, произнесени от Европейския съд по правата на човека (ЕСПЧ). Този път малко над 340 000 лева. Правителството прие за изпълнение плащанията по решенията на ЕСПЧ по три дела - \"Гаврилов срещу България\", \"Шехова срещу България\" и \"Делина срещу България\". Изпълнението включва изплащането на общо 99 570 лв. обезщетения за претърпени имуществени и неимуществени вреди, както и разходи и разноски по делата. България осъдена в Страсбург за 462 000 евро И в трите случая жалбоподателите се оплакват от нарушение на правото им на справедлив съдебен процес и на правото им на собственост поради неизпълнение на влезли в сила съдебни решения в тяхна полза. Съгласно мотивите на Съда държавата е била длъжна да осигури своевременното изпълнение на окончателните съдебни решения. Съюзът на съдиите праща съдебния закон в Страсбург С друго постановление правителството одобри допълнителни разходи в размер на 240 070 лв. по бюджета на Министерството на правосъдието за изплащане на обезщетения по решения на ЕСПЧ, приети за изпълнение през 2017 г. Причината е, че жалбоподателите не са подали своевременно информация за банковите си сметки и не е било възможно присъдените им обезщетения да бъдат преведени преди края на бюджетната година. Средствата са планирани в централния бюджет за 2018 г. България заема 7-о място от 47 страни като държава с най-много присъди в Европейския съд по правата на човека в Страсбург. Съюзът на съдиите праща съдебния закон в Страсбург", "date": "2018.02.07", "title": "България плаща нови 340 000 лева заради лошо правосъдие"}
{"url": "http://clubz.bg/63863-trymp_naredi_iskam_grandiozen_voenen_parad", "text": "Президентът Доналд Тръмп е наредил на Пентагона да организира през тази година военен парад, предаде Си Ен Ен. Военното министерство разглежда възможните варианти и дати, обявил говорителят на Пентагона Чарли Съмърс. Но всичко - идеята и подготовката, е още в , уточнил говорителят. Вестник \"Вашингтон пост\", който пръв съобщи вестта, написа, че Тръмп иска през тази година в столицата да се състои градиозен военен парад с войници и танкове. Заповедта на Тръмп гласяла горе-долу следното: Парад под знака на френско-американската дружба (СНИМКИ+ВИДЕО) През миналата година по покана на Еманюел Макрон Тръмп беше на военния парад в Париж и остана изключително впечатлен. Най-големи военни паради в света всяка година правят в Москва и в Пхенян.", "date": "2018.02.07", "title": "Тръмп нареди: Искам грандиозен военен парад"}
{"url": "http://clubz.bg/63883-chelsi_si_nameril_zamestnik_na_antonio_konte", "text": "\"Челси\" най-вероятно скоро ще има нов треньор и неговото име е Луис Енрике, пише каталунският в. \"Спорт\". Според изданието бившият играч и наставник на \"Барселона\" вече е договорил личните си условия с лондончани. Единственият въпрос е кога ще стане смяната на Антонио Конте с Енрике - може в близките часове и дни, а може и по-напред във времето. Собственикът на \"Челси\" Роман Абрамович търси варианти за промяна, тъй като отборът му може да се окаже извън топ 4 във Висшата лига в края на сезона, което би означавало да не играе в Шампионската лига следващия сезон. В последните си два мача \"сините\" допуснаха тежки поражения - 0:3 от \"Борнемут\" и 1:4 от \"Уотфорд\". Заговори се, че Конте, който не се чувства щастлив в Лондон и не се разбира с част от шефовете на клуба, вече е изгубил и доверието на играчите. Снощи заседава управата на английския шампион и се смяташе, че италианецът ще бъде уволнен, но той запази поста си. Не е ясно докога. От друга страна Луис Енрике е свободен, след като по собствено желание напусна \"Барселона\" миналото лято. \"Спорт\" твърди, че бившият испански национал ще получи договор за 2,5 г. Ако информацията се потвърди, той ще е поредното голямо треньорско име в елита на родината на футбола. В случай, че по някаква причина Конте остане на \"Стамфорд Бридж\" до края на сезона, Луис Енрике ще поеме отбора през лятото.", "date": "2018.02.07", "title": "\"Челси\" си намерил заместник на Антонио Конте"}
{"url": "http://clubz.bg/63870-turci_ste_vs_za_psihiatyr_ste", "text": "Парламентът отхвърли на първо четене предложение на ДПС за промени в Закона за българското гражданство. 25 гласуваха \"за\", 46 \"против\" и 86 \"въздържал се\". Според вносителите с промените се хармонизира българското законодателство с европейските стандарти в производствата за българско гражданство и се премахва дискриминационното разграничение на кандидатите по национален или етнически произход. Идеята на промените е да се създаде ускорен ред, по който изселниците от 50-те и 70-те години на миналия век, избрали тогава турско гражданство по силата на спогодба с южната ни съседка, да могат да възстановят и българското си. Основните дебати се завъртяха около това дали с предложените изменения на практика не се денонсира двустранната спогодба с Турция от края на 60-те години на миналия век. Според \"Обединени патриоти\" лице, загубило българското си гражданство, може да го възстанови само ако между България и съответната страна ( в случая Турция) няма спогодба. Това заяви депутатът от \"Обединени патриоти\" Павел Шопов. На думите му остро възрази Хамид Хамид (ДПС): Станислав Станилов от \"Обединени патриоти\" изтъкна, че промените в закона касаят хора, които \"не знаят и български\". ДПС пак внася закон за връщане на гражданството на стотици хиляди изселници Християн Митев от същата група цитира негативно становище на правосъдното министерство. В него се казва, че недискриминацията е заложена в Конституцията и в специален закон и че с предложените текстове се отваря вратата за огромен брой хора, които биха кандидатствали за българско гражданство. Изтъква се, че тези хора живеят отдавна извън пределите на страната и са изгубили връзка с нея. Колегата му Юлиян Ангелов попита: На което Хамид отговори, че Ангелов не е чел законопроекта.", "date": "2018.02.07", "title": "\"Турци сте\" vs \"За психиатър сте\""}
{"url": "http://clubz.bg/63855-shpigel_zagadychnoto_oryjie_na_putin_za_kraq_na_sveta", "text": "На 9 ноември 2015 г. руският президент Владимир Путин държа по-скоро скучна реч пред генерали. Ставаше дума за руската оръжейна индустрия и противоракетния чадър на САЩ. Случайно тв камера показа писмена бележка с технически чертежи на руско торпедо. Това, което можеше да се прочете, шокира западните експерти. Подводното торпедо “Статус-6” е с мисия да порази важни съставни части на крайбрегова противникова икономика, както и да предизвика дългосрочна масивна радиоактивна зараза в областта на военното дело, икономиката и в други области, като ги парализира. Западът се разбуни. Заговори се за “машина за заника на света”, която е с мощност от 100 мегатона TNT и може да предизвика 500-метрови цунами, да избие хиляди и с кобалтовата си обвивка да облъчи за столетия огромни крайбрежни региони. Година по-късно последваха публикации за извършен първи тест на оръжието. Източниците обаче винаги бяха анонимни - и до днес липсват официални потвърждения. Оповестената наскоро ядрена доктрина на САЩ е първият публичен правителствен документ, обхващащ съществуването на програмата “Торпедо”. В него Пентагонът посочва, че Русия е разработила ново междуконтинентално ядрено подводно торпедо. Проблемът  е, че липсват детайли - обсег на действие, начин на управление, мощност на взрива, скорост и размери. Не се знае кога оръжието ще е боеспособно. Потвърдено е единствено наличието на проекта. Известните досега технически детайли са повод за скептицизъм. Зададената мощност до 100 мегатона ТНТ би била двойно по-голяма в сравнение с най-мощното активирано ядрено оръжие, руската бомба “Цар”, и четири пъти по-мощна от най-мощното ядрено оръжие, което американците са имали в арсенала си. Обсегът на торпедото, сравнявано понякога с дрон,  би следвало да е 10 000 километра при скорост от близо 100 км в час. Не е ясно обаче как това би било възможно при диаметър на торпедото от 160 сантиметра. Проблем е и дистанционното управление. Водата възпира предавателните вълни. Ето защо подводници трябва да изплуват почти до водната повърхност, за да могат да получават голям обем данни. Ако руското торпедо е в състояние само да изпраща сигнали и информация за местоположението си, би трябвало да е съоръжено с надводна антена. От 2010 г. Русия е развила минимум 14 нови носещи ядрени системи, от които може да изстрелва междуконтинентални ракети. В същото време китайците са разработили девет нови системи, а Северна Корея единадесет.", "date": "2018.02.07", "title": "\"Шпигел\": Загадъчното оръжие на Путин за края на света"}
{"url": "http://clubz.bg/63862-tarantino_katastrofata_na_uma_e_naj_ujasnata_mi_greshka", "text": "Катастрофата на Ума Търман по време на снимките на филма \"Убий Бил 2\" е една от най-големите ми грешки, призна легендарният режисьор Куентин Тарантино. Той реагира на обвиненията на актрисата отпреди няколко дни, че бил като садист, защото я накарал сама да заснеме сцена с опасно каране на кола вместо каскадьор. Той обясни, че е карал сам в едната посока, но после при снимките е накарал Ума да мине по обратния път заради по-добрата светлина. Тогава той не осъзнал възможната опасност. Ума Търман катастрофирала в дърво и получила силни болки в шията и коленете. Виновна за инцидента била и монтираната върху колата камера. Ума Търман: Уайнстийн е животно, а Тарантино е садист В интервю пред сп. \"Дедлайн\" Тарантино отрече нарочно да е поставил в опасна ситуация своята муза Ума Търман. Актрисата твърдеше, че режисьорът е застрашил живота й, като я е накарал да шофира автомобил в лошо състояние по опасен път, припомня БТА. И добавя: И признава: Според него участъкът бил прав и нямало скрити завои. Актрисата коментира думите му в инстаграм. Тя е доволна, че той  . Ума написа още, че е  .", "date": "2018.02.07", "title": "Тарантино: Катастрофата на Ума е най-ужасната ми грешка"}
{"url": "http://clubz.bg/63880-edva_po_135_leva_mesechno_na_deca_talanti", "text": "Държавата ще насърчава талантливи български деца с по 135 лева стипендия, която се дава за не повече от година. Правителството прие Програма на мерките за закрила на деца с изявени дарби от държавни и общински училища през 2018 година. Тя предвижда близо 1200 деца от държавни и общински училища да получат еднократна финансова помощ или стипендия за спечелени призови места на международни и национални конкурси, олимпиади и състезания в областта на науката, изкуствата и спорта. Къде е българското образование в Европа (ГРАФИКИ) От скромната помощ могат да се възползват деца, класирани на първо, второ или трето място на конкурс, олимпиада или състезание на национално или международно равнище, а в областта на спорта – на първо, второ и трето място на олимпийски игри, световно, европейско, балканско първенство или на първо място на финали на държавно индивидуално първенство чрез еднократно финансово подпомагане и чрез стипендии. Еднократната финансова помощ е в размер до 195 лева за подпомагане на обучението в курсове по изкуства, наука и спорт, за участие на деца в пленери, обучителни и тренировъчни лагери, в национални и международни конкурси, олимпиади и спортни състезания. Министърът на образованието: 206 000 деца не ходят на училище Стипендиите се предоставят за 12 месеца и са в размер на 135 лева месечно. Необходимите за изпълнението на програмата 1.8 млн. лева са осигурени в централния бюджет.  Средствата не стигат и за един курс частни уроци по който и да е предмет. Министърът на образованието: 206 000 деца не ходят на училище", "date": "2018.02.07", "title": "Едва по 135 лева месечно на деца таланти"}
{"url": "http://clubz.bg/63877-bsp_kym_gerb_lyjete_za_kontrabandata", "text": "БСП обвини правителството на ГЕРБ, че лъже за нивото на контрабандата за цигари и се позова на официален доклад на агенция \"Митници\", който оборва тезите на кабинета. Депутатът Румен Гечев показа справката от митниците, която - по думите му неслучайно, е публикувана два дни след като в Народното събрание бяха минали дебатите и гласуването по вота на недоверие за провал в битката с корупцията. Вкупом се похвалиха за борбата срещу контрабандата Той представи данни, че обложените с акциз цигари през 2017 година са 13,705 млрд. срещу 13,834 млрд. през 2016 година. По думите му през последната година има обрат в тенденцията на обложените с акциз цигари и тенденцията е негативна. БСП иска и анкетна парламентарна комисия за \"проучване създаването, функционирането и сигурността на БАЦИС в Агенция „Митници“. Темата БАЦИС стана актуална покрай вота на недоверие, беше разсекрен и въпросният доклад на ДАНС. В него наистина има констатации за проблеми с начина, по който се оперира със системата на митниците. Ето изводите в доклада на ДАНС за митниците  Ето изводите в доклада на ДАНС за митниците ", "date": "2018.02.07", "title": "БСП към ГЕРБ: Лъжете за контрабандата"}
{"url": "http://clubz.bg/63851-slonyt_v_staqta_s_mrysniq_vyzduh", "text": "Въздухът в София често е мръсен, а всички искаме да е чист. През последната година тази тема започна да интересува повече хора, а властта бе принудена да отговаря на въпроси. И кметът на София Йорданка Фандъкова, и министърът на околната среда и водите Нено Димов се ангажират все по-често с позиции. Последно: обещаха да интегрират данните от измервателните станции за фини прахови частици (ФПЧ) на държавните институции с данните от независимата гражданска мрежа за измерване на чистотата на въздуха  . Засега ангажиментът остава в бъдеще време. Годината, в която българите се запитаха какво дишат И колкото и да сме свикнали да гледаме все към автомобилите, напоследък си признаваме, че основна част от проблема е и отоплението с твърдо гориво. Т.е., ако се отопляваме чисто, въздухът ще е по-чист. Ако се отопляваме мръсно, въздухът ще е по-мръсен. Единствената масова алтернатива за чисто отопление се нарича парно. Познавате ли някой в София, който да е поискал да стане клиент на „Топлофикация София“? По-скоро познавате много хора, които искат да избягат колкото се може по-далече от този монополист. В момета софийското топлофикационно дружество трупа огромни загуби, предлага некачествена услуга и гони клиентите си. В същото време е удобно поле за наместване на доставчици, близки или не толкова близки до политици. Затова властта няма интерес да промени „Топлофикация София“, а в това състояние монополистът не само не може да привлече повече хора към чистото отопление, а по-скоро е на път да тласне нови хора към мръсното отопление. \"Топлофикация София\": комунизмът във всеки дом Столичната община цитира данни, според които 60% от замърсяването с ФПЧ се дължи на автомобилния трафик. Тези данни са средни за годината – през лятото няма отопление, т.е. делът на нафтата, дървата и въглищата през зимата трябва да е доста по-висок. Това се доказва и от данните от измервателните станции – те показват повишено замърсяване през зимата и в кварталите без парно. Според Центъра за научни изследвания и проектиране към Университета по архитектура, строителство и геодезия една десета от домакинствата в София се отопляват на твърдо гориво. Данните бяха цитирани от “Зелена София”. Изследвани са общо 595 691 жилища в столицата. От тях 9,2%, или 54 802 домакинства използват въглища, дърва или нафта за отопление. 47,8%, или 284 528 сгради са на парно, а 18,7% или 111 452 жилища са на ток. Същото изследване констатира това, което всички виждаме от независимата мрежа за измерване на чистотата на въздуха - най-големи емисии на фини прахови частици заради горенето на дърва и въглища има в най-северните и в най-южните части на София - районите \"Нови Искър\" и \"Кремиковци\", кварталите “Левски”, “Подуяне”, “Редута”, “Орландовци”, “Факултета”, “Суходол”, “Горна баня”, “Владая”, “Бояна”, “Драгалевци”, “Симеоново”. Как всички тези хора да изоставят дървата и въглищата и да започнат да се отопляват с парно? Има, най-общо, два начина – или първото да стане крайно непривлекателно, или второто да стане крайно привлекателно. Първият подход ще има своята социална цена – винаги можеш да оскъпиш твърдото гориво с акциз, но ще платиш цената на изборите. Вторият подход изисква да направиш услугата на „Топлофикация София“ търсена. През последните години дружеството трупа многомилионни загуби – 85 милиона за 2014 г., 59 милиона за 2015 г., 40 милиона за 2016 г., планирани 35 милиона за 2017 г. Едноличен собственик на това чудо е Столичната община. При представянето на бизнес плана пред Столичния общински съвет през декември 2017 г. изпълнителният директор съобщи, че 20% от абонатите не си плащат сметките. Намеренията за 2018 г. са за нов софтуер за обслужването, ремонти на котли, реконструкция на (само) 20 км топлопровод, въвеждане на инсталацията за горене на RDF отпадък... Какво означава всичко това ли? Че „Топлофикация София“ не може да гарантира, че няма през няколко седмици да оставате на студено заради авария. Че ще продължите да плащате сметките на всеки пети клиент, който не плаща. Че ще продължите да покривате многомилионните загуби на дружеството като негови собственици/граждани на София. Че скоро няма да срещнете човек, който да е пожелал доброволно да се включи към централното отопление, да е успял да го направи лесно и да е останал доволен от резултата. Това, разбира се, не е единственият път към опазването на чистия въздух в София. Но е толкова очевиден, колкото очевидно е и нежеланието на политическата власт да се раздели с тази бездънна яма за назначения и обществени поръчки. \"Топлофикация София\": комунизмът във всеки дом", "date": "2018.02.07", "title": "Слонът в стаята с мръсния въздух"}
{"url": "http://clubz.bg/63861-dps_pak_vnasq_zakon_za_vryshtane_na_grajdanstvoto_na_stotici_hilqdi_izselnici", "text": "Проект на изменение в Закона за българското гражданство внася днес като дневна точка в дневния ред Движението за права и свободи (ДПС). Идеята е да се създаде ускорен ред, по който изселниците от 50-те и 70-те години на миналия век, избрали тогава турско гражданство по силата на спогодба с южната ни съседка, да могат да възстановят и българското си, става ясно от  , публикувани на сайта на парламента. \"Галъп интърнешънъл\": Две трети не искат българско гражданство за турските изселници \"Република България е ратифицирала Европейската конвенция за гражданството, която е в сила от 1 юни 2006 г. В нея е предвидено недопускане на дискриминация в разпоредбите относно гражданството на държава страна по конвенцията - същите не трябва да правят разграничение и да предвиждат практика, водеща до дискриминация, основана на пол, религия, раса, цвят на кожата или национален или етнически произход.  Повече от 10 години след ратифицирането на Европейската конвенция за гражданството Законът за българското гражданство съдържа дискриминационни разпоредби, обявени за недопустими от Европейската конвенция за гражданството\", пише в мотивите към законопроекта. От ДПС обобщават: През 1969 г. влиза в сила спогодба между Народна република България тогава и Турция, която предвижда изселване от България на гражданите й от турски произход, чиито близки и роднини вече са се изселили до 1952-ра. Българският закон поражда правни казуси за всеки наследник на изселник, пожелал възстановяване на гражданството си. Това е поредният опит на ДПС през годините да въведе такива текстове в българското законодателство, като досега никога не са минавали през пленарната зала.", "date": "2018.02.07", "title": "ДПС пак внася закон за връщане на гражданството на стотици хиляди изселници"}
{"url": "http://clubz.bg/63748-moje_li_robyrt_mylyr_da_povdigne_obvineniq_sreshtu_trymp", "text": "Разследването за руската намеса в американските президентски избори, водено от специалния прокурор Робърт Мълър, набира скорост през последните месеци. И всички се питат ще стигне ли то до Доналд Тръмп. Много американски юристи вече изказаха становища, че не може да бъдат повдигнати обвинения срещу действащ президент. Това обаче не изчерпва възможностите на Мълър, който очевидно е решен да доведе разследването докрай. Специалният прокурор е все по-близо до американския президент. Вече са повдигнати обвинения срещу бившия шеф на предизборния щаб на Тръмп Пол Манафорт и съдружника му Рик Гейтс, както и срещу съветника на президента по сигурността Майкъл Флин. Свидетели по делото, които са разпитвани от Мълър и екипа му, разказват пред различни американски медии, че фокусът на разследването е потенциално обвинение срещу Тръмп за възпрепятстване на правосъдието. Специалният прокурор смята да повдигне такова обвинение на базата на добре документирани събития, включително уволнението на Джеймс Коми от Тръмп и опитите му да накара главния прокурор и министър на правосъдието Джеф Сешънс да не си прави отвод по разследването за руската намеса. Двама адвокати, които защитават клиенти, свързани с разследването, коментират пред “Политико“, че смятат за напълно възможно Мълър да повдигне обвинения срещу Тръмп. Те не са запознати с плановете на прокурора, а мненията им се основават на юридическия им опит и на впечатленията, които имат от разпитите.   Според един от адвокатите Мълър може да повдигне обвинения дори само за да демонстрира сериозността на откритията си. В такъв случай той ще срещне сериозна съпротива от защитата на президента. Според другия адвокат, интервюиран от “Политико“, Мълър ще повдигне обвинения, и то съвсем скоро – вероятно още през пролетта, за да избегне спекулациите, че се опитва да повлияе на частичните избори през есента. В американската история обаче обвинение срещу действащ президент би било правен прецедент. По въпроса има две становища на министерството на правосъдието – от 1973 и 2000 г., според които това не може да се случи. Тръмп искал да уволни прокурора, водещ разследването за руска намеса Становището на министерството на правосъдието от 1973 г. е свързано с потенциалните обвинения срещу Ричард Никсън за скандала “Уотъргейт“. Тогава разследващите не повдигат обвинения, а споделят разкритията си с правната комисия на Камарата на представителите, която подготвя искане за импийчмънт. Становището от 2000 г. е написано от зам. главния прокурор две години след като Бил Клинтън е свален заради лъжесвидетелстване и възпрепятстване на правосъдието заради аферата му със стажантката в Белия дом Моника Люински. Независимият прокурор Кенет Стар, разследващ случая, така и не повдига обвинения. През 1998 г. обаче той поставя пред Конгреса въпроса за обвинения срещу президента. Според становището от 2000 г. обаче обвинение срещу действащ президент “ би противоречало на конституционните правомощия на изпълнителната власт“. Според помощници на Стар обаче Мълър е поставен в коренно различна ситуация. Правомощията на Стар са гарантирани от статут на независим прокурор, който изтича през 1999 г. Мълър обаче има правомощия на обикновен прокурор и трябва да следва всички правила, процедури, практики и регулации на министерството на правосъдието. Освен това Мълър на практика е подчинен на заместник главния прокурор Род Розенстейн, който има думата по всички решения на специалния прокурор. Дори Мълър все пак да реши да повдигне обвинения, Розенстейн може да му забрани. Според правилата на правосъдното министерство подобен отказ трябва да бъде вписан в заключителните доклади до Камарата на представителите и Сената и нищо повече. Според някои членове на Демократическата партия Мълър има властта да повдигне обвинения срещу Тръмп, но не е ясно дали ще го направи. Той допълва, че е възможно, ако бъдат повдигнати обвинения, делото да се отложи за след края на мандата на президента. Според становището на правосъдното министерство от 1973 г. обаче и това не е вариант. Личният адвокат на Тръмп Джон Доуд пък казва в интервю от декември, че \"президентът не може да възпрепятства правосъдието, защото институцията на президента е главен правоприлагащ орган\" според Конституцията. Подобна теза би могла успешно да се оспорва, но потенциалните процедурни хватки, свързани с правомощията на Мълър, трудно може да се преодолеят от прокурора и екипа му.", "date": "2018.02.07", "title": "Може ли Робърт Мълър да повдигне обвинения срещу Тръмп?"}
{"url": "http://clubz.bg/63864-ilon_mysk_izstrelq_kola_v_kosmosa", "text": "Най-мощната ракета в света потегли на първата си мисия вчера вечерта, изпращайки по посока на Марс червена спортна кола с шофьор манекен, носещ име от песен на Дейвид Боуи, предаде Франс прес. Вчера частната компания \"Спейс Екс\" на милиардера Илон Мъск изстреля ракетата \"Фалкон хеви\". Тя е два пъти по-мощна от използваните днес ракети и най-мощната след \"Сатурн 5\". Смята се, че тя ще е идеалната ракета за отвеждане на хора в далечния Космос. \"Фалкон хеви\" е дълга 70 метра и е широка 12 метра. Де факто \"Фалкон хеви\" е разработена на базата на ракетата носител \"Фалкон 9\" и представлява фактически три ракети - централен сегмент, към който от двете страни са прикрепени ракети ускорители, предаде ТАСС. \"Фалкон хеви\" има и 27 двигателя \"Мерлин\", допълва Асошиейтед прес. Стартовата тяга на \"Фалкон хеви\" е около 2500 тона, добавя Франс прес, цитирана от БТА. Компанията \"Спейс Екс\" си бе поставила за цел всяка от трите ракети да се върне на Земята, за да бъде използвана отново и да се намалят разходите. Двете странични ракети изпълниха тази мисия. След двуминутен полет те се отделиха, както бе предвидено, от централната ракета, която продължи полета си. След осем минути и 20 секунди двете странични ракети се приземиха едновременно в две зони на космодрума в Кейп Канаверал в щата Флорида на около десетина метра една от друга. Първата степен на централната ракета обаче падна в Атлантическия океан, на около 100 метра от платформата, на която се очакваше да се приземи, допълва агенцията, като цитира Илон Мъск. Той уточни, че тя е проникнала във водата със скорост от 480 километра в час и се е разбила. Самата платформа също е била повредена, защото на нея се разбила камера, който трябвало да документира приземяването на елемента на ракетата, допълва ТАСС. \"Спейс Екс\" уверява, че мощната ракета \"Фалкон хеви\" може да отнесе два пъти по-голям полезен товар в сравнение с ракетата \"Делта 4 хеви\", при това за една трета по-малки разходи, тоест по-малко от 350 милиона долара, колкото струва изстрелването на \"Делта 4 хеви\", предаде Франс прес. Колата се появи от отделението към ракетата, в което се съхранява полезният товар. Нейната поява бе наблюдавана от неколкостотин хиляди души в интернет. Самият Мъск написа в туитър: Ако експедицията на колата устои на суровите условия на радиационния пояс на Ван Алън, то после тя ще се отправи към Марс, за да влезе накрая в орбита около Слънцето, предаде Франс прес. Епопеята й може да продължи един милиард години и да я отведе на милиона километра от земята, което е еквивалентно на 10 000 пъти обиколката около нашата планета.", "date": "2018.02.07", "title": "Илон Мъск изстреля кола в Космоса"}
{"url": "http://clubz.bg/63866-tatqna_doncheva_prokuraturata_raboti_izvyn_pravilata", "text": "Прокуратурата или работи извън правилата, или сама си създава такива. Това бе коментарът на лидерката на \"Движение 21\" Татяна Дончева пред бТВ по повод последните промени в Наказателния кодекс, с които се улеснява осъждането на някого за престъпление по служба. Правителството одобри \"антикорупционните\" промени в НК Дончева оцени ниско и грамотността на служителите в правосъдното министерство, разработили промените. Те ще доведат само до увеличаване на затворниците в страната.", "date": "2018.02.07", "title": "Татяна Дончева: Прокуратурата работи извън правилата"}
{"url": "http://clubz.bg/63865-djim_keri_zakri_stranicata_si_vyv_fasebook", "text": "Американският актьор Джим Кери реши да закрие страницата си във Facebook заради \"намесата на Русия\" на президентските избори в САЩ през 2016 г. Самият той съобщи новината на своята страница, но в друга социална мрежа - Twitter, пише Нюз.ру. Той също призова и други инвеститори, които се интересуват от бъдещето на САЩ, да \"направят същото\". Колко акции във Facebook притежава Кери актьорът не е посочил. Съобщението на актьора е придружено със снимка на основателя на Facebook Марк Зукърбърг и надпис   (от думата fake \"фалшив\"). Подобен текст бе публикуван и на Facebook страницата на Кери. Още снощи страницата, която имаше повече от 5,1 милиона последователи, стана недостъпна, отбелязва Business Insider. Компанията Facebook все още не е коментирала постъпката на холивудската звезда.", "date": "2018.02.07", "title": "Джим Кери закри страницата си във Faсebook"}
{"url": "http://clubz.bg/63873-ad_v_tajvan_sled_trus_pone_sedem_ubiti_i_nad_250_raneni_snimki", "text": "Най-малко седем души са загинали, а 76 са в неизвестност след силно земетресение в Тайван, предадоха световните медии. Ранените са поне 258. Трусът удари източното крайбрежие на острова със сила 6,4 по Рихтер. Най-силно е пострадал много популярният сред туристите град Хуалиен. Земетресението срути няколко сгради, включително 11-етажен хотел. От него са евакуирани 116 души. По-късно изпод развалините са се обадили още двама души. Спасителните екипи смятат, че в хотела има още близо 40 души. Нанесени са сериозни щети на мост, три болници, ресторант, две жилищни сгради и военна болница. Те са частично срутени, деформирани или са се наклонили. Засега не е ясно колко хора може да са под развалините. На мястото работят спасителни екипи с кучета. В град Хуалиен около 40 000 домакинства са без вода, а над 600 без ток. От земетресението улиците му са се деформирали. Общото население на Хуалиен е около 100 000 души. Няма информация за загинали или пострадали български граждани в Тайван, съобщиха от външното министерство в София. Властите предупреждават, че през следващите две седмици са възможни вторични трусове с магнитуд над 5-а степен по скалата на Рихтер. В тази връзка Министерството на външните работи препоръчва на българските граждани, пребиваващи или пътуващи в района на Хуалиен, да се информират своевременно за развитието на ситуацията и да следват стриктно указанията на отговорните местни власти. При необходимост българските граждани могат да потърсят съдействие и актуална информация от българското посолство в Пекин на телефони   и  .", "date": "2018.02.07", "title": "Ад в Тайван след трус - поне седем убити и над 250 ранени (СНИМКИ)"}
{"url": "http://clubz.bg/63871-vmro_trqbvat_sankcii_za_turciq_ne_pregovori_s_es", "text": "2 милиона турци, отказали се да бъдат част от България, ще могат да получат обратно българското си гражданство. Така лидерът на ВМРО Красимир Каракачанов описва в коментар във фейсбук новия законопроект на ДПС. В него се предвижда ускорена процедура за получаване на гражданство за изселниците от 50-те и 70-те години на миналия век. ДПС пак внася закон за връщане на гражданството на стотици хиляди изселници Тези изселници дават властта на ДПС, отбелязва вицепремиерът. И заяви, че на Балканите се готви \"неоосманистки ренесанс\". Евродепутатът на партията Ангел Джамбазки пък отбелязва в своя профил:", "date": "2018.02.07", "title": "ВМРО: Трябват санкции за Турция, не преговори с ЕС"}
{"url": "http://clubz.bg/63869-ploshtad_vyv_vashington_veche_nosi_imeto_na_boris_nemcov", "text": "Градският съвет на Вашингтон одобри законопроекта за наименуване на площада пред посолството на Русия в чест на Борис Немцов, предаде Нюз.ру. Видният опозиционер бе убит близо до Кремъл на 27 февруари 2015 г. Решението е прието единодушно на последното четене на документа. Законът вече е влязъл в сила, съобщи в туитър Владимир Кара-Мурза-младши - бившият съпредседател на партия ПАРНАС и шеф на фондация \"Борис Немцов\". Според него церемонията по откриването на преименувания площад ще се състои в деня на годишнината от гибелта на руския политик - 27 февруари. Наречете на Борис Немцов площад пред руското посолство По-рано градската управа на Вашингтон гласува за ускорено приемане на законопроекта. По време на заседанието съветниците изтъкнаха, че тази стъпка \"символизира привързаността на града към демокрацията\" и изразили надежда, че табелката с името на Борис Немцов ще се появи преди годишнината от убийството му. Според Кара-Мурза това е първото официално увековечаване на паметта на убития опозиционер където и да било по света. Руската дума остро критикува преименуването. Леонид Случки - шефът на Комисията по международни дела, нарече стъпката на американските власти \"груба\". Първият му заместник Дмитрий Новиков окачестви решението като намеса във вътрешните работи на Русия. А крайният националист Владимир Жириновски видя в действията на вашингтонската управа опит да \"напакости\" на страната му. След закона „Магнитски“ идва списъкът „Немцов“ Предложението площадът до руското посолство да бъде наречен в памет на Борис Немцов бе направено от сенатора Марко Рубио през февруари 2017 г. Идеята бе разгледана през декември. В заседанието тогава участва Жана, дъщерята на Немцов. Борис Ефимович Немцов бе убит на 27 февруари 2015 г. на Големия москворецки мост. През юни 2017 г. за виновни за убийството му бяха признати чеченците Заур Дадаев, Анзор и Шадид Губашеви, Тамерлан Ескерханов и Хамзат Бахаев. Според материалите по делото в деня на убийството Дадаев следил Немцов, а след това няколко пъти стрелял по него. Изпълнителят на убийството бе осъден на 20 години колония със строг режим. Останалите обвиняеми получиха между 11 и 20 години. Борис Немцов пред Клуб Z: Путин навря закъсалата Русия в лапите на Китай За предполагаем организатор на убийството е обявен Руслан Мухудинов, боец от спецбатальона \"Север\" на МВР в Чечения. Срещу него има издадена задочна заповед за арест. Той е обявен за федерално и международно издирване. Клуб Z е последната българска медия, за която Борис Немцов е дал интервю. То бе публикувано в списанието в броя от ноември 2014 г. - три месеца преди гибелта му. След закона „Магнитски“ идва списъкът „Немцов“ Борис Немцов пред Клуб Z: Путин навря закъсалата Русия в лапите на Китай", "date": "2018.02.07", "title": "Площад във Вашингтон вече носи името на Борис Немцов"}
{"url": "http://clubz.bg/63867-polskiqt_zakon_za_holokosta_chist_nacionalizym", "text": "Очевидното националистическо решение на управляващата дясна партия \"Право и справедливост\" повдига сложни въпроси не само за страната, а и за опазването на истината - въпрос, който става все по-сложен и дори спешен. Защитниците на закона казват, че основната им цел е понятието \"полски лагери на смъртта\", което според тях е клеветническо, защото макар и разположени на полска територия, концлагерите са били създадени и ръководени от германски нацисти. Освен това пазачите и персоналът на лагерите често пъти са били украинци, а 2 милиона евреи от други страни са били ликвидирани от нацистите. Всичко това е вярно - трябва да говорим за нацистки концлагери, не за полски. Но новият закон забранява и всякакви намеци, че неопределеното понятие \"полска нация\" носи отговорност за престъпленията на Третия райх - което цели да изкара поляците невинни за клането, извършено сред тях. Но поляци са извършвали кланета - като например това в Йедвабне, където едната половина на селището, поляци от нееврейски произход, избива евреите, като ги изгаря в хамбар. Общо убитите са около 1600, от евреите в града оцеляват само седем, припомня в. \"Гардиън\", подчертавайки, че това е особен случай. Въпреки това значителна част от 3,2 милиона убити в Полша евреи загиват не от ръцете на нацисти, а на други поляци - около 200 000, според полския историк Ян Грабовски, цитиран от изданието. Разбира се, имало е и смели поляци, рискували живота си, укривайки евреи - израелският музей на холокоста \"Яд Вашем\" признава 6706 подобни герои. Но според Грабовски неудобната истина е, че тези спасители са били малцинство, страхуващо се от собствените си съседи, подчертава в. \"Гардиън\". Не е сложно да видим защо това се случи. Полските националисти искат поляците да са неопетнени жертви на нацизма и е трудно да признаят, че много от тях доброволно са помогнали за геноцида. Като почти всички страни, окупирани от нацистите и за разлика от самата Германия, Полша все още не си е направила ясна равносметка за миналото. Но полската еврейска общност, най-голямата в Европа, е била ликвидирана за малко повече от три години, подчертава британското издание, добавяйки, че както полският закон, така и израелският закон, забраняващ омаловажаването на ролята на помагачите на нацистите, пречат за установяването на истината. При подписването на закона, предизвикал критики от САЩ и Израел, полският президент Анджей Дуда обяви, че той ще бъде разгледан от Конституционния съд, който може да наложи промени - но самата независимост на съда е под въпрос, подчертава в. \"Вашингтон пост\". Но с отказа си да използва президентското вето Дуда изключи възможността за политически преговори, на които се надяваха Израел и САЩ. Вместо това законът ще влезе в сила до две седмици и съдът е единствената институция, която може да го отмени изцяло или отчасти. \n\tКритиците на закона извън Полша смятат, че той нарушава свободата на словото. Полските управляващи подчертават, че научните изследвания и художествените творби не попадат под действието на закона. Това обаче зависи от интерпретацията на научни изследвания и художествени творби, подчертава Агнешка Маркевич, директор на европейския клон на Американския еврейски комитет (АЕК). Тя казва, че АЕК е приел, че в престъпленията са участвали отделни поляци, а не държавата, и че понятието \"полски лагери на смъртта\" е несправедливо и невярно. Въпреки това законът ограничава свободата на словото и е неправилна стъпка, добавя Маркевич. Полша беше окупирана от нацистка Германия през 1939 г., но за разлика от други европейски страни не е имала колаборационистко полско правителство. Евреи са около половината от 6-те милиона полски граждани, загинали през Втората световна война. През годините на нацистката окупация множество полски нелегални движения се съпротивляват срещу Третия райх . Сега управляващата партия \"Право и справедливост\" иска да наблегне именно на този факт, но историците отдавна твърдят, че това не е пълната картина, подчертава в. \"Вашингтон пост\". Законът имаше за цел да раздуха националистическите чувства в страната и се оказа ефективна предизборна стратегия. В същото време той предизвика дебати, довели до обръщането на по-голямо внимание на същите тези въпроси за съучастието на поляците в нацистки престъпления, които правителството се надяваше да премахне. Опитът на управляващите имаше обратен ефект, подчертава Маркевич. \"През последните няколко дни понятието \"полски лагери на смъртта\" вероятно беше по-популярно от всякога\", посочва тя. БТА", "date": "2018.02.07", "title": "Полският закон за холокоста - чист национализъм"}
{"url": "http://clubz.bg/63872-plevneliev_dejstviqta_na_nenchev_bqha_v_sinhron_s_dyrjavnata_politika", "text": "Повече от час свидетелства днес пред СГС президентът (2012-2017 г.) Росен Плевнелиев. Той е призован по делото срещу бившия военен министър Николай Ненчев, което като заварено положение все още се гледа по старите \"правила\", а не в Специализирания наказателен съд. Пред съда Плевнелиев описа надълго политическата ситуация, която обяснява избора да бъде предпочетена Полша пред Русия, като се върна към анексията на Крим, последвалия  и посланията оттам да се  търси  .  \n\tТой подчерта, че там е било договорено да има и повече пари за отбрана и съвместимост с натовските стандарти. В Уелс била дадена за пример именно Полша, която успяла да надгради своите \"МиГ-29\" със собствени сили. Именно това Плевнелиев разказал на Ненчев, а после свикал Консултативен съвет за национална сигурност, на който всички политически сили, без БСП и \"Атака\", се обединиха около необходимостта от повече пари за отбрана плюс деверсификация. Затова, според Плевнелиев, действията на Ненчев са били  Тезата на самия Ненчев и част от свидетелите дотук – хора от екипа му, обаче е същото като на Плевнелиев - че решението за преговори с Полша е било продължение на политиката на НАТО за диверсификация от Русия, формирана именно на срещата в Уелс. Радан Кънев и Христо Иванов също дойдоха в Софийския градски съд днес покрай поредното заседание по делото срещу Ненчев. Кънев е адвокат на бившия военен министър, докато Иванов бе дошъл да демонстрира солидарност. Свидетел бе само Плевнелиев. Всички побъбриха в различни формации, докато им се наложи повече от половин час да чакат да се освободи зала. Ненчев: Някога Радев беше по-голям атлантик от Паси, сега заобикаля истината Пред Клуб Z Христо Иванов каза, че няма процесуална роля - свидетел или страна, просто е дошъл за подкрепа на бившия си колега, а сега коалиционен партньор. Бившият военен министър от квотата на реформаторите е подсъдим за това, че не е сключил договор с руската РСК \"МиГ\", а с Полша за самолетни двигатели и така е накърнил интересите на руската компания. Както и че по този начин е свалил \"нальота\" на пилотите ни и е застрашил живота им.   Николай Ненчев обвинен, че е накърнил руски интереси (ОБНОВЕНА)   Николай Ненчев обвинен, че е накърнил руски интереси (ОБНОВЕНА)", "date": "2018.02.07", "title": "Плевнелиев: Действията на Ненчев бяха в синхрон с държавната политика"}
{"url": "http://clubz.bg/63875-mejduzvezdni_igri_na_tronove", "text": "Дейвид Бениоф и Дан Уайз ще пишат и продуцират филми от нова междузвездна поредица, различна от вече обявената трилогия на Райън Джонсън, съобщава официалният сайт на „Междузвездни войни“ starwars.com. Новите филми ще бъдат отделни от съществуващите епизоди и от наскоро обявената трилогия, която ще прави режисьорът на „Последните джедаи“ Райън Джонсън. Звездната премиера на \"Междузвездни войни: Последните джедаи\" (СНИМКИ) Филмите ще бъдат добавени към дългия списък от предстоящи междузвездни приключения, които все още предстои да бъдат създадени. През миналата година видяхме успеха на „Междузвездни войни: Последните джедаи“, който направи над $1,3 млрд. в световния боксофис. По-рано през тази седмица тръгна трейлърът към „Соло: История от света на Междузвездни войни“ на режисьора Рон Хауърд – филмът ще бъде по екраните през май. Според някои източници режисьорът на „Били Елиът“ Стивън Долдри е в преговори за работа по филм, посветен на Оби-Уан Кеноби. През декември 2019 г. режисьорът на „Силата се пробужда“ Джей Джей Ейбрамс се завръща с „Междузвездни войни: Епизод IX“, а после ще чакаме вече обявената трилогия на Райън Джонсън. Следващият сезон на „Игра на тронове“ ще бъде последен, а началото на излъчването му е насрочено за април 2019 г. Имената на Бениоф и Уайз бяха свързани със спорната драма за времето на робството в САЩ Confederate, но след противоречивите реакции от миналата година бе обявено, че тандемът „не работи активно“ по този проект в момента.", "date": "2018.02.07", "title": "Междузвездни игри на тронове"}
{"url": "http://clubz.bg/63876-sled_rodilni_myki_germaniq_poe_kym_shiroka_koaliciq", "text": "Християндемократическият съюз на канцлерката Ангела Меркел и баварският й партньор Християнсоциалният съюз на Хорст Зеехофер са се договорили за коалиция със Социалдемократическата партия (ГСДП) на Мартин Шулц, съобщават световните агенции. Лидерът на ГСДП  , съобщава \"Билд\". Финансовото министерство също се поема от социалдемократите -  на Германия. Партията на Шулц вземе също  ХДС получава министерствата на икономиката и на отбраната, а лидерът на ХСС Хорст Зеехофер ще бъде министър на вътрешните работи в коалиционния кабинет. Отстъпването на ключовото финансово министерство на коалиционните партньори показва силното желание на Меркел да продължи съществуването на коалицията, която управлява Германия след 2013 г., и отстъпките, на които е готова за това. Волфганг Шойбле, който заемаше поста досега, е известен със строгата си финансова политика. Социалдемократите обаче дадоха заявка, че това ще се промени. Партията на Шулц подкрепя идеята на френския президент Еманюел Макрон за общ бюджет на еврозоната и Европейски валутен фонд - стъпка към т. нар. Европа на две скорости. Подобни реформи заплашват страните извън валутния съюз, включително България, от изолация. Шулц призова съпартийците си да влязат в коалиция с Меркел Коалиционно споразумение би приближило Германия до създаване на правителство четири месеца след парламентарните избори. Коалиционното споразумение обаче трябва да бъде одобрено от 463 723-те членове на ГСДП, преди да бъде подписано. Очаква се това да стане през първия уикенд на март, твърди ДПА. Самото гласуване се провежда по пощата и продължава около три седмици. След провал на преговорите по съставяне на управленска коалиция между Християндемократическия съюз на Меркел, сестринския баварски Християнсоциален съюз, либералите и Зелените (т.нар. коалиция \"Ямайка\") започнаха преговори по сформиране на широка коалиция между консерваторите и социалдемократите. Те трябваше да приключат в неделя, но продължиха в началото на тази седмица. Финалният етап на преговорите започна във вторник сутринта, като се очакваше споразумение да бъде постигнато още същия ден. Окончателното решение обаче идва почти 24 часа след началото на срещата. След изборите на 24 септември миналата година лидерът на социалдемократите Мартин Шулц категорично обяви, че неговата партия излиза в опозиция и той никога нямало да приеме пост в кабинет на Меркел. Впоследствие обаче промени позицията си, което доведе до срив в покрепата на неговата Германска соцалдемократическа партия - 18 на сто при 17 на сто за антиевропейската и десноекстремистка партия \"Алтернатива за Германия\". На партиен конгрес на Социалдемократите в Бон на 21 януари делегатите подкрепиха евентуално участие на ГСДП в коалиция с ХДС/ХСС. Основните конфликтни точки при преговорите бяха в областите на здравеопазването и правата на работниците.  ще бъде поверено на баварския  . Очаква се за министър да бъде назначен председателя на партията Хорст Зеехофер. До този момент ведомството бе ръководено от Томас де Мезиер (ХДС).  остава под ръководството на  . Председатеделят на партията Мартин Шулц ще замени Зигмар Габриел на поста министър на външните работи. За тази цел той ще преотстъпи на Андреа Налес лидерското място в ГСДП веднага щом партията одобри коалиционното споразумение, твърдят местни медии. Ключовото  , което до този момент бе поверено на християндемократите, преминава   – решение, което се разглежда като изключително важно не само за бъдещата финансова политика на Берлин, но и на Европа.Кметът на град Хамбург Олаф Шолц ще напусне поста си, за да поеме ресора. В предходното германско правителство финансов министър бе Волфганг Шойбле (ХДС). Очаква се   да бъде поето от   на Меркел. С оглед на запазването на баланса при разпределението на ресорите, ГСДП и ХДС вероятно ще \"разменят\" ръководството на финансовото и икономическото министерство.  ще поемат  . Като най-вероятен кандидат за поста се посочва името на бившия генерален секретар на партията Катарина Барли. Министерството има голям бюджет и е ключово за изпълнението на много от обещанията, дадени от ГСДП в областта на заетостта. Традиционно   е под ръководството на  . Към настоящия момент остава неясно дали Кристиан Шмид ще остане на поста и през следващите четири години. Има вероятност обаче ведомството да бъде прехвърлено на   с оглед на баланса при разпределението. Вече бе потвърдено, че  . Добри шансове за поста има досегашният държавен секретар във ведомството – Доротее Бер. Но медии съобщиха, че министерството може да бъде оглавено от генералния секретар на ХСС Андреас Шойер. . За министерския пост има две възможности: Хайко Маас, който заемаше длъжността до този момент, или Ева Хьогл.  . Най-добри шансове за министерския пост имат досегашният здравен министър Херман Грьое и Анете Видман-Мауц. , а досегашният министър Барбара Хендрикс има големи шансове да продължи да работи на поста и през следващите четири години.  . Герд Мюлер, досегашният ръководител на ресора, не крие амбициите си да запази поста. В медиите обаче е спрягано името и на бившия държавен секретар в министерството на транспорта Доротее Бер.  вероятно ще бъде отново в ръцете на . Йохана Ванка може да запази поста си. . Досегашният министър Урсула фон дер Лайен има добри шансове да запази поста си, въпреки спада в подкрепата, която получава от германските граждани. . Като потенциален кандидат за министър се спряга името на Катарина Барли.", "date": "2018.02.07", "title": "След родилни мъки Германия пое към широка коалиция"}
