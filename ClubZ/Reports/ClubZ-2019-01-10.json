{"url": "http://clubz.bg/78119-kak_vqrata_promenq_jivota_na_bylgarskite_romi", "text": "Властта влиза в ромските махали при три повода: при сблъсъци, при събаряне на къщи и по избори. Всеки път, когато избухне кървава разпра между етнически българи и етнически роми, следва едно и също. На мястото на инцидента пристига министър, който с умислено изражение изрича тежки думи пред камерите. След това разрушават няколко от десетките или стотици незаконни постройки на роми, от медиите закънтяват изказвания за ромската престъпност и призиви за “линч” или “изселване”, а самите роми се снишават, докато отмине заплахата от рокери, скинари и футболни агитки в махалите. После идват избори и разни партии тръгват на пазар за гласове в същите тези махали. Лидерът на ВМРО и вицепремиер Красимир Каракачанов показа съвсем недвусмислено, че е силно разгневен от случая в пловдивското село Войводиново, където двама роми пребиха 33-годишния ефрейтор Валентин Димов. Събарянето на къщи в местната ромска махала вече започна, а резултатът е ясен отсега: на друго място ще изникнат нови незаконни постройки, където в мизерия и без течаща вода ще растат деца, които ще останат неграмотни и безработни като родителите си, а вероятно и като бабите и дядовците си. “Циганите в България станаха изключително нагли\", заяви Каракачанов и дори се обиди, че го обвиняват в дискриминация. Вицепремиерът разкри и друга опасна „истина\": “Факт е, че от последната година-две започват да приемат и исляма”. В действителност обаче едни други проповедници работят усърдно вече две десетилетия в ромските общности. По оценки на пастори, ромите представляват около 60% от над 130-хилядната протестантска общност в България. Именно в църквата ги научават на това, което държавата е записала в стратегиите си за ромското включване, но така и не успява да осъществи. Не бива деца да раждат деца, човек трябва да се образова, трябва да работи и т.н. Дали и Българската православна църква не би могла да постоянства в тази насока? Приет през 1949 година Закон за вероизповеданията орязва образователната ѝ функция и принудително я “отучва” от социалните ѝ функции. А благотворителността, доколкото я има, става монопол на държавата. Д-р Марио Маринов, който изследва новите религиозни движения в България, коментира, че след 1989 година присъствието на роми в протестантските църкви става съвсем осезаемо. “Протестантството е единствената религиозна общност в България, която бележи ръст в преброяването от 2011 година спрямо другите религии”, казва доц. Маринов. Докато през 2001 година протестантите в България са били четвърти по брой, десет години по-късно те излизат на трето място, задминавайки римокатолиците. “И това се случва на фона на общата тенденция на намаляване на хората, определящи се като принадлежащи към някоя религия”, отбелязва университетският преподавател. Според доц. Маринов, увеличаващият се брой роми в протестантските общности се дължи главно на Петдесятните църкви. “За петдесетниците е характерен глобалисткият възглед - етническата принадлежност няма значение, докато при православните и мюсюлманите тя е много важна. Това е основната причина за успеха им сред ромите. В Петдесятната църква един ром може да стане пастор и лидер, докато в православната църква това е несравнимо по-трудно. И още нещо: ромите сред петдесетниците значително подобряват хигиенните си навици, спират алкохола и кражбите, стават по-отговорни в семействата си”, посочва доц. Маринов. Защо държавата не успява? Обръщаме се с този въпрос към пастор Стефан Ивов Стефанов, юрист и граждански активист, чийто баща Иво Койчев е сред известните водачи на протестантството в България. “Не бих искал да посочвам държавата като главен виновник за състоянието на ромите - те също трябва да поемат отговорност за своята промяна. Но е факт, че на държавата ѝ липсват воля и дългосрочни цели за подобряване на живота им”, казва пасторът. Ролята на църквата е да носи надежда и Протестантската църква действително успява да подобри значително живота на ромите, посочва още пасторът, като уточнява, че Протестантската църква работи сред ромските общности не с идеята за интеграция, а с мисията животът на тези хора да бъде променен “чрез Христовата любов”. Тази мисия превъзхожда всяка една стратегия за интеграция на ромите, убеден е пасторът. Заедно с баща си и много сподвижници, той работи вече 15 години в Стара Загора. Целта: предотвратяване на ранните бракове и насилието в ромските общности, както и насърчаване на родителите да поддържат развитието на децата си, изпращайки ги редовно на училище. “Аз съм свидетелство за това, че човек може да постигне своите мечти и да излезе от ромската субкултура”, отбелязва пасторът и добавя: “Не желая да живея в художествената измислица на политическите ултраси и расистите, в която насилниците са представени за жертва, а жертвата за насилник. Насилниците в нашия случай са омразата, расизмът и тяхната голяма сестра - клеветата, а ние, хората, за жалост допускаме да ни заразят със смъртоносната си отрова”. В изказването на Каракачанов за „наглите цигани” той вижда именно омраза. Пасторът осъжда поставянето на всички роми под общ знаменател, като в същото време изразява съжаление от факта, че държавата не си сътрудничи успешно с църквата: „Крайно време е институциите да заработят в ромските квартали по градивен и полезен за двете страни начин”. В очакване това да се случи Протестантската църква върши и друга “държавна работа” - свързва общности от хора, които, макар и граждани на една държава, живеят изолирани едни от други. Всеки обитава своя остров: ромите са в гетата, българите - на останалите места. Не се срещат и на трудовия пазар. Ромите или ги няма там поради липса на трудови навици, или пък работят на места, където етнически българи не се срещат. В църквата обаче те седят един до друг.", "date": "2019.01.10", "title": "Как вярата променя живота на българските роми"}
{"url": "http://clubz.bg/78126-oficialno_ot_ep_kakvo_prie_i_othvyrli_komisiqta_po_transport", "text": "Евродепутатите от Комисията по транспорт приеха измененията по докладите за каботаж и достъпа до професията на автомобилен превозвач с 27 гласа „за“ срещу 21 гласа „против“ и отхвърлиха внесените изменения по докладите относно времето за почивка на шофьорите и за командированите шофьори. Евродепутатите искат  . Сегашните правила позволяват три операции в рамките на 7 дни. Комисията по транспорт в Брюксел подкрепи \"най-лошия вариант\" за шофьорите ни С цел предотвратяване на системния к . Превозните средства  . С цел решаване на проблема с фирмите „пощенски кутии“ дружествата за автомобилен превоз ще трябва да предоставят доказателства за извършване на значителни дейности в държавата членка, в която са регистрирани. Росен Желязков: Решението за шофьорите създава правен прецедент \"Боят настана\" звучи в Брюксел заради плана \"Макрон\" (СНИМКИ+ВИДЕО) С увеличаването на броя фирми, използващи леки търговски превозни средства (ЛТПС), евродепутатите предложиха тези фирми, които използват лекотоварни автомобили над 2,4 тона за международен превоз, също да следват правилата на ЕС за достъп до професията на автомобилен превозвач, за да се избегне изкривяване на пазара. Евродепутатите искат по-ефективно използване на електронни документи и цифрови технологии, за да се облекчи тежестта на шофьорите и да се намали времето за проверка на пътищата. Националните власти следва да засилят трансграничното сътрудничество, за да помогнат при идентифицирането и насочването към компании с лоши данни за спазвания на изискванията, като същевременно се намали броят на случайните проверки на операторите, спазващи закона. Членовете на Комисията по транспорт искат също така държавите членки да предвидят санкции срещу изпращачи, спедитори, изпълнители и подизпълнители, когато те знаят или трябва да знаят, че транспортните оператори нарушават законите. Росен Желязков: Решението за шофьорите създава правен прецедент \"Боят настана\" звучи в Брюксел заради плана \"Макрон\" (СНИМКИ+ВИДЕО)", "date": "2019.01.10", "title": "Официално от ЕП: какво прие и отхвърли Комисията по транспорт"}
{"url": "http://clubz.bg/78112-alfa_risyrch_demokratichna_bylgariq_se_izravnqva_s_patriotite", "text": "Президентът Румен Радев \"пада\" под границата от 50 на сто одобрение. Расте нехаресването на кабинета - едва 17 на сто са положителните оценки към дейността на властта. ГЕРБ и БСП сближават позициите си за евровота. За управляващите биха гласували 16 на сто, за соцпартията - 14,9 на сто от всички избиратели. \"Обединените патриоти\" се сриват, като подкрепата за тях е подобна на тази за \"Демократична България\" - 2,9 срещу 2,7 на сто от всички избиратели.  Задълбочава се кризата на доверие в българското общество - към политици, партии и институции. Това показват обобщаващо за изминалата година изследване на \"Алфа рисърч\".  То регистрира ярък контраст между личния оптимизъм за 2019 г. и социалната тревожност за развитието на страната. Семейството, работата, увереността в личните способности стоят в основата на позитивните очаквания на българина, докато критичните настроения и неудовлетворението надделяват в отношението към институциите и политическия елит. В навечерието на година с най-малко два вида избори (европейските през май и местни през есента) българското общество е в ситуация на задълбочаваща се криза на доверие към институции, партии, политици и очакване за приемлива политическа алтернатива, отчитат социолозите. Оценката за работата на министрите, включително за част от определяните като най-успешни, следва същата повишена обществена критичност. Сред най-големите губещи  обществено доверие са вицепремиерът Каракачанов и финансовият министър Горанов, сочат данните на агенцията. Образователният министър Красимир Вълчев е с видим скок нагоре и заема вече четвъртата позиция сред най-одобряваните членове на кабинета. Лидер сред членовете на кабинета остава вицепремиерът  , въпреки че гасенето на няколко правителствени пожара в късната есен, водят до първи от началото на мандата спад в индекса за дейността му (от 20,3 до 16,7). Макар че запазва втората си позиция, намалява одобрението и за спортния министър (индекс от 14,5). Съществена ерозия е налице и при двама доскоро рейтингови министри – военният  , бележи спад от почти 9 на сто в резултат от конфликтите между лидерите на \"Обединените патриоти\" и скандала около Агенцията за българите в чужбина. Аналогична е тенденцията в оценката за финансовия министър   (спад от 7 пункта в индекса) след публичното тиражиране на информацията за ползваното от него жилище. Запазва позициите си външната министърка  (индекс 8,9), а одобрението за образователния   нараства с 8 пункта (индекс 7,1) и през декември той заема вече четвърто място, непосредствено след външния министър. Борисов остава най-одобряваният лидер на политическа партия, но персоналният му рейтинг е в негативен тренд (спад от 32,8% до 30,1%), коментират от \"Алфа рисърч\". Положителните оценки за   също намаляват, като за първи път през последните две години падат под 20 на сто (от 22,2% на 19,4%). Логично, предвид ожесточените скандали и взаимни обвинения, най-силна е ерозията на доверието към лидерите на \"Обединените патриоти\":  Повишението на цените на горивата в края на миналата година и възродената активност на лидера на \"Воля\"   по тази тема го връща обратно и му носи одобрение от 13,8%. Същевременно обаче, част от тях получават одобрение, идентично с това за парламентарно представени партии. Доверие в съпредседателя на „Демократична България“   заявяват 11,3% от пълнолетните българи. Положителното отношение към другите двама съпредседатели на коалицията е 5,7% за лидера на ДСБ   и 5% за лидера на „Зелените“ Други десни лидери като   на БЗНС (6,1%) и   на СДС (5,5%) се ползват със сходни нива на подкрепа. Вляво, лидерът на АБВ   получава одобрението на 8,1% от избирателите. Една ранна диагностика на състоянието на политическите сили преди ключовите за завършека на управленския мандат европейски избори, показва следната картина: Както високото недоверие към институциите, така и високият дял избиратели, ненамиращи свое убедително политическо представителство може да доведе до два, до голяма степен противоположни сценария за изход от евровота. Първият, въпреки критичността си избирателите да не припознаят алтернатива и да подкрепят, макар и с нисък вот, водещите партии, като така запазят политическото статукво. Вторият, недоволството да издигне на върха нови политически партии. Дали това ще бъдат популисти и антисистемни играчи, или някаква друга политическа алтернатива, е най-интригуващата част от политическия съспенс.", "date": "2019.01.10", "title": "\"Алфа рисърч\": \"Демократична България\" се изравнява с \"патриотите\""}
{"url": "http://clubz.bg/78125-edna_monahinq_imala_navika_da_oblizva_vyrha_na_chetkata%E2%80%A6", "text": "Навикът на някои художници да облизват върха на четката помогна на двама учени да разкрият детайли около живота на илюстраторка, живяла преди повече от 900 години. Благодарение на малките сини петънца, наслоени върху зъбите ѝ, експертите установяват, че това е челюстта на германска монахиня от Средновековието, съобщава Би Би Си. Частици от редкия пигмент лапис лазули са се насъбирали върху зъбите ѝ, когато докосвала четката с език. Според изследователите, това показва, че жените са играли много по-голяма роля в илюстрирането на библейски текстове, отколкото се смяташе досега. Първоначално задачата на учените била да проучат здравни и диетични проблеми на хората от Средновековието. За целта избират манастир в Далхайм, Германия, и анализират зъбен камък, фосилизиран с времето върху зъбите. Когато стигат до челюстта на обект В78, те откриват много повече от това с какво се е хранил покойникът. След радиовъглеродно датиране установяват, че останките принадлежат на жена, живяла между 997 и 1162 г. и починала на възраст между 45-60 години. В останките ѝ нямало нищо забележително, с изключение на наслоената плака по зъбите ѝ. „Зъбният камък е наистина супер, това е единствената част от нашите тела, която се фосилизира, докато сме още живи – коментира авторът на проучването доктор Кристина Варинер от Института по наука за човешката история „Макс Планк“ в Йена, Германия. – По време на този процес той поглъща всякакви остатъци от живота ти, късчета храна се заклещват и зъбният камък става като капсула на времето. По зъбите на жената открихме още гранули нишесте и полен, но също така и тези светло-сини пръски минерал, стотици частици. Никога преди не сме виждали нещо подобно.“ На учените им отнема известно време да установят произхода на необичайните частици. В крайна сметка разбират, че това е лапис лазули – рядък и ценен пигмент, който се добива от планина в Афганистан. Лапис лазули се използвал за основа, смесвал се с ултрамарин – ярко син и толкова скъп, че дори художници като Микеланджело не са можели да си го позволят. Смесицата се използвала за илюстриране на най-ценните религиозни ръкописи. Профилът на жената отговаря на Гуда, монахиня от XII в., илюстраторка на свещени ръкописи и първата жена, подписала се под автопортрет. В една от книгите, по които работила, тя създава свое малко изображение, а на латински край него пише: Но как един от най-редките материали за художници попада в зъбния камък на тази жена? Експерти по средновековна история изтъкват, че скъпият пигмент се е поверявал само на най-изкусните майстори. Откритието предполага и още нещо – жените са имали много по-значима роля при писането и илюстрирането на религиозни текстове, отколкото се допускаше до днес. По това време вече е имало женски манастири, но по-малко от 1% книги са приписвани на тях преди XII в. Честа е била практиката жените да не се подписват с имената си, като знак на смирение, но авторите на изследването смятат, че по-скоро е имало силно мъжко надмощие в манастирите тогава и жените са смятани за почти невидими. Варинер и Тромп ще използват техниката на изследване на зъбен камък, за да опитат да идентифицират и други художници, боравили с пигменти.", "date": "2019.01.10", "title": "Една монахиня имала навика да облизва върха на четката…"}
{"url": "http://clubz.bg/78124-pytnata_agenciq_shte_vryshta_pari_za_dublirani_e_vinetki", "text": "Потребителите, платили неколкократно за електронна винетка за един и същ регистрационен номер и с един и същи период на валидност ще могат да си получат обратно надвзетите пари. Това обявиха от Агенция \"Пътна инфраструктура\". За целта потребителят ще трябва да изпрати заявление в свободен текст до председателя на Управителния съвет на АПИ, в което да опише казуса. Ето и каква още информация трябва да бъде приложена: Заявления ще могат да подават потребителите, купили е-винетка от: специализирания сайт www.bgtoll.bg, мобилното приложение BGTOLL, терминалите за самотаксуване и на каса в брой в Областните пътни управления. Документите трябва да се изпращат на адрес:  обясняват още от АПИ. От съобщението не става ясно да има опция това да се случва онлайн. От агенцията се ангажират всички заявления да бъдат разглеждани до 30 дни след подаването им и сумите да бъдат възстановени в същия срок, става ясно от съобщението. Към момента известните случаи на надвзети суми за купуване на е-винетка за един и същи автомобил и с валидност за един и същи период, са 0,1% от продадените винетки. Към 10 януари 2019 г. общият брой на закупените винетки е 131 737.  Възможността да се сдобие човек с няколко е-винетки за един и същи автомобил и с еднакъв срок на валидност се оказа заложена в системата за електронно купуване на документите. Според АПИ става дума за грешка, а според разработчиците на сайта опцията е била изискване на възложителя. Освен това имаше случаи на плащане, за което обаче не идваше потвърждение. ", "date": "2019.01.10", "title": "Пътната агенция ще връща пари за дублирани е-винетки"}
{"url": "http://clubz.bg/78127-koj_dopusna_da_raste_getoto_vyv_vojvodinovo", "text": "Последните жители на ромската махала в с. Войводиново, където бе пребит военен от двама местни, напуснаха днес къщите си, съобщи Нова ТВ. \"Циганска престъпност\" или изборен пазар Последните постройки в гетото се събарят, а ключовият въпрос - кой е оставил махалата да се превърне в такова, остава без отговор. Само 4 от 20-те постройки в гетото са законни. Лидерът на \"Воля\" Веселин Марешки заяви днес, че местният лидер на ВМРО е изградил парцела - за да получи подкрепата на ромите за изборите. Марешки: Анатема за безидеен наглец като Каракачанов! Махалата имала и незаконно енерго и частно ВиК, разкри кметът на Войводиново Димитър Тосев: Как Каракачанов и Дон Цеци решават проблеми с ромите: с малинова ракия Марешки: Анатема за безидеен наглец като Каракачанов! Как Каракачанов и Дон Цеци решават проблеми с ромите: с малинова ракия", "date": "2019.01.10", "title": "Кой допусна да расте гетото във Войводиново?"}
{"url": "http://clubz.bg/78121-orban_iska_antiimigrantskite_partii_da_spechelqt_na_evroizborite", "text": "Унгарският премиер Виктор Орбан иска антиимигрантските партии да спечелят мнозинство на изборите за Европейски парламент напролет. Според него това може да доведе до подобни промени и в изпълнителните органи на Европейския съюз, предаде Ройтерс, цитирана от БТА. При вчерашното си посещение във Варшава италианският вицепремиер Матео Салвини заяви, че Италия и Полша трябва да обединят сили в един евроскептичен алианс, за да участват в европейските избори. Салвини готви общ пакт с Качински Орбан изрази негодувание, че Европейската народна партия (към чието семейство се причислява и неговата управляваща партия ФИДЕС) винаги търси съюзници в лявото пространство, при   партии.  Въпреки това премиерът засвидетелства лоялност към ЕНП.   Орбан, който през април спечели трети последователен мандат предрече, че в Европа ще има две цивилизации. Първата ще гради бъдещето си върху съвместното съществуване на ислямски и християнски общности, а другата, в Централна Европа, ще е единствено християнска, посочва Асошиейтед прес. Орбан предлага 10-точков план за справяне с мигрантите - \"Шенген 2.0\" Орбан предлага 10-точков план за справяне с мигрантите - \"Шенген 2.0\"", "date": "2019.01.10", "title": "Орбан иска антиимигрантските партии да спечелят на евроизборите"}
{"url": "http://clubz.bg/78103-jenata_na_kim_vidno_e_pochitatelka_na_dior_i_chanel_snimka", "text": "Преди ден севернокорейският вожд Ким Чен Ун отиде да посети другаря Си Дзинпин в Китай с бронирания си влак. Като при това заведе на посещение и тайнствената си съпруга Ли Сол Чжу. Толкова много кадри с жената на Ким сигурно не е имало накуп, откакто се знае за съществуването на подобна персона. Информацията за нея е много, много малко, пише Би Би Си. А и е невозможно да бъде проверена. За първи път Ли Сол Чжу се появява в тв новинините през 2011 г. - на погребението на Ким Чен Ир, бащата на сегашния вожд, тя е редом до Ким Чен Ун. Тогава никой - в това число американското и южнокорейското разузнавания не знаят коя е младата жена. Известно време, до 2012 г., има подозрения, че това е сестрата на Ким или някоя друга негова роднина. Според версия на южнокорейското разузнаване тя е солистка на ансамбъла \"Почхонбо\", наречена Хьон Сон Вол. По това време даже се носят слухове, че властите се изземали от населението компакт дискове със записи на нейни участия.  Има и други данни, че Ли Сол Чжу е посещавала Южна Корея през 2005 г. като част от агитката на севернокорейските състезатели по лека атлетика на първенство на Азия. И тази информация не може да бъде проверена. Севернокорейските медии съобщават за сватбата ѝ с Ким Чен Ун през юли 2012 г., макар по данни на разузнаването на Сеул, всъщност двамата са се оженили три години по-рано. Какво е известно все пак за съпругата на Ким Чен Ун? Личността ѝ е обвита в тайнственост, но вече има и култ към нея. През лятото на 2018 г. официалната преса на Северна Корея спря да я нарича \"другарката Ли\" и започна да я титулова \"уважаемата първа дама\". А даже не е потвърдено дали тя се казва Ли Сол Чжу. В севернокорейската династия е прието да се променят имената. Ким Ир Сен, основател на династията Ким и дядо на сегашния вожд на комунистическата държава, е бил наречен от родителите си Ким Сон Чжу, но по-късно той сам си избира революционен псевдоним, който се превежда като Възходящото Слънце. Синът му Ким Чен Ир, според някои сведения, се е родил в Сибир. Китайски и съветски източници твърдят, че той е бил записан като Юрий Ирсенович Ким. Според севернокорейската историография той се е родил в партизански лагер в свещената планина Пектусан в Северна Корея. Дали се казва така жената на Ким не е сигурно. Не е ясно и на колко години е всъщност. Би трябвало да се е родила някъде между 1985 и 1989 г. Т. е. да е между 30 и 34 години, предполагат от Би Би Си. За детството ѝ също се знае малко, официални сведения няма. Редакторът на изданието  North Korea Leadership Watch Майкъл Мейдън твърди, че Ли Сол Чжу е родена в град Чхонджин, на източното крайбрежие на Северна Корея. Предполага се, че е учила в университета \"Ким Ир Сен\" в Пхенян. Не се знае кои са родителите ѝ. Според някои твърдения баща ѝ е лекар, според други - офицер. Южнокорейски източници твърдят, че е учила пеене в Китай. Как се е запознала с Ким Чен Ун също остава мистерия. Двамата имат - вероятно - три деца. Това се потвърждава от появяванията и изчезванията от публичното пространство на Ли Сол Чжу. Официални съобщения за щастливите събития липсват. Ли Сол Чжу все пак доста често е редом до Ким на публични събития. Поне в сравнение с жените на предишните представители на династията, за чието съществуване даже понякога не се знае. \"За жената на Ким Ир Сен разбрахме след смъртта ѝ, дълго никой не говореше за втората му съпруга\", казва в интервю пред Си Ен Ен професорът от университета \"Кунмин\" в Сеул Андрей Ланков. Ако се съди по снимките, първата дама на Пхенян е любителка на западните модни марки. Японският шеф готвач Кендзи Фудзимото, който в продължение на няколко години лично приготвя суши на Ким Чен Ир и в свободното си време играе с Ким Чен Ун, който тогава е още дете, разказва, че се е срещал с Ли Сол Чжу през 2012 г. По думите му тя има нежен и приятен глас. Освен това му подарила чанта на Christian Dior. От снимките изглежда, че тя обича чанти от Dior и Chanel, отбелязват наблюдатели. В дрехите си има предпочитание към  Red Valentino, Dior, Tiffany и Movado. Обича и бижутата и явно си позволява да се появява на публични места без значка с потретите на Ким Ир Сен и Ким Чен Ир, което иначе е недопустимо за хората в Северна Корея. Често носи и скъпи брошки.", "date": "2019.01.10", "title": "Жената на Ким видно е почитателка на Dior и Chanel (СНИМКА)"}
{"url": "http://clubz.bg/78114-borisov_izvyrshva_prestyplenie_radev_nqma_grybnak", "text": "Всеки път, когато премиерът Бойко Борисов не спазва закона извъшрва престъпление и управлява като във времето на османската империя, а президентът Румен Радев няма „характер, гръбнак и устойчивост“. Така лидерът на „Движение 21“ описа начина, по който се взимат решения в държавата. В предаването „Денят с Веселин Дремджиев“ на ТВ+ и ТВ1 тя коментира проблемите с електронните винетки, протестите и други актуални теми Според нея президентът Румен Радев не иска да си създава по никакъв начин врагове в политиката и затова не налага вето по спорни закони на управляващото мнозинство. Тя определи като правен абсурд решението на премиера Борисов да извади Северната тангетна на София от пътищата, за които няма да се плаща винетна такса. Дончева разкритикува и проблемите около въвеждането на електронните винетки. Според нея в последните месеци се очертават социални групи, които с цената на протести, бранят своите интереси. ", "date": "2019.01.10", "title": " Борисов извършва престъпление, Радев няма гръбнак"}
{"url": "http://clubz.bg/78111-demokratichna_bylgariq_vlastta_provokira_predizborna_radikalizaciq", "text": "Властта провокира предизборно етническото противопоставяне. С такава позиция излезе Демократична България по повод събитията в пловдивското село Войводиново.   Както е известно, преди няколко дни военен бе пребит от двама жители на ромската махала в селото. Това предизвика етническо напрежение, а вицепремиерът Красимир Каракачанов направи изказване относно изчерпаната толерантност спрямо \"наглостта на циганите\".  Вицепремиерът Каракачанов: Циганите в България станаха изключително нагли И допълват, че изказването на Каракачанов е пореден опит за извличане на политически дивиденти: От Демократична България виждат връзка между ВМРО и Движението за права и свободи (ДПС). След като Каракачанов \"изрази надежди\": събарят 15 незаконни постройки, ромите се изнасят Очакваме биячите от Войводиново да получат тежки наказания. Това е рецидив, който не трябва да се повтаря. Изумени сме обаче, че в 2019 година трябва да обясняваме на вицепремиер, че не може да съществува колективна вина. Отговорността винаги е индивидуална, на извършителите на деянието.  , подобна на тази на военния министър, казват още десните. И настояват проблемите в ромската общност да не се решават на парче. И излизат с предложения:  Водещи сме по брой полицаи на глава от населението, а в цели райони МВР отсъства. Служителите вместо да дебнат за превишения на скоростта (което може да се върши от камери), трябва да осигурят ред и спокойствие в конфликтните зони.  и за така наречените дребни престъпления на стойност до една минимална заплата. Как Каракачанов и Дон Цеци решават проблеми с ромите: с малинова ракия Обвързани с нуждите на работодателите . Сегашното финансиране е в голямата си част безсмислено и ненужно, като само се разхищават средства, колкото да се присвоят едни пари. Много по-полезно за икономиката би било фондовете да са по-малко, но използвани ефективно, съобразно нуждите на пазара. Отколкото просто да се отчита дейност с цел не да се постигне нещо смислено, а просто да се краде. Истинска програма за добро образование на рисковите групи. Постепенно закриване на училищата, които се намират в гетата, където нивото е изключително ниско. Прекратяване на порочната практика деца да се водят записани, за да може училището да си получава парите за бройка, а родителите - социалните помощи. След като Каракачанов \"изрази надежди\": събарят 15 незаконни постройки, ромите се изнасят Как Каракачанов и Дон Цеци решават проблеми с ромите: с малинова ракия", "date": "2019.01.10", "title": "Демократична България: Властта провокира предизборна радикализация"}
{"url": "http://clubz.bg/78118-franciq_se_izteglq_ot_siriq_samo_sled_politichesko_reshenie", "text": "Френският външен министър Жан-Ив Льо Дриан заяви днес, че Франция ще изтегли военните си от Сирия, когато се намери политическо решение на конфликта там, предаде Франс прес, цитирана от БТА. Френските власти много рядко признават, че в Сирия има френски специални сили, отбелязва АФП. Льо Дриан приветства промяната в становището на американския президент Доналд Тръмп, който, след като изненадващо обяви през декември изтегляне на 2000 американски войници от Сирия, впоследствие каза, че изтеглянето ще се извърши  . Макрон притиска Тръмп за сирийските кюрди Париж участва с 1200 военни във въздушните операции на международната антиджихадистка коалиция (между 5 и 10 процента от ударите), в артилерията, специалните сили в Сирия и в обучението на иракската армия. Пред \"СиНюз\" Льо Дриан изтъкна необходимостта да се гарантира на международно равнище сигурността на сирийските кюрди. Тръмп: Сирия е загубена, тя е пясък и смърт Франция се безпокои и от съдбата на европейските джихадисти (главно френските), пленени от кюрдите в Североизточна Сирия, които би искала да бъдат съдени на място.  Тръмп: Сирия е загубена, тя е пясък и смърт", "date": "2019.01.10", "title": "Франция се изтегля от Сирия - само след политическо решение "}
{"url": "http://clubz.bg/78115-trymp_e_oprqn_do_stenatas_meksiko", "text": "С навлизането в 19-ия ден на третото затваряне на правителството от президента Доналд Тръмп, политическият натиск върху Тръмп и демократите оставя малко място за компромис в безизходицата за финансирането на гранична стена.  И най-видното е, че съсредоточаването на Тръмп върху желанията на най-ревностните му привърженици го убеди, че не може да отстъпи от знаковото си обещание в предизборната кампания, без да понесе ответна реакция. Някои влиятелни съюзници на републиканците във Вашингтон и извън него аплодират неговото настояване за финансирането на 5,7 милиарда долара за стената, други са притеснени. За демократите широкото обществено недоверие спремо Тръмп и стената - съчетано с желанието на активисти да се противопоставят на президента - им дава самочувствието, че печелят чрез отказа да се огънат. Динамиката подготви сцената за това, което може да се проточи като политически застой, при който икономическите средства за преживяване на около 800 000 федерални служители са важен фактор. Федералното правителство в САЩ \"затваря\". Заради Тръмп и оградата му Назряващият въпрос е дали отражението на затварянето на правителствените служби и тежкото положение на правителствените служители ще принудят републиканците сред депутатите да се разграничат от президента или ще застанат твърдо зад него срещу демократите. Докато двете страни ще продължават да си прехвърлят вината. Сега Тръмп е изцяло съсредоточен върху консервативната си база и нейната подкрепа за стената, която символизира обещанието на Тръмп за твърд, неумолим подход към имиграцията. Фолуел казал на Тръмп, че върши правилното нещо. Помощниците в Белия дом до голяма степен са съгласни. Чиновници твърдят, че въпросът може да донесе победа на президента, макар че го посъветваха да бъде по-агресивен при защитата на позицията си пред хората, както и пред всички двоумящи се депутати републиканци. В обръщението от Овалния кабинет Тръмп очерта нагледно аргументите си. Тръмп отново лъже Америка за стената по южната граница Макар че според някои проучвания нелегалната имиграция не влияе върху равнището на престъпността, президентът изтъкна потресаващи престъпления, извършени от имигранти, и внуши, че неговата стена е необходима, за да се предотврати тази  . Белият дом търси варианти, но не и такъв, които включва компромис. Правителството проучи възможността солидната стена да бъде финансирана без одобрението на Конгреса, като се обяви национално извънредно положение или се използват фондове от друго министерство. Такива ходове обаче почти сигурно ще задействат юридическо оспорване и може да накарат някои републиканци в Конгреса да се отметнат. Гласовитите републикански критици са малцина. Вицепрезидентът Майк Пенс беше бурно аплодиран на среща при закрити врати на конгресмени републиканци във вторник. Той ги призова   и цитира откъс от К. С. Луис за смелостта като добродетел. От едва двайсетина републиканци (в Камарата на представителите са 199) се очаква да се присъединят към колегите си демократи тази седмица при одобряването на законопроект, чрез който ще се възобновяви работата на част от правителството. Какво спечелиха и какво загубиха демократи и републиканци след изборите? Сред републиканците в Сената имаше сдържани белези на несъгласие със стратегията на Тръмп, но малцина могат да си позволят да не подкрепят президента, тъй като повечето не очакват лесно преизбиране през 2020 г. Сенаторът Джон Корнин, републиканец от Тексас, нарече затварянето на правителството \"напълно ненужно и скалъпено. Хората очакват правителството им да работи, това очевидно не работи\". В същото време, новоизбраният сенатор Кевин Креймър , републиканец от Северна Дакота, представи настроенията на своите местни структури, когато каза, че Тръмп върши правилното нещо: Подкрепата на Републиканската партия е в остър контраст с повечето американци, които не одобряват начина, по който Тръмп си върши работата. Одобрението за него се колебае около 40 процента или по-малко за по-голямата част от мандата му. Но одобрението за Тръмп в самата Републиканска партия се надигна до близо 90 на сто. Острото разделение личи в допитванията за стената. Според публикувано през декември допитване на \"Куинипиак\" 54 процента от американците се противопоставят на изграждането на стена по протежението на мексиканската граница. В същото време 86 процента от републиканците подкрепят предложението. Тези числа помогнаха на демократите да останат обединени и твърди в решението си да се противопоставят на президента. Лидерите на партията в Капитолия и спряганите за кандидат-президенти преди началото на първичните избори в страната, призоваха демократите да се държат здраво. Пелоси: Тръмп държи американците за заложници Милиардерът активист Том Стайър започна да финансира излъчването на реклами в ключови щати с призиви за импийчмънт на Тръмп, много преди затварянето на правителството. Въпреки множеството призиви на либерали да се изправят срещу Тръмп, партийните лидери смятат, че са спечелили голяма победа на междинните избори миналата година, като са говорили за жизненоважни за избирателите неща и са обещавали да управляват. Те нямат търпение да изпълнят това обещание. Републиканският социолог Франк Лънз предположи, че ще има скромна политическа цена отговорните лица по затварянето на правителството, което след няколко дни ще стане най-продължителното в американската история, дори ако повечето американци обвиняват Тръмп и Републиканската партия.  Редовен критик на Тръмп, той предрече, че президентът ще намери начин да се измъкне от затварянето на правителството като политически победител, дори сега това да изглежда малко вероятно. Препечатваме анализ на Стивън Пипълс от  . Преводът е на  . Заглавието и подзаглавието са на  . Тръмп отново лъже Америка за стената по южната граница Какво спечелиха и какво загубиха демократи и републиканци след изборите? Пелоси: Тръмп държи американците за заложници", "date": "2019.01.10", "title": "Тръмп е опрян до стената...с Мексико"}
{"url": "http://clubz.bg/78108-do_avgust_buferen_parking_na_metrostanciq_stadion_vasil_levski", "text": "Центърът за градска мобилност /ЦГМ/ ще прави нов буферен паркинг на метростанцията \"Стадион Васил Левски\". Това каза на брифинг пред журналисти изпълнителният директор на ЦГМ Християн Петров. Паркингът ще разполага със 193 места и ще заработи в средата на август. В началото на следващия месец ще започнат строително-ремонтните работи по съоръжението, които ще струват около 2 млн. лв.  Може ли синята зона да осигури по-редовни автобуси и повече паркинги Това е първият буферен паркинг, който ще бъде изграден изцяло със средства на ЦГМ. През тази година е предвидено и завършването на буферния паркинг, който се намира на Централна гара и един наземен паркинг в кв. \"Надежда\".  Буферните паркинги ще бъдат безплатни за тези, които ползват метрото, а за останалите ползватели цената ще е 1 лв. за час престой.  В буферните паркинги е предвидено да има и точки за зареждане на електромобили. В новия паркинг на метростанция \"Стадион Васил Левски\" те ще бъдат между осем и 12. Два дни без метро между \"Сердика\" и \"Васил Левски\"  В момента действащите четири буферни паркинга средно са запълвани през работните дни на 70 - 80 процента, поясни Петров. По програмата за изграждане на тротоари ще бъдат инвестирани около 2 млн. лв. В ЦГМ са заявени стикери за безплатно паркиране в синя и зелена зона на над 400 електромобили, каза още Петров. \n\t  Два дни без метро между \"Сердика\" и \"Васил Левски\" ", "date": "2019.01.10", "title": "До август - буферен паркинг на метростанция \"Стадион Васил Левски\""}
{"url": "http://clubz.bg/78107-radev_pishe_na_taqni_za_paketa_mobilnost", "text": "Президентът Румен Радев е изпратил днес писмо до председателя на Европейския парламент Антонио Таяни в подкрепа на българските превозвачи, съобщиха от \"Дондуков\" 2. Комисията по транспорт в Брюксел подкрепи \"най-лошия вариант\" за шофьорите ни Днес българските превозвачи, подкрепени от българските институции, протестираха в Брюксел пред Европейския парламент. Транспортната комисия на ЕП обаче не се трогна от това и гласува в подкрепа на най-неблагоприятния за родните шофьори вариант на пакета \"Мобилност 1\", чийто инициатор е френският президент Еманюел Макрон. Росен Желязков: Решението за шофьорите създава правен прецедент В писмото до Таяни Радев посочил, че предложенията са несправедливи за България и \"са в разрез с устоите на единния европейски пазар и нарушават принципите за свободното движение на стоки, хора, услуги и капитали в рамките на общността\". \"Боят настана\" звучи в Брюксел заради плана \"Макрон\" (СНИМКИ+ВИДЕО) Росен Желязков: Решението за шофьорите създава правен прецедент \"Боят настана\" звучи в Брюксел заради плана \"Макрон\" (СНИМКИ+ВИДЕО)", "date": "2019.01.10", "title": "Радев пише на Таяни за пакета \"Мобилност\""}
{"url": "http://clubz.bg/78122-28_tenisisti_arestuvani_v_ispaniq_za_cherno_toto", "text": "28 професионални тенисисти са сред 83-мата арестувани в Испания за манипулиране на мачове в \"белия спорт\" или както е популярна практиката в България - \"черно тото\", съобщава Би Би Си, позовавайки се на \"Европол\". Някои от задържаните са ангажирали тенисисти да играят симулативно за определени резултати и са използвали фалшиви самоличности като профили в сайтове, за да залагат на тези резултати. В последните години доста се заговори за нагласени мачове в най-популярния индивидуален спорт. Според някои доклади \"черното тото\" там надминава дори това във футбола. Твърди се, че в \"играта\" има известни имена. След испанската акция не е разкрита самоличността на нито един от 28-те играчи. Ясно е само, че сред арестуваните има състезател, участвал в Откритото първенство на САЩ през миналата година. Той бил замесен в разследвана арменска групировка за нагласени двубои. Полицията разследва сигнал на УЕФА за \"черно тото\" на мач в България Най-малко 97 мача от сериите \"Фючърс\" и \"Чаланджър\" са били манипулирани за по-малко от две години. \"Европол\" разкрива, че в 11 обизкирани домове са открити и иззети 167 000 евро, спечелени незаконно. Също така оръжие, над 50 електронни устройства (таблети и телефони), кредитни карти, пет луксозни автомобила и документи, имащи отношение към случая. Замразени са 42 банкови сметки.  В информацията се казва, че арменците използвали въпросния ATP играч за връзка с останалите тенисисти. Когато даден състезател се съгласи да участва в манипулиран мач, най-малко един представител на групата посещава двубоя, за да проследи отблизо дали нещата вървят по план. Тогава \"по веригата\" се спуска и заповед как да се залага и по колко. Разследването, довело до 83-те ареста, е стартирало през 2017 г. А Би Би Си вече от години алармира, че имиджът на тениса е сериозно оцапан. В някои от турнирите няма предаване на мачове наживо, нито дори следене на резултата, което прави манипулациите още по-лесни. \"Фючърс\" и \"Чаланджър\" са под туровете на ATP и WTA като ранг. Засега се твърди, че на най-високото ниво нямало нищо нередно. Според Международната тенис федерация (ITF) около 14 хиляди тенисисти опитват да си изкарват хляба в този спорт, но най-малко половината от тях не печелят никакви средства.", "date": "2019.01.10", "title": "28 тенисисти арестувани в Испания за \"черно тото\""}
{"url": "http://clubz.bg/78097-stovari_li_se_prokuraturata_vyrhu_svetskata_osoba_megz_zaradi_sina_na_dogan", "text": "Светската особа Мегз е привлечена като обвиняема от Районна прокуратура-Пловдив за подбудител за умишлено присвояване на чужда вещ, заедно с двама свои близки. Това става ясно от късно вчерашно съобщение на прокуратурата. Т. нар.  , любим герой на т. нар.  , всъщност се казва Миглена Каканашева, звездата й изгрява от тв шоу \"Къртицата\". Една от топ темите отпреди година и нещо на въпросните медии е връзката ва Мегз с големия син на Ахмед Доган - Демир. От прокуратурата вчера става ясно, че 28-годишната М. К. е привлечена като обвиняема за това, че От държавното обвинение допълват още, че възлъскавият джип е собственост на лизингова компания в София, а обсебването е в големи размери и - според прокуратурата - представлява престъпление по чл. 206, ал. 3 във вр. ал. 1, във вр. чл. 20, ал. 3 във вр. ал. 1 от Наказателния кодекс. Въпросният член от НК обещава на светската персона  Другите двама обвиняеми - Р. Р., на 40 г., и А. Л., на 32 г., са привлечени за това, че подбудени от Мегз, противозаконно присвоили чужда движима вещ – лек автомобил, модел „Мерцедес G 350“. Според Дир.бг става въпрос за приятеля на Каканашева - Румен Рончев, както и на братовчед ѝ Антон Лесов. Въпросният Лесов на 28 септември 2018 г. \"умишлено е станал причина да се внесат неверни обстоятелства в официален документ\", защото заявил в Първо РУ на МВР-Пловдив, че въпросният \"Мерцедес G 350“  е бил противозаконно отнет (престъпление по чл. 314 от Наказателния кодекс). Какво установява прокуратурата? Автомобилът обаче бил открит от полицейски служители в двор на имот на роднина на Лесов в района на гр. Раковски, после бил върнат на лизинговото дружество в София, но... без оригиналния двигател, за който е установено, че е бил подменен. Прокуратурата, освен че задържала за 72 часа Рончев   заради единия подменен двигател, ще му иска най-тежката мярка от съда - задържане под стража. Освен това обвинителите точно сега са събрали доказателства, че на 31 декември 2017 г. Рончев отнел чужди движими вещи – два броя спойлери на стойност 1800 лева, от влекач, марка „Мерцедес“. За това го чака второ дело по чл. 194 - кражба. През април 2018 г. Мегз \"разкрива бомбата\", че Демир Доган е \"част от миналото й\". Тя твърди също, че е имала и по-състоятелни любовници и че... Изповедта е от шоуто на Венета Райкова. Според същите медии тя \"  при гостуването си в шоуто на Милен Цветков по Нова тв при зададен въпрос за Доган. А ето какво пише фейсбук потребител за крехката лизингополучателка на толкова скъпо возило и странната история на джипа със сменен двигател. Явно в живота ѝ настъпил прелом накъм по-добро, защото на 4 януари Мегз публикува във фейсбук своите размисли върху европейския план \"Макрон\" и пагубното влияние, което ще окаже върху българските транспортни фирми. Тя обяснява загрижеността си, тъй като - както научаваме от думите й -  Т.е. явно става въпрос за въпросния Рончев, който сега е в ареста. През декември 2018 г. присъдружните медии излязоха с честитки, че Демир Доган е направил Ахмед Доган дядо. Клуб Z се свърза с Мегз, която още преди въпроса ни направи уговорката: Затова повече нямало да коментира темата. На следващия ни въпрос: \"Има ли този джип връзка с Доган-младши?\", тя отговори: Изобщо историята не е като да не се връзва по дати и по житейска логика с написаното от фейсбук потребителя - напротив. Май не е ясно единствено къде са двата спойлера, откраднати през 2017 г.", "date": "2019.01.10", "title": "Стовари ли се прокуратурата върху светската особа Мегз заради сина на Доган"}
{"url": "http://clubz.bg/78113-kradecyt_na_kartini_nqmam_predstava_kyv_majstor", "text": "Двама обвиняеми с общо над 45 присъди се изправиха днес пред Софийския районен съд за кражбата на 15 платна на Владимир Димитров-Майстора, Димитър Киров и др. Антон Антонов е роден през 1973 г. и е от Шумен, с основно образование, а колегата му Виктор Христов е роден през 1991 г. и е от Сливен. Тяхната защита се поема от служебни адвокати, тъй като нямат средства за частни. На практика двамата си признаха пред медиите, че са извършили деянието, но тезата им бе, че други печелят много пари на техен гръб. Двамата поискаха от съда някаква по-лека мярка от задържане под стража, като версията на видимо по-обиграния Антонов бе, че ще съдейства на полицията да стигнат до тези, които \"печелят милиони на техен гръб\". При тази му реплика адвокатката му се хвана за главата и подметна: Двамата защитават тезата, че колекционерът Наско Дългия ги завел до къщата, обяснил им, че вътре има книги за крадене, че собствениците отсъстват и че имат няколко дни да извършат кражбата. Пред съда той още сподели, че има постоянна работа като \"строителен\". Прокуратурата поиска двамата да не бъдат пускани заради тежестта на деянието, което предвижда от 3 до 15 години и, разбира се, заради обремененото им съдебно минало. Предстои съдът да се произнесе.", "date": "2019.01.10", "title": "Крадецът на картини: Нямам представа к'ъв майстор"}
{"url": "http://clubz.bg/78100-rusiq_obvinqva_qponiq_v_lyji_otnosno_sporna_teritoriq", "text": "Русия разкритикува твърденията на Япония, че се очертава споразумение по дългогодишния спор за принадлежността на Курилските острови (в Япония са известни като Северните територии), предаде Ройтерс. Токио: Курилските острови са залог за подписването на мирен договор с Русия Японският премиер Шиндзо Абе полага усилия за постигане на споразумение с Кремъл и се очаква да разговаря с Владимир Путин през този месец, но Москва не показа склонност да отстъпи контрола върху островите. През 1875 г. в Санкт Петербург е подписан договор, който предоставя на Япония Курилските острови. През Втората световна война е подписан пакт за ненападение между двете държави, който обаче е нарушен в края на войната, когато съветските войски ги завземат. Оттогава трае спорът между Русия и Япония. Русия предложи на Япония мирен договор Снощи руското външно министерство съобщи, че е извикало японския посланик в Москва, за да протестира срещу коментари, които  . Министерството протестира и срещу изказвания на Токио, че Москва отказва да плати компенсация на Япония   на островите през 1945 г. Русия предложи на Япония мирен договор", "date": "2019.01.10", "title": "Русия обвинява Япония в лъжи относно спорна територия"}
{"url": "http://clubz.bg/78106-aaryn_ramzi_ot_arsenal_se_e_razbral_s_yuventus", "text": "Уелският национал Аарън Рамзи вече напрактика е футболист на \"Ювентус\", ако се вярва на популярния италиански футболен журналист Фабрицио Романо. Договорът на халфа с \"Арсенал\" изтича на 30 юни, поради което той вече е свободен да обвърже бъдещето си с друг клуб. Така Рамзи ще отиде в Торино без трансферна сума. Романо твърди, че той ще сключи 5-годишен контракт с \"Ювентус\" и ще печели по 140 000 паунда седмично. Още миналата есен стана ясно, че \"Арсенал\" не иска да поднови договора на 28-годишния играч. Той също не е много доволен от статута си \"Емиратс\" - не е твърд титуляр. Рамзи се присъедини към \"топчиите\" преди 10 лета, когато беше считан за един от най-големите таланти на британския футбол. Тогава тийнейджърът предпочете офертата на Арсен Венгер пред тези на \"Манчестър Юнайтед\" и \"Тотнъм\". Така и обаче не успя да стане лидер, има трудности с постоянството. Което не му попречи да е една от звездите на Европейското във Франция, когато Уелс стигна до полуфинал в дебютното си участие. Въпросният Фабио Паратики наскоро направи следното изявление на въпрос за Рамзи: Британските футболисти рядко правят добри кариери извън Острова, но \"Ювентус\" има история с играчи, някои от които оставиха диря: Уилям Джордан (1948-1949 г.), Джон Чарлз (уелсец, 1957-1962 г.), Лиъм Брейди (1980-1982 г.), Йън Ръш (уелсец, 1986-1988 г.) и Дейвид Плат (1992-1993 г.).", "date": "2019.01.10", "title": "Аарън Рамзи от \"Арсенал\" се е разбрал с \"Ювентус\""}
{"url": "http://clubz.bg/78110-rosen_jelqzkov_reshenieto_za_shoforite_syzdava_praven_precedent", "text": "Днешното гласуване в Комисията по транспорт създаде правен прецедент и правна несигурност. Така министърът на транспорта Росен Желязков коментира пред журналисти в Брюксел подкрепения днес доклад на германския депутат Исмаил Ертуг от пакета „Мобилност 1“. Желязков бе в парламентарната зала по време на гласуването. Той направи съвместно изявление с полския си колега Анджей Адамчик, чиято страна също е против пакета. По тази причина те ще се съберат отново идната седмица. В края на май ще се състоят европейските избори. Следващият Европарламент ще се събере наесен. Комисията по транспорт в Брюксел подкрепи \"най-лошия вариант\" за шофьорите ни \"Боят настана\" звучи в Брюксел заради плана \"Макрон\" (СНИМКИ+ВИДЕО) Според Желязков се вижда известна изнервеност у координаторите, които подкрепят пакета „Мобилност 1“. България обаче е готова да се аргументира на ниво правителство. Той припомни, че това разделение е проличало още на Съвета на ЕС, където  . Радев пише на Таяни за пакета \"Мобилност\" Анджей Адамчик благодари специално на Росен Желязков за действията му. Полският министър изрази благодарност към 7 страни от ЕС, сред които България, за противопоставянето им на пакета \"Мобилност 1\". \"Боят настана\" звучи в Брюксел заради плана \"Макрон\" (СНИМКИ+ВИДЕО) Радев пише на Таяни за пакета \"Мобилност\"", "date": "2019.01.10", "title": "Росен Желязков: Решението за шофьорите създава правен прецедент"}
{"url": "http://clubz.bg/78102-petrolnata_asociaciq_na_zlatev_napuska_krib_zaradi_zakona_za_gorivata", "text": "Българската петролна и газова асоциация (БПГА), председателствана от генералния директор на \"Лукойл\" Валентин Златев, напуска Конфедерацията на работодателите и индустриалците в България (КРИБ). Причината - БПГА е против отлагането на влизането в сила на закона за горивата, което обаче КРИБ подкрепя. Според асоциацията действията на конфедерацията не са били съгласувани с членовете й. Това става ясно от декларация на БПГА. В нея се настоява още законът да не се отлага, а да влезе в сила от 28 януари, както бе предвидено с приемането му през миналото лято. Както \"Клуб Z\" писа, вчера Министерският съвет, по предложение на министъра на икономиката Емил Караниколов, взе решение да предложи на парламента законът да влезе в сила с шест месеца закъснение - от 1 юли, заради протеста на малките търговци с горива. Законът за административното регулиране на икономическите дейности, свързани с нефт и продукти от нефтен произход, каквото е пълното му наименование, въвежда редица нови изисквания, с които малкият бизнес твърди, че не може да се справи. Още при обсъждането му той предизвика улични протести и бе определен като \"лобистки\" - обслужващ интересите на големите компании. Министър иска отлагане на \"лобисткия\" закон за горивата Срещу отлагането обаче се обяви както петролната асоциация, така и Българската стопанска камара (БСК). Оттам настояват за среща с министър-председателя. \"Българските жълти жилетки\" остават в протестна готовност По отношение на КРИБ \"БПГА изразява дълбокото си разочарование от действията на Конфедерацията на работодателите и индустриалците в България, на която е лоялен член\". Оттам цитират и устава на КРИБ, в който е записано, че всеки от членовете ѝ има право \"да получава информация за дейността на Конфедерацията и на управителните и контролните ѝ органи\". АИКБ поиска от Румен Радев вето на закона за горивата Днес БСК пък излезе с по повод предложението за отлагане на закона. Оттам изразяват позиция и за начина, по който Министерският съвет предлага на Народното събрание да изменя закони и посочват, че това е:  \"Българските жълти жилетки\" остават в протестна готовност АИКБ поиска от Румен Радев вето на закона за горивата", "date": "2019.01.10", "title": "Петролната асоциация на Златев напуска КРИБ заради закона за горивата"}
{"url": "http://clubz.bg/78116-stana_qsno_koi_sa_izlishnite_v_levski", "text": "\"Левски\" замина на едномесечен лагер в Кипър с 25 футболисти. По списъка с отлетелите пролича кои са излишни на \"Герена\" - ще бъдат преотстъпени или ще се търсят варианти дори за продажба. Това са вратарите Божидар Митрев и Мартин Полачек, които се сменяха под рамката през есента, защитникът Аймен Белаид, полузащитниците Фелипе Нашименто, Ривалдиньо и Атанас Кабов, нападателите Алекс Боримиров и Луан Виана. Това прави осмина състезатели, а за Кипър потеглиха 25-има. \"Левски\" започна с нов треньор в щаба, но без нови играчи (СНИМКИ) Синът на Даниел Боримиров е даден под наем на \"Славия\", а неуспелият да се наложи бразилец Луан Виана и юношата Атанас Кабов ще облекат екипа на лидера във Втора лига \"Царско село\" - отново като преотстъпени. Треньорът Славиша Стоянович иска да види как ще се представи в подготовката Николай Михайлов, на когото явно се разчита да стане титулярен вратар. Както заяви той онзи ден обаче, ако не го задоволява състоянието на наследника на Борислав Михайлов, може да поиска нов страж. Славиша Стоянович пали свещ и се кръсти за \"Левски\" Засега няма нови в \"Левски\", а се търсят попълнения на няколко позиции във всички линии. Спекулира се за трансфер на голмайстора Станислав Костов в чужбина, най-вероятно в Турция. Ако той бъде продаден, което клубът ще направи от финансова изгода, ще се търси негов заместник. Засега Костов е с тима си. Първата контрола на \"Левски\" в Кипър е на 19 януари - срещу руския УФА. Славиша Стоянович пали свещ и се кръсти за \"Левски\"", "date": "2019.01.10", "title": "Стана ясно кои са излишните в \"Левски\""}
{"url": "http://clubz.bg/78104-gnevni_protesti_v_kongo_sled_prezidentskite_izbori", "text": "Гневни привърженици на останалия втори на президентските избори в Демократична република Конго опозиционен кандидат Мартин Фаюлу заявиха, че оповестените днес резултати са подправени, а Франция съобщи, че резултатите противоречат на това, което е било видяно на място, предаде Ройтерс, цитирана от БТА. Конго - пред шанс за първо мирно предаване на властта Националната избирателна комисия обяви, че хаотичните избори на 30 декември 2018 г. печели друг опозиционен кандидат, Феликс Чисекеди, който изпреварва бизнесмена Фаюлу. Фаюлу нарече резултатите  , организиран от досегашния президент Жозеф Кабила. Поддръжници на Фаюлу протестираха днес в североизточния град Кисангани. Полицията използва сълзотворен газ и стреля предупредително във въздуха, за да ги разпръсне, предаде Франс прес, като се позова на очевидци. Кореспондент на АФП съобщи за горящи гуми и сергии по улиците, които са покрити с камъни. Папа Франциск се моли за изборите в Конго Френският външен министър Жан-Ив льо Дриан днес призова за яснота по отношение на резултатите от президентските избори в ДР Конго, като каза, че изненадващата победа на Феликс Чисекеди е в противоречие с това, което е видно на място, предаде Ройтерс. Победителят Чисекеди днес отдаде почит на досегашния президент Жозеф Кабила, когото определи като  . В реч пред хиляди ентусиазирани привърженици в столицата Киншаса Чисекеди каза, че ще бъде президент на  . Папа Франциск се моли за изборите в Конго", "date": "2019.01.10", "title": "Гневни протести в Конго след президентските избори"}
{"url": "http://clubz.bg/78105-iran_zadyrja_amerikanski_grajdanin", "text": "Иран потвърди, че гражданинът на САЩ Майкъл Уайт е бил задържан в североизточния град Машхад, предаде ДПА, цитирана от БТА. Американските представители в швейцарското посолство в Техеран са били уведомени за случая, каза днес говорителят на иранското външно министерство Бахрам Гасеми. САЩ стягат примката от санкции около Иран Подробности за ареста му, включително защо американецът е бил задържан, ще бъдат дадени от компетентните органи, когато му дойде времето, добави той. Майката на 46-годишния ветеран от флота подаде сигнал, че синът й е в неизвестност, след като през юли Уайт не се е качил на полет от Иран през Дубай за САЩ. Тя каза, че синът й отишъл да се види с иранската си приятелка. По думите й той е посетил Иран общо 5-6 пъти. Рохани: Санкциите на САЩ срещу Иран са икономически тероризъм Швейцарското посолство урежда дипломатическите въпроси на САЩ в Иран, откакто преди десетилетия Техеран и Вашингтон скъсаха дипломатическите си отношения. Рохани: Санкциите на САЩ срещу Иран са икономически тероризъм", "date": "2019.01.10", "title": "Иран задържа американски гражданин"}
{"url": "http://clubz.bg/78093-boqt_nastana_zvuchi_v_bryuksel_zaradi_plana_makron_snimkivideo", "text": "Българският химн, \"Вятър ечи, Балкан стене\", \"Стани, стани, юнак балкански\", \"Боят настана\"... Това слушаше площад \"Люксембург\" пред Европейския парламент в Брюксел тази сутрин. Причината - протестът на превозвачите, недоволни от т.нар. план \"Макрон\", който е и тема на комисията по транспорт. Освен български превозвачи в протеста участват още техни румънски и полски колеги, шофьори от Унгария, както и от прибалтийските страни.   Комисията по транспорт в Брюксел подкрепи \"най-лошия вариант\" за шофьорите ни Българските евродепутати от всички цветове - начело с президента на ПЕС Сергей Станишев и Андрей Ковачев от ГЕРБ, Ангел Джамбазки от ВМРО, социалиста Петър Курумбашев, Филиз Хюсменова и Илхан Кючюк от ДПС - с подкрепление от родни депутати от транспортната комисия, водено от председателя й Халил Летифов, също бяха на площада редом до протестиращите шофьори. Част от българската група за демонстрацията позакъсня заради закъснение на чартърните полети от София. Затова и докато звучеше \"Горда Стара планина\", на заден план се вееше румънско знаме.  На два пъти, вероятно по погрешка, зазвуча партизанският марш \"Шумете,дебри и балкани\". И двата пъти той бе спрян на средата. Ето как бяха посрещнати българките превозвачи, когато все пак пристигнаха на площада след закъснението:      Росен Желязков: Решението за шофьорите създава правен прецедент През това време в Европейския парламент тече заседанието на транспортната комисия. В него участва и министърът на транспорта Росен Желязков - той бе специално приветстван в залата. България няма свой постоянен представител в тази комисия, но четирима от родните евродепутати са успели да се сменят със свои колеги от други страни - за да могат да гласуват \"против\" текстовете от пакета за мобилност, приети вече от Европейския съвет, срещу които е протестът. Сергей Станишев и Петър Курумбашев от БСП гласуваха в комисията на местата на евродепутати от Полша, което обаче не промени съществено разпределението на силите \"за\" и \"против\" пакета за мобилност. Андрей Новаков от ГЕРБ обаче участва в заседанието вместо представител от Австрия, а позицията на тази страна е точно обратна на нашата. Четвъртият евродепутат, който гласува, бе Ангел Джамбазки. Радев пише на Таяни за пакета \"Мобилност\" Според предварителните нагласи вотът трябваше да е 21 на 17 в полза на плана \"Макрон\" в пълния му обем, срещу който бе протестът. Митингът на площад \"Люксембург\" завърши с дунавско хоро и скандирания \"Победа\". Каква победа обаче - това така и никой не може да обясни. Росен Желязков: Решението за шофьорите създава правен прецедент Радев пише на Таяни за пакета \"Мобилност\"", "date": "2019.01.10", "title": "\"Боят настана\" звучи в Брюксел заради плана \"Макрон\" (СНИМКИ+ВИДЕО)"}
{"url": "http://clubz.bg/78095-kak_karakachanov_i_don_ceci_reshavat_problemi_s_romite_s_malinova_rakiq", "text": "С  и хубава  Така лидерите на ВМРО и \"Евророма\" Красимир Каракачанов и Цветелин Кънчев са разрешавали през годините проблеми с възникнало напрежение с ромските махали, разказа в студиото на бТВ Кънчев. Повод за гостуването му стана обвинение от ексдепутата от ДПС Александър Методиев (Бат' Сали) от ден по-рано, че Каракачанов, днес вицепремиер и министър на отбраната, и Цветелин Кънчев \"са обикаляли махалите\" предизборно. И допълни: По думите му в провинцията \"българите и циганите седят и си пият\" на една маса, но когато \"някой иска да запали фитила - това е отделен въпрос\". Вицепремиерът Каракачанов: Циганите в България станаха изключително нагли На въпрос колко често е сядал с лидера на ВМРО, днес вицепремиер, да решава етнически проблеми на маса Дон Цеци, както е популярен Цветелин Кънчев, си спомни освен за 2007-а и за 2003-та. \"Няколко пъти са\", констатира. - Променя политици, така ли? - попита водещият. Дон Цеци реши да сподели още, че е сядал с много политици на маса, за да разрешава проблеми. Били най-различни, но: Кънчев три пъти отрече да е помагал на ВМРО или на други политически партии за събиране на ромски гласове по време на избори с изключение на коалиционните споразумения, в които е влизала \"Евророма\". След като Каракачанов \"изрази надежди\": събарят 15 незаконни постройки, ромите се изнасят По думите му Веселин Методиев бил изнервен, защото в Самоков вече нямало \"частно енерго\", следователно вече нямал влияние над махалата. И затова отправял подобни обвинения към него. По отношение на напрежението в пловдивското село Войводиново, породено от побоя на военен от двама жители на ромската махала, Цветелин Кънчев поиска повече публичност. Кънчев припомни за друг инцидент с участието на командос, който според него не е предизвикал подобна силна обществена реакция – убийството на полицай, за което беше арестуван военен. \"Извършва убийството на 21 май, на 30 май е пуснат с подписка – 50 командоси в залата ръкопляскат на военния съд\", отбеляза Кънчев. И подчерта, че след като ромските махали масово гласуват за ДПС, то движението трябва да поеме отговорността за тези хора. След като Каракачанов \"изрази надежди\": събарят 15 незаконни постройки, ромите се изнасят", "date": "2019.01.10", "title": "Как Каракачанов и Дон Цеци решават проблеми с ромите: с малинова ракия"}
{"url": "http://clubz.bg/78101-ruski_film_za_syvetski_vojnici_s_15_mln_zriteli_za_sedmica_video", "text": "Руски военен филм, разказващ за „отдадеността на съветските войници към родината“, счупи боксофис рекордите в Русия още в премиерната си седмица. Това е поредната продукция в серията държавно финансирани патриотични блокбъстъри, пише „Гардиън“. Заглавието на филма е „T-34“ - на името на танковете, широко използвани по време на Втората световна война. В премиерния си уикенд продукцията има рекордни приходи - 713 млн. рубли (10,6 млн. долара). Режисьорът Алексей Сидоров казва, че целта на филма му е „да разкаже историята по начин, който привлича младите хора и не провокира възражения от онези, които помнят тази велика патриотична война“. Именно спомените от „великата патриотична война“ като конфликта с нацистка Германия са основен инструмент на Владимир Путин в речите му, приканващи към патриотизъм, посочва „Гардиън“ и подчертава, че критиката към официалния разказ за героизма на войната, в която са загинали 26 млн. съветски граждани, често се заглушава. Путин: Първо патриотизъм, а после знания Около Нова година излезе и филмът „Почивката“, черна комедия за обсадата на Ленинград в един от най-тъмните периоди на войната. В сравнение с „T-34“, който непрекъснато се рекламира в държавните руски медии, режисьорът на „Почивката“ Алексей Красовский реши да излъчи филма си в ютюб, след като властите не одобриха лентата му за широко разпространение. Сергей Боярски, депутат от Думата, определи пред руски вестник идеята на филма като „богохулство и срамота“. Частно финансираният проект на Красовский дотук е събрал 800 хил. гледания, а „T-34“ има 1,5 млн. посетители. За да бъдат излъчени в кината, руските филми първо се нуждаят от одобрение от Министерството на културата, пише изданието. Често тамошната администрация умишлено бави някои филми, които намира за проблемни. Скорошен пример за тази практика бе британската комедия „Смъртта на Сталин“. През последните години руското правителство дава финансиране предимно на патриотични филми, но не само на такива, фокусирани върху съветската военна победа. Неочаквано през декември 2017 г., лентата за победата на СССР на баскетболен турнир в Олимпийските игри през 1972 г. стана най-печелившият руски филм, правен някога.    ", "date": "2019.01.10", "title": "Руски филм за съветски войници с 1,5 млн. зрители за седмица (видео)"}
{"url": "http://clubz.bg/78090-poptodorova_geshev_da_kaje_za_ruskite_agenti_u_nas_za_prevrata_v_cherna_gora", "text": "Има ли \"евразийски заговор\" срещу България, има ли руска намеса във вътрешните ни и външни дела, каква е ролята на подсъдимия Николай Банев в този процес, какво означава решението за преговори със САЩ за придобиване на нов изтребител и допуска ли паралелно страната ни агенти на Москва да оперират на нейна територия, в т.ч. за осъществяване на атентати в чужди държави. По тези въпроси говори бившият ни посланик във Вашингтон и вицепрезидент на Асоциацията на Атлантическия договор на НАТО (АТА) Елена Поптодорова в сутрешния блок на бТВ. Повод за \"евразийската\" тема стана по-ранното участие на зам.-главния прокурор Иван Гешев, при което той обяви как в кутия от сок, предназначена за арестанта Банев, бил открит телефон. С него Банев говорел с \"руски лобисти\" за създаването на евразийска партия у нас.  Гешев: Зад Иванчева стои политическо-медийна групировка И допълни: Джуканович отново президент на Черна гора Поптодорова обаче зададе друг въпрос на властите - въпрос, за който досега не се говори у нас -  . Преди два месеца прокуратурата на Черна гора потвърди официално, че руски националисти са подготвяли убийството на премиера шест мандата и президент Мило Джуканович в деня на парламентарните избори на 16 октомври с цел смяна на властта. Разследване показа, че агент на Главното управление на Генщаба на руската армия (ГРУ), издирван от Черна гора за подготовка на опит за преврата, често е пътувал до България. Според черногорските власти Владимир Попов   е купувал телефони с кодирана връзка у нас. И допълни:  Доклад: Москва пратила 50 агенти убийци в Черна гора Според Поптодорова придобиването на новия изтребител е част от външната ни политика. Но в случая е и стратегическо. И ако се вземе правилното решение това ще попречи на подобни опити като гореописания за използването на българска територия като \"беззащитна зона\", \"свободна територия\". От думите й се разбра обаче, че  По отношение на решението на правителството за преговори със САЩ за придобиването на нов тип изтребител, въпреки че офертата на Вашингтон се отклонява от заложените параметри, експосланикът посочи, че на два пъти експертното мнение е било за F-16 \"и изведнъж това се промени\". По думите й и първата оферта за португалските F-16 са били добри машини, макар и втора ръка, \"но ги взеха румънците\".  Докладът за нов изтребител: Преговаряме със САЩ за F-16 По думите й \"всичко е сведено до личната несигурност на премиера\". \"Борисов има последната дума какви изтребители ще вземем\" И посочи в заключение: Джуканович отново президент на Черна гора Доклад: Москва пратила 50 агенти убийци в Черна гора Докладът за нов изтребител: Преговаряме със САЩ за F-16 \"Борисов има последната дума какви изтребители ще вземем\"", "date": "2019.01.10", "title": "Поптодорова: Гешев да каже за руските агенти у нас за преврата в Черна гора"}
{"url": "http://clubz.bg/78092-ot_kakvo_se_strahuvat_germancite%C2%A0", "text": "Могат да станат прекалено много, могат да доведат до прекомерна конкуренция, да предизвикат ръст в престъпността и да завземат всички евтини квартири – от това се опасяват германците, които не приемат особено охотно бежанската вълна, за разлика от канцлерката Ангела Меркел. И не се отнасят към нея безкритично, както личи от един карнавален сюжет преди две години, изобразяващ правителствената ръководителка, пометена от бежанската вълна.  По данни от 2017-а пришълците безпокоят германците най-вече заради това, че покрай тях се увеличава десният екстремизъм, че заради издържката им се пести от други пера, че общинските власти и полицията са претоварени, а нискоквалифицираните германци не ги очаква нищо друго освен безработица. Медиите само допринасят за втвърдяването на представите и рядко предлагат нещо повече от едностранчиво отношение към нещата – свидетелства посветената на страховете на германците изложба, открита в Бон.  Наследничката на Меркел къса с либералния подход към мигрантите Ако става дума за лични тревоги, те логично са свързани със заплахите за отделния човек, но при колективните е по-сложно – те изискват обществото да им се противопостави  в цялата си тежест, както неведнъж се е случвало в германската история. Ще се върнем към бежанците, но преди тях масова активност са предизвиквали други каузи като ядреното разоръжаване или борбата срещу измирането на горите – проблеми, които за времето си са застрашавали екзистенц-минимума поне толкова, колкото притокът на чужденци днес.  Пред „угрозата“ от комунистическо вторжение някогашният канцлер Конрад Аденауер се заема със защитни мерки, включващи въоръжаването на Бундесвера с ядрени бойни глави през 50-те години. Което вместо да успокои гражданите на републиката, само ги разтревожва още повече, че атомната война е на прага, и те излизат на многохилядни демонстрации – като например в Бон през 30 години по-късно, когато множеството изпълва целия център на бившата столица. Днес ядрената война някак не изглежда толкова голяма заплаха, но една друга, тръгнала от миналото, ни най-малко не е загубила актуалността си – измирането на горите, с което се свързва и измирането на човечеството. „Първо дърветата, после ние“ - гласи един лозунг от 80-те години, когато германците са толкова прекомерно разтревожени от неизбежния предстоящ край на дърветата, че Зелената партия успява да влезе в Бундестага през 1983 г. Каузата е благородна и всенародна, дори се валидира пощенска марка, настояваща да се опазят горите. От марките нищо чудно да се пусне и нова серия през 2019 г., тъй като един от големите национални проблеми през отминалата година бе изсичането на древната гора Хамбахер Форст близо до Аахен заради бизнес интересите на концерна РВЕ в сектора на въгледобива. След множество протести и съдебни спорове резултатът е в полза на гората и нейните защитници, но концернът надали ще се откаже лесно от проекта си и съдебната битка по случая се очертава повече от оспорвана. Още един страх произлиза от опасенията за тотален контрол – при това пак в едни по-отдавнашни времена, в които става дума повече за условности, отколкото за реалности. Ако днес някой се плаши, че перманентно е обект на наблюдение, какво да кажем за германците през 1983 г., които буквално въстават срещу идеята за преброяване, тъй като то щяло да засегне в твърде голяма степен личната им сфера – щом се пита и за семейното положение, и за професията, и за вида притежавано МПС, за коректното плащане на глоби или за партийната принадлежност. Отпорът е толкова голям, че Конституционният съд катурва намерението, макар не задълго. Четири години по-късно германците са надлежно преброени, а оттам нататък им се струпват само нови и нови несгоди от този вид – като например обхващането на територията на Федералната република от снабдените с 360-градусови камери коли на Google Street View. „Няма да се дадем“, категорични са бюргерите и вземат всички съответни мерки, най-добрият израз на които е в следващата карикатура.  От 1992 година насам един от големите германски застрахователни концерни редовно проучва страховете на гражданите и дава гражданственост на резултатите: болест, старост, чужденци през 1992 г.; война, безработица, високи жизнени разходи през 1999 г.; разходи, природни бедствия и старост през 2007 г.; данъци, вредни вещества и скъпи храни през 2011 г.; тероризъм, екстремизъм и чужденци - 2016 г.; Тръмп, бежанци и пришълци - 2018 г. – така изглежда картинката.  Същевременно се изготвя съответното въоръжение, за да не бъдат местните беззащитни – като например Safe Shorts, дошли на мода след атаките спрямо дами на кьолнската гара през 2016 г.  Невероятно, но факт – през 2030 година миграцията се очертава минимален проблем, както сочи проучването сред посетителите на изложбата в Бон, от които се очаква да прогнозират бъдещите страхове на нацията. На първо място са промените в климата, следвани от политическия екстремизъм, изкуствения интелект и опасността от война. И някъде съвсем в дъното са мигрантите.   ", "date": "2019.01.10", "title": "От какво се страхуват германците? "}
{"url": "http://clubz.bg/78099-komisiqta_po_transport_v_bryuksel_podkrepi_naj_loshiq_variant_za_shoforite_ni", "text": "Комисията по транспорт в Европейския парламент не направи компромис и подкрепи най-неизгодниия за България компромис от т. нар. план \"Макрон\". Което обаче не означава, че пакетът ще влезе в пленарната зала, тъй като той представлява триада, т.е. състои се от три предложения или компромиса. Подкрепеното днес предложение бе на германския евродепутат Исмаил Ертуг. То предвижда задължително връщане на превозните средства в страната, в която е базирана фирмата. Това трябва да става веднъж на три седмици, последвано от едноседмична почивка. Подкрепен бе и компромис за каботажа. На всеки пет дни каботаж трябва да има \"охладителен период\" от 60 часа, в който водачите трябва да се връщат. Но изобщо не минаха другите два доклада - за командироването на шофьорите и за забрана на почивката в кабините. Предстои по-късно днес евродепутатите от комисията да решат как ще продължат работата по тези теми. Засега не е ясно какви текстове ще бъдат подложени на гласуване в пленарната зала - същите, променени или нови. Някои намекнаха, че случаят е прецедент, което поставя мнозина в затруднено положение. Докато комисията заседаваше, под прозорците на ЕП - на емблематичния площад \"Люксембург\" - български, румънски, унгарски, полски превозвачи протестираха. Заседанието на комисията започна с обяснение, че новите правила, които изискват и край на почивките на шофьорите в кабините на камионите им и прибиране на камионите и шофьорите им в страната им поне веднъж на четири седмици, практически ще разделят ЕС на Изток и Запад. Поводът бяха именно протестите на страни като България, Полша, Унгария, Прибалтика, Словения, Хърватия. \"Боят настана\" звучи в Брюксел заради плана \"Макрон\" (СНИМКИ+ВИДЕО) Един от румънските евродепутати настоя още в началото гласуването по пакета \"Макрон\" да се отложи. Мотивът беше процедурен - че нямало превод на всички езици на текстовете на докладите по пакета за мобилност и предложенията по него.  Ръководството на транспортната комисия обаче бе непреклонно - по документа се работи от повече от година и гласуването не може да се отлага. А и преводи имало.  Тъй като процедурата не позволява дебати - пристъпи се към гласуване. В крайна сметка се прие докладът по темата на германския евродепутат Исмаил Ертуг. Без компромиси за почивките на шофьорите и правилата за прибирането на камионите в държавите им. Според специалисти това е най-неизгодният за протестиращите вариант. Росен Желязков: Решението за шофьорите създава правен прецедент Радев пише на Таяни за пакета \"Мобилност\" И присъствието на 4-ма български евродепутати, заместващи свои колеги в комисията, не помогна силите да се обърнат в полза на протестиращите. Сергей Сташинев, Петър Курумбашев, Андрей Новаков и Ангел Джамбазки бяха в залата, а Курумбашев дори влезе в залата, за да гласува, облечен в жълта жилетка. Това не е последният етап от процедурата по приемане на плана \"Макрон\". Тепърва предстои целият Европейски парламент да дебатира и да гласува пакета за мобилност. И гласуването в транспортната комисия днес не значи, че това би бил и окончателният текст, който ще се обсъжда в пленарната зала. Когато чуха, че евдродепутатите са подкрепили най-неизгодния за България вариант, нашите шофьори \"изригнаха\". По-късно при тях дойде министърът на транспорта Росен Желязков, който бе в залата по време на гласуването, и се опита да ги успокои. Той заяви, че нито един от трите доклада няма да влезе в пленарната зала, тъй като пакетът \"Макрон\" се състои от всички тях. По тази причина българските шофьори реагираха с бурни възгласи. Освен това Желязков изтъкна, че докладът на Исмаил Ертуг е в противоречия със Съвета на ЕС, който го е отхвърлил, и по тази причина няма да влезе в пленарната зала. На коренно различно мнение обаче бе евродепутатът Светослав Малинов (ДСБ, ЕНП). Той смята, че това е най-лошият възможен вариант. И това показва втвърдяването на подкрепящите пакта държави. Целта е той да бъде вкаран колкото се може по-бързо в Европарламента, ако може още в този, чийто мандат изтича по-късно през годината. Оптимизмът е неуместен поне на този етап, смятат анализатори. Според български източник това малко напомня известната през 80-те години пародия на коментар на футболен мач, според който минималната загуба на националния ни отбор само с 1:2 от Англия  . Росен Желязков: Решението за шофьорите създава правен прецедент Радев пише на Таяни за пакета \"Мобилност\"", "date": "2019.01.10", "title": "Комисията по транспорт в Брюксел подкрепи \"най-лошия вариант\" за шофьорите ни"}
{"url": "http://clubz.bg/78088-es_i_sasht_gotvqt_zakonodatelstvo%C2%A0za_pravo_na_remont_na_elektrouredite", "text": "Повреждането на някой уред малко след изтичането на гаранцията му не само е изнервящо, но и увеличава световната планина от отпадъци, информира Би Би Си.  Не можете да поправите сами уреда, нито да намерите кой да го направи на прилична цена. Принудени сте да купите нов, а това ускорява климатичните промени заради парниковите газове, които се отделят при производството.  Гражданите на ЕС и САЩ обаче скоро ще разполагат с нещо като \"право на ремонт\".  Решено: съветските самолети Су-25 ще се ремонтират в Беларус Това предвиждат поредица предложения на европейските министри на околната среда, които би трябвало да накарат производителите да правят продуктите си по-трайни и по-лесни за поправка.  Европейските предложения са насочени към осветителните тела, телевизорите и големите домакински електроуреди.  Плановете за европейска директива за екодизайна са сложни и спорни. Според производители предложените правила за възможност за ремонт са твърде строги и ще задушат иновациите. Организации на потребителите пък се оплакват, че Европейската комисия е позволила на компаниите да си запазят контрола върху процеса на поправка, настоявайки някои продукти да бъдат поправяни от професионалисти под контрола на производителите. Същевременно най-малко 18 американски щати също обмислят подобни законодателни разпоредби на фона на засилващото се недоволство срещу продуктите, които не могат да бъдат продавани на части, защото са залепени в единно цяло, или за които не се предлагат резервни части или инструкции за ремонт.  Според природозащитници законодателните мерки, които се разработват в Европа и САЩ, бележат значителен напредък към намаляване на въглеродните емисии и по-добро използване на ресурсите.  Дали обаче не би било по-добре старите уреди да се изхвърлят и заменят с нови, които са по-ефективни?  Отговорът на този въпрос не е лесен. Според анализатори по принцип ако уредът ви е стар и има нисък клас енергийна ефективност, понякога от гледна точка на въглеродните емисии, отделени за целия му живот, може да е по-добре да бъде заменен с нов, с енергиен клас А или АА.  Води се и дебат доколко потребителите са готови да оставят уредите им да бъдат ремонтирани от някой друг.  Движението за въвеждане на \"право на ремонт\" настоява да се произвеждат продукти, които могат да бъдат напълно разглобявани и поправяни с резервни части и указания, предоставяни от производителя. Някои компании обаче се страхуват, че \"домашните майстори\" ще повредят уредите, които се опитват да поправят, и потенциално могат да ги направят опасни.  Усилията за въвеждане на нови регулации са задвижвани от някои стряскащи статистически данни, отбелязва Би Би Си.  Според едно изследване между 2004 г. и 2012 г. делът на големите домакински електроуреди, които \"издъхват\" до пет години се е увеличил от 3,5 до 8,3 процента.  Анализ на пералните машини, изхвърлени в определен център за рециклиране, същевременно показа, че над 10 процента от тях са на по-малко от пет години.  Според друго проучване заради въглеродния диоксид, отделян в производствения процес, една по-дълго работеща пералня за две десетилетия би генерирала 1,1 тона по-малко въглеродни емисии спрямо модел с по-кратък жизнен цикъл.  Много лампи в Европа се продават с индивидуални крушки, които не могат да бъдат сменяни, така че заради изгаряне на една крушка, цялата лампа трябва да бъде изхвърлена.", "date": "2019.01.10", "title": "ЕС и САЩ готвят законодателство за \"право на ремонт\" на електроуредите"}
{"url": "http://clubz.bg/78098-meksikanskite_vlasti_otkriha_20_tela_blizo_do_granicata_sys_sasht", "text": "Мексиканските власти откриха вчера 20 тела в град близо до границата със САЩ. Седемнайсет от тях били изгорени. Това заяви представител на мексиканските сили за сигурност, предаде Ройтерс, цитирана от БТА. Близо до труповете били открити и пет изпепелени автомобила. Телата, както и автомобилите били намерени в разположения близо до река Рио Гранде в град Мигел Алеман, щата Тамаули.  166 трупа в масови  гробове в Мексико Тамаулипас е един от мексиканските щати с най-голямо насилие. Банди върлуват в региона, които се борят за контрол над наркотрафика, рекетьорството и експлоатацията на мигранти. През последните години там бяха открити стотици тела в необозначени гробове. Тръмп отново лъже Америка за стената по южната граница Това започна да се случва след продължилата десетилетие война на армията срещу картелите, която доведе до все по-кървави войни за територии. Доналд Тръмп често посочва насилието край южната граница като основателен аргумент да се построи между двете държави стена. Тръмп отново лъже Америка за стената по южната граница", "date": "2019.01.10", "title": "Мексиканските власти откриха 20 тела близо до границата със САЩ"}
{"url": "http://clubz.bg/78091-grigor_dimitrov_zapochva_sreshtu_syrbin_v_melbyrn", "text": "Григор Димитров (№20 в схемата) започва срещу сърбина Янко Типсаревич (№98, запазен ранкинг) на Откритото първенство на Австралия, отреди тегленият тази сутрин в Мелбърн жребий. Надпреварата започва в понеделник. Българинът попадна в последната четвъртина, начело на която е Рафаел Надал. Възможен е четвъртфинал между двамата, но преди това Димитров ще има трудни съперници. През миналата година той отпадна на четвъртфинал от Кайл Едмънд (Великобритания). Ако преодолее ветерана Типсаревич (34 г.), Гришо ще се изправи срещу победителя от мача Пабло Куевас (Уругвай) - Душан Лайович (Сърбия). В третия кръг пък може да го чака и първият съперник от топ 10 в турнира тази година - Джон Иснър (САЩ). Един от най-добрите през миналата година - Кевин Андерсън (РЮА), също може да се окаже на пътя на Димитров, стига да върви напред. В тази половина на схемата е Роджър Федерер, което означава, че шампионът от последните две години може да чака на полуфинал. Маестрото има за съперник на старта Денис Истомин. Надал, който предпочете да не играе в Бризбейн, пък започва срещу Джеймс Дъкуърт (Австралия). Новак Джокович очаква квалификант, след което го очакват \"млади стрелци\" като Денис Шаповалов (Канада), Данийл Медведев (Русия) и т.н. Жребият отреди голям мач още в първия кръг - между Ник Кириос (Австралия) и Милош Раонич (Канада). Много интересен е и двубоят Кайл Едмънд - Томаш Бердих (Чехия). Любопитно е, че Янко Типсаревич - първият опонент на Григор, не е играл официален мач от US Open 2017. След това той лекуваше контузия. Това е причината при завръщането си сега да запази класирането си в ранглистата отпреди травмата. Води с 4:1 в преките двубои с първата ни ракета. За последно двамата спориха на трева през 2016 г. - в \"Куинс Клъб\", и Типсаревич победи с 2:1 сета.", "date": "2019.01.10", "title": "Григор Димитров започва срещу сърбин в Мелбърн"}
{"url": "http://clubz.bg/78086-salvini_gotvi_obsht_pakt_s_kachinski", "text": "Италианският вицепремиер и министър на вътрешните работи Матео Салвини предложи на председателя на управляващата в Полша консервативна националистическа партия \"Право и справедливост\" (ПиС) Ярослав Качински \"обща програма\" за Европа в светлината на изборите за Европейски парламент през май, предаде Франс прес. \n\tТакава програма все още не съществува, призна Салвини, лидер на италианската крайнодясна партия \"Лига\", на пресконференция след срещата си с Качински в края на своето посещение в Полша днес. Салвини на посещение в Полша - търси съюзници преди евроизборите Двамата са \"силните хора\" в управлението съответно в Италия и Полша. \n\tСалвини определи разговора си с Качински като \"дълъг, позитивен и конкретен\" и увери, че са постигнали съгласие \"по 90 процента\" от нещата. Темата за санкциите срещу Русия - потенциален източник на разногласия, тъй като италианският вътрешен министър се съмнява в тяхната ефективност - не бе обсъдена, призна обаче той. Надявам се да бъде съюзът между \"всички тези, които искат да спасят Европа\", да заеме второ или дори първо място на изборите за Европейски парламент, заяви италианският вътрешен министър. Той повтори позицията си, че е \"дошло време френско-германската ос да бъде заменена от италианско-полска\", и нарече \"истинските евроскептици\" онези, които са управлявали ЕС през последните години. \n\tИталианският вътрешен министър се обяви за един Европейски съюз, който е по-малко бюрократичен и по-съсредоточен върху спирането на миграционния приток, предаде Асошиейтед прес. \n\tСрещата Салвини-Качински \"откри пътя за по-нататъшни контакти\" и позволи да бъдат обсъдени и \"въпроси, които са предмет на разногласия\", заяви говорителката на ПиС Беата Мазурек, цитирана от Франс прес.", "date": "2019.01.10", "title": "Салвини готви общ пакт с Качински"}
{"url": "http://clubz.bg/78065-ciganska_prestypnost_ili_izboren_pazar", "text": "Когато някой политик събере в едно изречение думите „циганин“ и „престъпност“, не е нужно да поглеждате календара – идват избори. Играта им от години е една и съща – тлеещ проблем, омраза между две общности, бездействието на институциите, малко медийна тупурдия – и редиците започват да се стягат. Така случаят от пловдивското село Войводиново ще се нареди до много други изборни сюжети от последните местни избори – Катуница (2011), Гърмен (2015). Които всеки път минават през ефектни демонстрации на злоупотреба със сила. Каквато е и „смелата“ команда на военния министър Красимир Каракачанов. Лично той нареди на местната управа да събори незаконните постройки в селото, след като двама роми набиха командоса Валентин Димов. Добре, но ако са незаконни, защо сега се бутат? Защо персоналното престъпление на 21-годишния Атанас Пакетов и 17-годишния му брат се изражда в колективно наказание за цялата местна общност? И защо са бездействали досега кметът на Войводиново Димитър Тосков и на община Марица Димитър Иванов (ГЕРБ, \"Обединени патриоти\"), за да се приложат законите, но реално са проспали вдигането на цяла ромска махала?  Самият Тосков изрази загриженост, че \"не може с лека ръка да бутнеш къщи, в които живеят над 200 души\". Но вицепремиерът Каракачанов отиде още по-далеч и на въпрос къде ще отидат всичките 250 души през зимата, ако къщите бъдат съборени незабавно, отговори: \"Вземете си ги у вас.\" Инцидентът от 6 януари се разви като добре отигран сценарий, който сме гледали вече. Ген. Димитър Шивиков свика „сбор“ „до всички парашутисти“ да се изправят срещу „циганския произвол“, както при други случаи футболни агитки и мотористи се мобилизираха за часове. Всеки ден се организират протести в селото. Военният министър и лидер на ВМРО Красимир Каракачанов пристигна във вторник на място в Войводиново и пусна плочата за циганската престъпност в страната. С плам и жар, натъртвайки на онази дума, обяви: „  в България станаха много нагли.“  Интересно кога г-н Каракачанов видя това, след като от две години патриотичната коалиция отговаря в правителството на Бойко Борисов за политиката на ромската интеграция. Какво правиха г-н Каракачанов и неговите колеги в изпълнителната власт през това време? Лидерът на ВМРО е и силов вицепремиер – какво свърши, за да пребори битовата престъпност? Фронтоваците в управляващата коалиция обичат много да говорят за „циганската престъпност“, незаконните гета, кражбата на ток и земеделска продукция и за евтините ромски гласове. През 2015 г., когато българският зрител беше вперил поглед с гоцеделчевското село Гърмен, лидерът на ВМРО обяви, че „държавата и общинската власт си затварят очите, тъй като циганите са най-лесноманипулируемите избиратели“.  Но когато същите тези политици разполагат с ресурсите и властовите инструменти да приложат закона – пасуват. И причината е, че просто нямат интерес от това да се преборят с гетоизацията на цели малцинствени групи, да се търсят работещи решения за социалните, икономическите и образователните проблеми около ромската общност, и начина, по който се грижат за децата. Напротив, проблемите все повече се профанизират и се превръщат в идеология, която се разпалва като зрелищно обяснение за междуетнически конфликт. А циганската общност се превръща в брашнен чувал за гласове по време на избори.  Е, пазарът отново е отворен.", "date": "2019.01.10", "title": "\"Циганска престъпност\" или изборен пазар"}
{"url": "http://clubz.bg/78076-plejboj_fynk_muzikant_prezident_na_gabon_muzika", "text": "Опитът за държавен преврат в Габон предизвика дискусия за легитимността на президента Али Бонго, чието семейство управлява африканската страна вече над половин век. Държавата е в световните новинарски емисии от седмица и затова Би Би Си разказва историята на държавния глава. Али Бонго е известен не само с политическите си решения, но също и с привързаността си към музиката, футбола и масонското движение. За някои той е разглезен принц-плейбой, фактически наследил президентското кресло от баща си, управлявал страната над 40 години. За други - талантлив фънк певец от близкото минало, принуден да оглави Габон, за да гарантира приемственост във властта. За трети - демократично избран държавен лидер. Опит за преврат в Габон завърши с провал Али Бонго е роден през февруари 1959 г. в съседната на Габон Република Конго. Името всъщност тогава е Ален. Бъдещият президент цял живот е преследван от слухове, че баща му го бил взел за осиновяване от Югоизточна Нигерия, които семейството всеки път опровергава. Противниците на Али винаги подчертават колко далеч е бил той от Габон през детските и младежките си години. Той не е роден в президентския дворец, не учи местни езици и получава образование в чужбина. На деветгодишна възраст родителите му го изпращат в частно училище във Франция, а после - да следва право в Сорбоната. Това интернационално възпитание кара мнозина в Габон да виждат в него човек, чужд на страната. Ако не бе станал президент, Ален Бонго щеше да направи музикантска кариера. Вдъхновител на любовта му към пеенето и музикалните инструменти става неговата майка - известната певица Пейшънс Дабани. Като млад Ален си спечелва име на плейбой, окончателно затвърдено с излизането на неговия солов музикален албум през 1978 г.  - \"A Brand new Man\". Тавата е издадена в САЩ. Още по-любопитното е, че продуцент на албума е Чарлз Бобит, мениджър и близък приятел на легендарния Джеймс Браун, наричан още Кръстника на соул музиката. В албума на Бонго участва и Фред Уесли, който свири с Браун, а преди това и с Тина Търнър. И не само. Дори групата на Джеймс Браун свири в плочата, твърди историята на музикалната кариера на Ален. Той сам пише повечето от парчетата. В албума му има и един изключително популярен инструментал, който със сигурност не се подозирали, че за първи път се появява в соловата тава на... президента на Габон. И това е темата от филма \"Роки\" със Силвестър Сталоун - \"Gonna Fly Now\" Четири години, след като излиза албума обаче, Бонго младши решава да се занимава с политика - като баща си - президентът на Габон. Той приема исляма, а с това и името Али. Първо става министър на външните работи, после - министър на националната отбрана. През 2009 г., след смъртта на баща си, печели президентските избори с подкрепата на 42 процента от населението. Неведнъж е критикуван за изборни фалшификации и корупция.  И като политик Али Бонго продължава да демонстрира обичта си към джаза, стила \"боса нова\" и класическата музика. По време на президентската си кампания през 2009 г. започва и да рапира. Известен и с увлечението по футбола, през 2015 г. Али Бонго кани в Габон аржентинската звезда на \"Барселона\" Лионел Меси. По думите на президента Меси дошъл безплатно в африканската страна като проверяващ строежа на нов стадион и не поискал нищо срещу своето посещение.  Критиците на Бонго го упрекват и заради това, че съдейства на масоните. Той не само е сред малцината френскоезични президенти в Африка, подкрепящи движението открито, но оглавява и масонската ложа в Габон.  Има и връзки с Русия. Последната му среща с Владимир Путин беше през юли миналата година. Тогава руският президент заяви, че Москва има готовност да развива сътрудничеството с Габон във всички насоки. По думите на Путин стокообменът между двете страни все още не е голям, но темповете на растежа са впечатляващи. Али Бонго на свой ред заяви, че Африка има нужда от Русия. През 2016 г. обаче Али Бонго е наречен \"Човекът на Барак Обама\" от изданието \"Foreigh Policy\". Преди това през 2011 г. бившият американски президент посреща колегата си от Габон в Белия дом, за което получава немалко критики. Габон подкрепя през годините на Обама политиката на САЩ по отношение на Либия, Иран, Кот д`Ивоар. А ако сте по-изкушени от соула, фънка и джаза, отколкото от политиката в Африка и в частност в Габон - ето още малко музика от Али Бонго.", "date": "2019.01.10", "title": "Плейбой, фънк музикант, президент на Габон... (МУЗИКА)"}
{"url": "http://clubz.bg/78094-v_zapadna_evropa_prez_lqtoto_mrysen_mangal_prez_zimata", "text": "Престъпността в ромските гета е огромен социален проблем, и то проблем в развитие, а не предизборна дъвка за мошеници. Проблем с едно старо измерение - изолацията, крайната бедност, липсата на образование, здравеопазване и ред, абдикацията на държавата и преотстъпването на държавни функции на местните барони. И проблем с едно ново измерение - гнева на младите роми, които пътуват, работят, учат в Западна Европа (което в голяма степен притъпява конфликтите, поне през топлите месеци...), а когато се върнат тук, се сблъскват с \"мръсен мангал\" и изобщо прояви на расизъм, които са рядкост или изобщо отсъстват в \"другата им държава\" (Англия, Германия, Италия...). Новото измерение е далеч по-опасно и трудно за овладяване. И по двата проблема властта не прави нищо. И особено нищо не правят \"патриотите\", които имат интерес от тези проблеми. Предизборен интерес. Те са хем купувачи на ромски гласове (справката за вота на ВМРО и 4Атака\" по гетата е смайваща!), хем с демонстративните си предизборни акции срещу \"циганската престъпност\" печелят одобрение и популярност. Мерзавци, сър. Мерзавци и некадърници ни управляват. И това създава съвсем реални рискове за сигурността ни като нация и общество. П.П. Да не говорим каква неоценима услуга правят в момента “патриотите” на ДПС, като им харизват безплатен ромски вот... Но те са едно, какво да се чудим. Две етнически крила на ДС.    ", "date": "2019.01.10", "title": "В Западна Европа през лятото, \"мръсен мангал\" през зимата"}
{"url": "http://clubz.bg/78096-syd_othvyrli_obvinenie_sreshtu_harvi_uajnstijn_za_seksualen_tormoz", "text": "Американски съд не даде ход на иска на Ашли Джъд срещу Харви Уайнстийн за сексуален тормоз, но определи, че тя може да повдигне обвинение за клевета, съобщиха световните информационни агенции. Брайън де Палма снима хорър за приключенията на Уайнстийн Актрисата обвини холивудския продуцент, че е саботирал кариерата й, като я е очернил пред колеги, когато тя е отблъснала сексуалните му домогвания. Тя даде пример, че за това режисьорът Питър Джаксън се е отказал да я включи във \"Властелинът на пръстените\". Съдия от федералния съд в Лос Анджелис определи, че калифорнийското законодателство не е обхващало случаите на посегателства в професионалните отношения между актриси и продуценти. Нови обвинения срещу Харви Уайнстийн Направените допълнения след подаването на иска на Ашли Джъд нямат обратна сила. В забележка той уточни, че не определя дали Ашли Джъд е била тормозена сексуално \"в разговорния смисъл на думата\". Харви Уайнстийн ще бъде съден в Ню Йорк през май по пет обвинения, включително и изнасилване. Той отрича да е нападал жените и настоява, че всичко е ставало с тяхно съгласие. Нови обвинения срещу Харви Уайнстийн", "date": "2019.01.10", "title": "Съд отхвърли обвинение срещу Харви Уайнстийн за сексуален тормоз"}
{"url": "http://clubz.bg/78085-brekzit_velikata_bitka_koqto_ministrite_zagubiha", "text": "Джон Бъркау (председателят на Камарата на представителите от 2009 г. насам) може понякога да изглежда като кандидат за ролята на Малволио от пиесата на Шекспир. От време на време той демонстрира комично високо самочувствие, което напомня на арогантния стюард в \"Дванайсета нощ\". Също като Малволио Бъркау умее да довежда колегите си до безумие, както направи и днес. Но днес той постъпи много смело - даде предимство на британския парламент пред британското правителство по темата \"Брекзит\". Това определено го превръща в един от най-радикалните председатели от поколения насам. По-голямата част от населението, абсолютно разбираемо, не познава процедурните правила на Камарата на представителите. Така че може да изглежда странно твърдението, че като позволиш поправката да се гласува - и то без дебати, е нещо невероятно. Въпреки това решението на Бъркау заслужава подобна оценка, тъй като той направи път на междупартийния съюз, ръководен от бившия консервативен министър на правосъдието Доминик Грийвс, които завързаха ръцете на правителството (според приетата поправка \"Грийвс\", ако сделката на Мей бъде отхвърлена на 15 януари, кабинетът ще разполага само с три дни да предложи ново решение). Британският парламент ще гласува сделката за \"Брекзит\" на 15 януари Победата с 11 гласа на поправката \"Грийвс\" може да се окаже ключова за крайния резултат на \"Брекзит\". Заедно с вчерашния неуспех на предложението за финансова реформа става ясно, че Тереза Мей няма достатъчна подкрепа за нейната сделка за \"Брекзит\". \"Таймс\": Историческо поражение за правителството на Мей Пътят е отворен (макар че крие множество опасности) за отношения с ЕС след \"Брекзит\" в стил \"Норвегия\" или за втори референдум, след който Великобритания може и да остане в Съюза. Без Бъркау това нямаше да се случи. И то се случи само защото той съзнателно застана на фронтовата линия в името на най-важния въпрос пред Великобритания от много време насам. Така затвърди значението на парламента спрямо министрите. Председателят може би направи това заради собствената си суета или просто защото не харесва лидера на Камарата на общините Андреа Лeдсaм, или защото е решен да завърши мандата си с гръм и трясък. Но има много по-важни въпроси за отговаряне от тези. Бъркау взе това решение, защото \"Брекзит\" предложи на съвременната парламентарна система избор, от който в края на краищата тя не може да избяга. От една страна, Камарата на представителите може да направи това, което правят и останалите съвременни британски парламенти - след дълбоки и драматични въздишки да позволи на правителството да прави каквото си иска.  Юнионистите - окончателно против сделката на Мей за \"Брекзит\" От друга страна, може да направи това, което парламентите рядко вършат, но за което много независими гласове отдавна призовават - да работят междупартийно и да ограничат властта на министрите. Сблъсъкът между депутати и министри днес в Уестминстър не се дължи на егото на Бъркау. Той бе породен от синтеза на необятността на \"Брекзит\" (който заплашва да преправи икономиката, политиката и международното положение на Великобритания по значим начин) и факта, че Мей води една дълбоко разединена партия и правителство в един разединен парламент, в който няма достатъчно мнозинство за нищо освен за формални или неформални междупартийни съюзи. При такива обстоятелства старите правила винаги висят на косъм - и така бяха нарушени. Юнионистите - окончателно против сделката на Мей за \"Брекзит\" Парламентарният суверенитет винаги е бил от значение, след като Славната революция от 1688-1689 г. положи неговите основи. Парламентът на практика не е колективно събрание по модела на Атина, който може да прави каквото си пожелае, макар че правомощията му са широки. Парламентът е законодателна институция, която се контролира и подрежда, за да подпомага дейността на изпълнителната власт - дори немощна като тази на Мей. Суверенитетът на парламента се поддържа от министри в името на короната и днес, точно както през 1689 г. Именно срещу това въстана Бъркау. Британската кралица се оттегля, донякъде През годините са отправяни множество повтарящи се оплаквания основно от представители на опозицията, според които парламентарният суверенитет е системно нарушаван от министрите. Лейбъристките и консервативните правителства затегнаха хватката си около депутатите чрез политически назначавания, контрол на дневния ред, делегиране на правомощия и други. Това подпомогна възхода на кариеристите за сметка на депутати с по-богат опит, които по-трудно се контролират. Камерън: Някога аз бях бъдещето Винаги е имало някаква форма на отпор - например в ръста на по-независими парламентарни комисии. Но реално трябваше да се съчетаят \"Брекзит\" с разединен парламент, за да може да се вдигне достатъчно голямо контрадвижение. След решението на Бъркау изглежда, че вече на правителствата ще им е много по-трудно да контролират дневния ред на парламента.  Няма гаранция, че отсъждането на Бъркау ще доведе до по-добър \"Брекзит\". Но през последните две години станахме свидетели на това как Мей се опитва да прокара \"Брекзит\" без никакво участие на парламента, докато сега все повече от опциите на премиерката се ограничават от дейността на междупартийни съюзи на депутатите. И така ще остане, докато в Камарата на представителите няма ясно изразено мнозинство. Мей ускорява подготовката за хаотичен \"Брекзит\" Нещо повече, тези депутати са много талантливи. Те засенчват мнозина от министрите. Почти може да се заяви, че истинските лидери на консерваторите са Ники Морган и Ник Боулс, докато на лейбъристите поне през тази седмица - Ивет Купър и Стивън Кинок. Това, разбира се, няма да е наистина вярно. Партиите и техните лидери остават ключовите играчи. И все пак нов и по-рационален модел на парламентарно управление се развива около старите партии. Идеологическото разделение на \"ляво срещу дясно\" не може да реагира. Това не означава, че то няма да се възстанови и че прагматизмът ще триумфира. Но той засега се справя доста добре напук на очакванията. Със сигурност ще остави дълбок отпечатък не само върху изхода от вота за \"Брекзит\" през следващата седмица, но също и върху политическите процеси във Великобритания в обозримото бъдеще. Насред толкова много провали в останалите сектори на политическата ни система това със сигурност си заслужава да се цени и адмирира.  ----- \"Таймс\": Историческо поражение за правителството на Мей Юнионистите - окончателно против сделката на Мей за \"Брекзит\" Юнионистите - окончателно против сделката на Мей за \"Брекзит\" Британската кралица се оттегля, донякъде Камерън: Някога аз бях бъдещето Мей ускорява подготовката за хаотичен \"Брекзит\"", "date": "2019.01.10", "title": "\"Брекзит\" - великата битка, която министрите загубиха"}
{"url": "http://clubz.bg/78087-rojters_trymp_otkaza_da_otgovori_na_vyprosi_za_namesata_na_rusiq", "text": "Юридическият екип на Доналд Тръмп заяви на специалния разследващ Робърт Мълър, че американският президент няма повече да отговаря на въпроси, отнасящи се до неговото разследване за предполагаемата намеса на Русия в президентските избори в САЩ през 2016 г. Това обяви адвокатът на Тръмп - Рудолф Джулиани, в интервю пред Ройтерс.  \n\tТръмп даде писмени отговори на въпроси, поставени му от Мълър, през ноември м.г. В интервюто си Джулиани отбеляза, че Мълър повдигнал въпроса за допълнителни въпроси към президента във връзка с разследването, но юридическият екип на Тръмп отговорил още преди Коледа, че Тръмп няма повече да отговаря. Оттогава не е имало контакти между адвокатите на Тръмп и екипа на Мълър, каза Джулиани.  Според него топката сега е в двора на екипа на Мълър. В сегашната ситуация те могат да изпратят призовка за разпит на президента. Говорител на Мълър отказа да коментира изявлението на адвоката.  \n\tТръмп многократно е отричал каквото и да е сътрудничество с Москва, а и самата Русия отрича да се е намесвала в изборите, отбелязва Ройтерс.  Заместник-главният прокурор и заместник-министър на правосъдието на САЩ Род Розенстайн ще се оттегли от поста до няколко седмици, предаде Франс прес, като се позова на американски медии.  \n\tРозенстайн желае да се оттегли, след като Сенатът утвърди за нов правосъден министър Уилям Бар, твърдят източници, пожелали анонимност. Изслушването на Бар в горната камара на Конгреса на САЩ ще се състои на 15 и 16 януари.  \n\tРод Розенстайн винаги е казвал, че иска да остане около две години в правителството, подчерта говорителката на Белия дом Сара Сандърс. Тя нито потвърди, нито отрече информацията за евентуалната му оставка. \n\tРозенстайн, който в неделя ще навърши 54 години, направи добра кариера в наказателното правосъдие по времето на петима американски президенти. Той бе утвърден за заместник-главен прокурор с подкрепата както на републиканците, така и на демократите, отбелязва Франс прес. \n\tНа този пост, който не е прекалено политически, Розенстайн отговаря за всекидневното управление на огромната американска съдебна машина. Той обаче се озова в центъра на политическата борба само няколко дни след встъпването си в длъжност, припомня Франс прес. \n\tСлед като президентът на САЩ Доналд Тръмп уволни шефа на ФБР Джеймс Коми, Розенстайн повери през май 2017 г. изключително деликатното разследване за евентуален сговор между Русия и предизборния щаб на Тръмп на специалния прокурор Робърт Мълър. Това стана, след като тогавашният правосъден министър и главен прокурор Джеф Сешънс си направи самоотвод. Розенстайн, като втори в йерархията на министерството, пое контрол върху разследването на Мълър и в продължение на 20 месеца одобряваше негови искания, сред които и молба за претърсване на жилището на бивш адвокат на Доналд Тръмп. С това Розенстайн си навлече гнева на президента, който постоянно говори за \"лов на вещици\". \n\tСлед уволнението на Сешънс на теория контролът върху разследването на Мълър бе поет от временно изпълняващия длъжността министър на правосъдието и главен прокурор Матю Уитакър, пише БТА. ", "date": "2019.01.10", "title": "Ройтерс: Тръмп отказа да отговори на въпроси за намесата на Русия"}
{"url": "http://clubz.bg/78089-mareshki_anatema_za_bezideen_naglec_kato_karakachanov", "text": "Така лидерът на \"Воля\" Веселин Марешки започна своето участие в сутрешния блок на Нова ТВ днес. Той коментира позицията на вицепремиера и външен министър по случая с пребития във Войводиново военен. ВОЙВОДИново - време за дърпане на чувствителни струни Според Марешки Каракачанов говорил като опозиция, а не част от кабинета. И искането му да се съборят незаконни постройки в ромската махала звучало странно. Това били избиратели на ВМРО, каза той, и окуражи водещите да проверят секция по секция как са гласували в ромските махали там. И заяви, че за българската армия ще е най-добре Каракачанов да си отиде възможно най-бързо. Марешки изказа и позиция по спорът за новият български военен изтребител - според него няма нужда от такъв.", "date": "2019.01.10", "title": "Марешки: Анатема за безидеен наглец като Каракачанов!"}
{"url": "http://clubz.bg/78075-moje_li_sinqta_zona_da_osiguri_po_redovni_avtobusi_i_poveche_parkingi", "text": "Този петък предстои обществено обсъждане на бюджета на столицата. През 2019 година София ще разполага с 1,5 милиарда лева. Въпреки че дискусията е насрочена за 15 ч, време в което хората обикновено са на работните си места, от гражданското сдружение \"Спаси София\" вече са депозирали някои предложения - едно от най-съществените от които е \"изсветляването\" на дейността на Центъра за градска мобилност (ЦГМ). В основата си предложенията поставят въпроса как столицата да инвестира приходите от Синя и Зелена зона в подобряването на уличната и транспортната инфраструктура. Както е известно, ЦГМ е едно от най-мистериозните общински дружества. Показа го и последният доклад на Сметната палата  , от който стана ясно, че има неуредици почти по всички направления на дейността на Центъра. Най-сетне: договор за тикет системата в София От \"Спаси София\" отчитат, че приходите от платеното паркиране се увеличават, което се дължи на разширяването на Синя и Зелена зона и в кварталите и следователно повече пари могат да бъдат влагани в подобрение на средата. , изчисляват от \"Спаси София\". По-високи данъци в София за вилите и старите коли И  вариант за разпределянето на тези средства, като предложението вече е внесено в деловодството на Столична община: Според организацията общината трябва да осигури подземни или етажни паркинги. Такива могат да се построят под големите училищни дворове, градски пространства или площади. Зелен билет и буферни паркинги в София заради мръсния въздух В кварталите проблемът е още по-сериозен, тъй като често зелените площи, тротоарите, междублоковите пространства и даже детските площадки са превърнати в кални паркинги. Затова от \"Спаси София\" предлагатда се изготви програма за строителство на етажни паркинги от лека конструкция. От \"Спаси София\" смятат и че 15 млн. лв. допълнително може да отидат за цялостен ремонт на уличната инфраструктура в районите с платено паркиране.  Променят \"синя\" и \"зелена\" зона в София (КАРТА) \"От години транспортната задача  се намалява, заради което все по-малко превозни средства обслужват линиите, а интервалите се увеличават. В резултат често по основни линии се чака и по над 20 минути. За сравнение, годишната транспортна задача през 2012 г. е била над 74 млн. км., а през 2017-а под 60 млн. км., въпреки новите удължения на метрото\", изчисляват още от гражданската организация и предлагат вариант за инвестиция от други 15 милиона лева: По-високи данъци в София за вилите и старите коли Зелен билет и буферни паркинги в София заради мръсния въздух Променят \"синя\" и \"зелена\" зона в София (КАРТА)", "date": "2019.01.10", "title": "Може ли синята зона да осигури по-редовни автобуси и повече паркинги"}
