{"url": "http://clubz.bg/69751-pochina_djo_djeksyn_bashtata_na_majkyl_djeksyn", "text": "Джо Джексън, патриархът на семейство Джексън и баща на краля на поп музиката Майкъл Джексън, почина на 89-годишна възраст, съобщи Франс прес като цитира американски медии.  Специализираният сайт за знаменитости TMZ.com и \"Ентъртейнмънт тунайт\" оповестиха, че основателят на група \"Джексън файв\" е умрял от рак.  Близки до семейството източници уточниха пред TMZ.com, че Джо починал днес сутринта в Лос Анджелис. Той бе хоспитализиран този месец, като бе диагностициран с рак в терминален стадий. Отиде си създателят на „Трилър“ на Майкъл Джексън Миналата неделя на страницата си в Туитър Джо Джексън качи послание, с което намекна, че краят му наближава. Джо Джексън откри музикалния талант у децата си. Той основа групата \"Джексън файв\", в която синът му Майкъл Джексън бе вокалист. Тя записа редица хитове, сред които излезлият през 1969 г. \"I Want You Back\". Тогава бъдещият крал на поп музиката бе 11-годишен. ", "date": "2018.06.27", "title": "Почина Джо Джексън - бащата на Майкъл Джексън"}
{"url": "http://clubz.bg/69747-velikobritaniq_da_se_gotvi_napuska_es_bez_sdelka", "text": "Въпреки напредъка по условията за излизането на Великобритания от Европейския съюз и двете страни би трябвало да се подготвят за сценарий, при който \"няма сделка\". Това ще бъде казано на британската министър-председателка Тереза Мей на срещата на върха на Европейския съюз тази седмица, заяви източник от френското президентство, цитиран от Ройтерс. До момента, когато Великобритания трябва да напусне ЕС, остават девет месеца, а все още няма особена яснота за бъдещите отношения между Великобритания и ЕС след Брекзита. Без споразумение ЕС не може да сключи договор за раздяла с Великобритания. Това поражда вероятност Великобритания да напусне ЕС без сделка. Две години след Брекзит - Обединеното кралство все така дълбоко разделено По думите му на срещата лидерите ще кажат на Мей, че въпреки напредъка в преговорите остават неуредени важни въпроси и че е необходимо да се подготви за развод без сделка. Датския министър-председател Ларс Льоке Расмусен каза в Копенхаген, че Брекзитът може да приключи без сделка. Заради \"Брекзит\" все по-вече британци стават германски граждани Подготвени за срещата заключения, цитирани от Ройтерс, показваха по-мек тон. Според тях лидерите на 27-те страни членки, които ще останат в ЕС след напускането на Великобритания през март 2019 г., ще изразят тревога от липсата на съществен напредък по въпроса за ирландската граница. Според тях лидерите ще призоват Великобритания да представи \"реалистични и приложими предложения\" за своите бъдещи отношения. Заради \"Брекзит\" все по-вече британци стават германски граждани", "date": "2018.06.27", "title": "Великобритания да се готви: напуска ЕС без сделка"}
{"url": "http://clubz.bg/69750-dogovorena_e_sreshta_trymp_putin", "text": "Русия и САЩ се споразумяха днес за скорошна среща между президентите Владимир Путин и Доналд Тръмп, предаде Ройтерс. Тази стъпка вероятно ще предизвика безпокойство сред някои съюзници на САЩ и гневни реакции от някои от критиците на Тръмп в Америка. За какво биха се разбрали Тръмп и Путин Кремълският външнополитически съветник Юрий Ушаков заяви след срещата с американския си колега Джон Болтън в Москва, че срещата ще се състои в трета страна, която е подходяща и за двамата лидери. За подготовката й ще бъдат необходими още няколко седмици. Срещата вероятно ще разгневи съюзниците на САЩ, които искат да изолират Путин - като Великобритания или такива, които са обезпокоени от поведението на Тръмп към Русия. Тя ще бъде приета лошо и от критиците на американския президент у дома и в чужбина, които поставят под въпрос ангажиментите му към НАТО и недоволстват от желанието му да възстанови връзките с Москва дори когато Вашингтон атяга санкциите. Ушаков заяви, че Вашингтон и Москва ще обявят датата и мястото на срещата утре. Той допълни, че Путин и Тръмп ще разговарят няколко часа и ще проведат съвместна пресконференция. \"Комерсант\": Тръмп и Путин може да се срещнат на 13 или 14 юли Външнополитическият съветник на Кремъл спомена и за възможна съвместна декларация на срещата за подобряване на американско-руските отношения и международната сигурност. Той каза също, че Кремъл е доволен от начина, по който е протекла визитата на Джон Болтън. Руският външен министър Сергей Лавров също може да се срещне с американския държавен секретар Майк Помпео, добави Ушаков. Очаква се срещата да се състои след посещението на Тръмп във Великобритания идния месец. Висш американски представител заяви вчера, че като евентуално място на срещата е обсъждана финландската столица Хелзинки. \"Комерсант\": Тръмп и Путин може да се срещнат на 13 или 14 юли", "date": "2018.06.27", "title": "Договорена е среща Тръмп-Путин"}
{"url": "http://clubz.bg/69745-polsha_shte_vnasq_4_mlrd_kub_m_godishno_vtechnen_priroden_gaz_ot_sasht", "text": "Полската държавна енергийна компания PGNiG подписа 20-годишни договори с две американски компании -   и   - за доставка на втечнен природен газ, съобщи на сайта си компанията, цитирана от БТА. САЩ планират да залеят Европа с втечнен природен газ И двете американски компании изпълняват проекти за строителство на терминали за втечняване на газ в Мексиканския залив, които трябва да влязат в експлоатация през 2022 и 2023 година, посочва още компанията. Полша се стреми да намери алтернативен вариант на доставката на природен газ от Русия до 2022 година, когато ще приключи срокът на действие на дългосрочния договор с руската компания Газпром. Годишното потребление на газ в Полша е 15 милиарда кубически метра. Една трета от този обем страната добива самостоятелно на територията си, а останалите идват от внос. Главният доставчик на газ в Полша е руската Газпром и по силата на дългосрочен договор страната може да придобива годишно по 10,2 милиарда кубически метра газ. През 2012 година Варшава и Москва се договориха за намаление на цента на газа с 10 процента. През 2015 година PGNiG подаде оплакване срещу Газпром в Арбитражния съд в Стокхолм за намаление в цените на синьото гориво. Според Варшава стойността на газа в действащото споразумение е завишена и не съответства на ситуацията на европейския енергиен пазар. Полша ползва услугите на алтернативни доставчици и частично покрива потребностите си от газ на германската борса.", "date": "2018.06.27", "title": "Полша ще внася 4 млрд. куб. м. годишно втечнен природен газ от САЩ"}
{"url": "http://clubz.bg/69720-sled_sydebna_bitka_uber_si_vyrna_licenza_v_london", "text": "Uber получи краткосрочен лиценз и може да продължи да работи в Лондон, съобщиха световните медии. Това се случи след дълга съдебна битка между компанията и регулаторите, според които Uber не отговаря на правилата. През септември миналата година лицензът на компанията за споделено пътуване изтче, а  . Решението бе взето от съд в Уестминстър, който разгледа жалбата на компанията срещу решението на транспортния регулатор да му го отнеме. Да забраниш или да регулираш Uber - различният опит на Естония Uber получи 15-месечен лиценз. След изтичането му и ако не бъдат отчетени нарушения, той може да бъде подновен. Съдията Ема Арбътнот заяви, че  , за да съответства на изискванията, след като заявлението й за лиценз беше отхвърлено миналата година. Новия изпълнителен директор Дара Косровшахи направи промени в бизнеса на Uber, за да може компанията да продължи да оперира. Новият лиценз на компанията е под строги ограничения и идва с предупреждение, че компанията ще трябва да докаже, че е променила модела си, за да продължи да работи в Лондон, най-големия европейски пазар за превозвача. Съдът в Люксембург: Uber ще плаща данъци като таксиметрова компания Регулаторът Ти Еф Ел (TfL - Transport for London) отказа да даде лиценз на компанията поради   и проверките на водачите. Неговият адвокат посочи, че разноските по делото, които ще трябва да бъдат платени от Uber, ще бъдат 425 000 британски лири (562 487 долара).  В Лондон Uber вече ще има телефонна централа, която да работи денонощно и да следи за проблеми с шофьорите на фирмата. Тя има около 45 хил. шофьори в града, като решението на лондонския съд може да бъде използвано като прецедент и за други големи градове, където Uber има проблеми с лиценза. . Комисията за защита на конкуренцията обвини Uber в нелоялна конкуренция а ВАС потвърди решението за спиране на услугата и компанията преустанови дейността си у нас. Uber прикривала теч на лични данни на 57 милиона души В края на миналата година Съдът на Европейския съюз в Люксембург определи Uber за транспортна компания, която трябва да плаща същите данъци като таксиметровите фирми, отсъди. Спорът стига до Съда на ЕС, след като съдия в Барселона поиска през 2015 година той да се произнесе по дело, заведено при него срещу услугата на Uber от местната асоциация на таксиметровите шофьори. Въпросът беше дали платформата за споделено пътуване ще бъде определена като транспортна услуга или като онлайн платформа. На практика това се отразява върху данъците, които компанията ще плаща на националните власти. Съдът в Люксембург: Uber ще плаща данъци като таксиметрова компания Uber прикривала теч на лични данни на 57 милиона души", "date": "2018.06.27", "title": "След съдебна битка Uber си върна лиценза в Лондон"}
{"url": "http://clubz.bg/69728-bezplaten_rechnik_prevejda_pod_igoto", "text": "\n\tНавярно не всички думи в това описание от втора глава на романа „Под игото“ са ви познати. \n\tНо това не е беда. Бързо и лесно ще откриете значението им в речника „Непознатите думи в българската литературна класика“ на издателска група „Просвета“. Той е безплатен и превежда на съвременен български език всички литературни творби, които се изучават в училище от 6. до 11. клас. Речникът съдържа около 1000 остарели, диалектни или чужди думи, които са далечни и непонятни за днешните ученици, а вероятно и за техните родители. С негова помощ „Под игото“,  „Немили-недраги“, „Една българка“, Ботевите стихотворения стават по-разбираеми и по-близки. \n\tРечника може да свалите безплатно от електронната книжарница на издателство “Просвета“  , след като се регистрирате. Ако вече имате регистрация, ползвайте следния линк: ", "date": "2018.06.27", "title": "Безплатен речник превежда \"Под игото\""}
{"url": "http://clubz.bg/69746-kogato_uilqm_sreshtna_neta_snimki", "text": "Британският принц Уилям, който е на официално посещение в Израел и палестинските територии, се срещна с победителката на конкурса \"Евровизия\" Нета Барзилай в Тел Авив, съобщиха Ройтерс и Би Би Си. Принц Уилям и Нета се видяха пред една от първите будки за газирани напитки в Тел Авив. Те пиха газоз - сироп и газирана вода.  \"Говорихме за начина, по който промених отношението на хората в Израел и за самоуважението - каза певицата пред Би Би Си. - А и за позитивността и положителния пример.\"  Двамата разговаряха още за психичното здраве и различните хора. Нета спечели конкурса на \"Евровизия\" през май с песента \"Toy\", която насърчава хората да приемат това, което ги отличава от останалите. Посланието ѝ, заедно със странния ѝ \"пилешки\" танц допаднаха на зрителите по целия свят, а и добре се вписаха в конюнктурата на деня. \"Пилешка\" песен спечели \"Евровизия\", България след първите 10 (ВИДЕО) Нета е подарила на принц Уилям една от \"лупинг машините\", с които създава песните си, съобщават агенциите, но не става ясно дали той възнамерява да изпробва подаръка. Внукът на британската кралица е на визитата сам без съпругата си Кейт, която преди около два месеца роди третото им дете. Снимките показват, че дори и при срещата си с Уилям Нета не е изневерила на доста зрелищния си стил като двамата оформят двойка, която не може да остане незабелязана. След това принц Уилям се видя с палестинския президент Махмуд Абас в Рамала и посети лагер за бежанци в окупирания от Израел Западен бряг.  Във вторник той положи цветя на мемориала на Холокоста Яд Вашем и се срещна поотделно с премиера Бенямин Нетаняху и президента Реувен Ривлин. Принц Уилям е на историческа визита в Близкия изток, първата спирка, от която беше Йордания, където се срещна и със сирийски бежанци. По-късно 36-годишният британски принц, който е втори в реда за наследяване на короната, отпътува за Израел и палестинските територии. Това е първата официална визита в палестинските територии на член на британското кралско семейство от името на британското правителството.  Канцеларията на принц Уилям настоява, че обиколката му в Йордания, Израел и палестинските територии няма да съдържа политическо послание, а цели срещи с жителите им, с младежта им, с културата им и силата им за иновации.", "date": "2018.06.27", "title": "Когато Уилям срещна Нета... (СНИМКИ)"}
{"url": "http://clubz.bg/69736-salvini_evropejskiqt_syyuz_moje_da_ne_syshtestvuva_prez_2019_g", "text": "Европейският съюз е изправен пред екзистенциална криза и може да се разпадне до една година, заяви италианският вицепремиер и министър на вътрешните работи Матео Салвини, цитиран от ДПА.  В интервю за германското сп. \"Шпигел\" Салвини казва, че срещата на върха на ЕС тази седмица в Брюксел, която вероятно ще бъде доминирана от спорове за миграцията и бюджета, ще покаже, че общността е \"по-разделена от всякога\".  Липсват трите милиарда евро за споразумението с Турция за бежанците  \"През идните месеци ще се реши дали Европа все още има бъдеще в сегашната си форма или цялото нещо е станало безсмислено\", заявява той в интервюто, публикувано днес на английски. Той заявява, че иска неправителствените организации да спрат да спасяват мигранти, прекосяващи Средиземно море, защото \"подкрепят трафикантите на мигранти и засилват стимула за поемане на риска за прекосяване\". Салвини ще гони ромите, а местните... \"за съжаление, сме длъжни да ги оставим\" Според него спасителните дейности би трябвало да се извършват от \"либийската, тунизийската или египетската брегова охрана\". Салвини е лидер на италианската крайнодясна партия \"Лига\", а сред европейските му съюзници са унгарският министър-председател Виктор Орбан, ръководителката на френската крайна десница Марин Льо Пен и настроената против ЕС германска партия \"Алтернатива за Германия\", припомня ДПА. Агенцията отбелязва, че ако тези партии спечелят изборите за ЕП в ущърб на принадлежащите към основното течение общоевропейски политически групи - Партията на европейските социалисти и Европейската народна партия - това ще доведе до голямо пренареждане на политиката в ЕС. Салвини ще гони ромите, а местните... \"за съжаление, сме длъжни да ги оставим\"", "date": "2018.06.27", "title": "Салвини: Европейският съюз може да не съществува през 2019 г."}
{"url": "http://clubz.bg/69737-halkidiki_pod_voda_nikiti_v_bedstveno_polojenie_video_i_snimki", "text": "Целият полуостров Халкидики е залят от вода и обхванат от тежки наводнения, като обстановката продължава да се усложнява и съществува опасност за живота на хората, пише гръцкото електронно издание Еfsyn.gr. Според изданието на полуостров Халкидики е засегната цялата инфраструктура, пътищата, селищата, блокирани са редица превозни средства. Акални и поройни води застрашават живота на жителите на редица селища, съобщава \"Фокус\". Според информация на Информационна агенция ANNA-MPA най-големи проблеми са регистрирани в района на Никити на полуостров Ситония (втория ръкав на Халкидики), където пътищата са се превърнали в реки, отнасящи към морето превозни средства, кофи за боклук, дървета и др. Агенцията съобщава за двама възрастни граждани на Никити, които са спасени от водолази, след като колата им е била понесена към морето, а те са се качили на нейния покрив. Силите на пожарната са спасили 4-ма пътници от друг автомобил в района на Калория. На първия ръкав на Халкидики - Касандра са нанесени щети на селищата Касандрия, Сивири и Нея Фокеа.  Силни валежи са регистрирани в цялата североизточна част на Халкидики, в посока на Аспровалта и Кавала. Еfsyn съобщава, че на полуостров Ситония са получени 90 обаждания за помощ и изпомпване на води, докато по същото време пожарните служби са се намесели при 100 случая в Касандра. При 8 инцидента са спасени пътници на отнесени от водата превозни средства. По информация на гръцката полиция са затворени всички крайбрежни и провинциални пътища. Причината главно са наноси, дървета и камъни, донесени от водите на пътно платно. Кметът на Ситония Йоанис Цзициос е заявил по радио 104,9 ФМ, че местните власти правят всичко възможно за нормализиране на ситуацията и за преодоляване на проблемите, причинени от лошото време. По думите на кмета най-големи щети са нанесени на селището Никити, където е залята цялата главна улица и е отнесена голяма част от плажа. Въпреки че движението на моторни превозни средства по главния път от Никити за Неос Мармарас и от Никити за Неа Мудания се извършва безпроблемно все още има местни пътища, по които движението е затруднено и съществува опасност за пътуващите. Мобилизирани са усилията на всички бизнесмени и частни предприемачи, които могат да предоставят машини за бързо отстраняване на проблемите. Гръцкото електронно издание цитира префекта на централна Македония Емануил Чулакис, който е заявил, че 15 противопожарни автомобила и 50 пожарникари продължават да се борят срещу щетите от наводнението в района на Никити, като допълнителни проблеми са създадени от скъсани водопроводи и прекъснатата пътна настилка в района на Торони, Ситония и на голяма част от селищата от източната страна. Допълнителни сили и средства са ангажирани за изчистване на наносите от пясък, тиня и кал, които покриват по-голямата част от пътищата на полуострова.  Българското МвНР предупреждава хората да се въздържат от пътуване до ажната ни съседка. Ето и номера за търсене на помощ. Дирекция „Ситуационен център“ в МВнР приема денонощно сигнали на телефон:     ", "date": "2018.06.27", "title": "Халкидики под вода, Никити в бедствено положение (ВИДЕО и СНИМКИ)"}
{"url": "http://clubz.bg/69740-za_kakvo_e_otkazala_da_glasuva_mariq_cherneva", "text": "\"Ситуацията с Мария Чернева е абсурдна илюстрация на това как системите НЕ бива да работят, как вредят и унижават човека\", написа във фейсбук Красимира Величкова от Българския дарителски форум. Тя беше член на Обеществения съвет на Фонда за лечение на деца, но го напусна в знак на протест с провежданата от тогавашния директор проф. Владимир Пилософ политика. Величкова коментира личното съобщение на дългогодишния здравен репортер на БНТ Мария Чернева, която обяви, че напуска обществената телевизия в знак на протест срещу решение на ръководството да ѝ бъде отнет ресора (временно според БНТ шефовете) и да бъде подложена на \"публична екзекуция\". Причината за отстраняването ѝ е писмо до БНТ от Пламен Таушанов, председател на Българската асоциация за закрила на пациентите, в което той отправя обвинения срещу дейността на Чернева като член на Обществения съвет на Фонда за лечение на деца. Мария Чернева пред Клуб Z: В БНТ се всява страх Според Величкова от ОС на Фонда целенасочено се отстраняват неудобните му членове като Мария Чернева е била последният журналист, останал в него, като така се обезличава дейността му. БНТ отстрани Мария Чернева от ресора ѝ. Тя напуска: НЯМАМ ИЗБОР Фондът от години е раздиран от скандали след като през 2016 г. показно беше арестуван тогавашният му директор Павел Александров. БНТ отстрани Мария Чернева от ресора ѝ. Тя напуска: НЯМАМ ИЗБОР", "date": "2018.06.27", "title": "За какво е отказала да гласува Мария Чернева"}
{"url": "http://clubz.bg/69748-auf_wiedersehen_germaniq_sdade_svetovnata_titla_snimki", "text": "Германия отпадна от Световното в Русия още в груповата фаза. Ще има нов първенец на Мондиала в Русия. Тимът на Йоахим Льов загуби безславно с 0:2 от Южна Корея в Казан. По същото време Швеция разби Мексико с 3:0 в другия двубой от гр. Е. Линекер пак промени фразата си за Германия. Втори път за три дни Така напред продължават скандинавците и \"ацтеките\". Швеция завърши с 6 точки и голова разлика 5:2, Мексико има 6 т. и 3:4, а Германия остана с 3 т. и 2:4, като дори корейците изпревариха \"маншафта\" - 3 т. и 3:3. За първи път Германия отпада в предварителната фаза на Световно. Единственият друг случай е през 1938 г. във Франция, когато надпреварата започва направо от осминафинали. Тогава бундестимът губи от Швейцария след втори двубой, тъй като първият завършва наравно. Това е шестият случай, в който актуалният световен първенец приключва в груповата фаза. И за трети пореден. Така станалото вече прословуто \"проклятие\" се прояви отново. И двата гола на корейците на стадиона в Казан паднаха в добавеното време. Резултатът беше 0:0. Германците трябваше да спечелят дори само с 1:0 и предвид развоя в другата среща, щяха да изхвърлят Мексико - тимът, който ги би и надигра още на старта. Мануел Нойер и компания обаче играха много слабо след проблясъка в предишния двубой, в който измъкнаха успеха в добавеното време срещу Швеция. Азиатците приеха играта в своята половина, но изучили добре противника, разчитаха на бързина при контри срещу тромавата и зле организирана защита на колоса срещу себе си. В 20-ата минута Мануел Нойер трябваше да се намесва при свободен удар. Последва нова опасност пред вратата на стража на \"Байерн\". До почивката световните шампиони не застрашиха сериозно Корея. Германия започна значително по-добре през втората част и възможностите не закъсняха. Леон Горецка и Тимо Вернер бяха близо до гола. Не вървеше обаче играта на маншафтът, отново беше предсказуема, без мощ, импровизация и \"огън\". Усетили слабостта на немците, техните опоненти гледаха все по-смело напред. В 87-ата минута Матс Хумелс изтърва златен шанс.  Така настъпи 6-минутното добавено време. Йонг Вон Ким опъна мрежата зад Нойер при статично положение, но страничният съдия вдигна флага за засада. Главният рефер уважи сигнала на своя асистент, но все пак реши да се допита до VAR. От студиото явно му бе казано, че е добре да разгледа ситуацията. Така и стана, а на видеозаписите се вижда, че засада няма по простата причина, че преди Ким с топката играе... Тони Кроос, героят от мача с Швеция. 1:0 за Южна Корея! В 96-ата минута звездата на \"Тотнъм\" Хюн Мин Сон направи порежението на германците още по-тежко - 2:0! Корейците си тръгват с чест и доволни, тъй като биха гранд, че го и изпревариха в класирането. Кроос и компания също си тръгват, а настроението им е точно на обратния полюс. Резултатът на другия мач в Екатеринбург изненада мнозина - 3:0 за Швеция срещу Мексико. \"Сомбрерата\" бяха хит след първите две срещи, в които не допуснаха гол, но днес бяха тотално надиграни и трябва да изпратят на Южна Корея няколко каси с текила. Макар и с 6 точки те трябваше са треперят. Швеция изигра много силен мач и си заслужи класирането напред. Тимът на селекционера Яне Андерсон беше твърдо решен да вземе този двубой след злощастно загубения сблъсък с Германия и направи показно как се играе срещу Мексико. В големи периоди от срещата \"ацтеките\" бяха буквално смазани. Положенията пред вратаря Очоа се заредиха още от първите минути. Въпреки това първото полувреме завърши 0:0, а най-големият \"грешник\" пред мексиканския страж беше Маркус Берг. В 30-ата минута съдията Нестор Питана гледа VAR за игра с ръка на Хавиер Ернандес в наказателното поле на Мексико, но не отсъди дузпа. Което предизвика гнева на Андерсон. Късметът на Мексико приключи в 50-ата минута, когато Аугустинсон откри. И развръзката дойде бързо. В 62-ата Гранквист вкара от дузпа, отсъдена за нарушение на Ектор Морено срещу Берг. В 74-ата Алварес си вкара комичен автогол. Между тези попадения, а и след тях, латиноамериканците опитаха да отвърнат, но шведите играха солидно в защита. Швеция и Мексико чакат съперниците си от група F.", "date": "2018.06.27", "title": " Auf Wiedersehen! Германия сдаде световната титла (СНИМКИ)"}
{"url": "http://clubz.bg/69730-borisov_nqma_grycki_ostrov_borisov_ima_bylgarski_ostrov", "text": "Борисов няма гръцки остров. Иначе нямаше да подава оставката си. Нещата стоят много по-зле. Борисов има български остров. На него той не живее \"сам като куче\"! Но е отделен на него над всички нас. От там управлява. Хубав, богат, едноличен остров на властта. С негово благоволение могат да стигнат до него \"котараци\", Цветанов, Прокурор, Медиен магнат, Митничар, някой министър и някоя журналистка по лични въпроси. От този остров не се виждат стотиците хиляди мизерстващи, но се вижда пълното шосе към Гърция. От него не се виждат майките до парламента, но се виждат пълните кафенета на Витошка. От него не се вижда цензура в медиите, а се виждат успехите на европредседателството. На този остров има един член - член първи на островната Конституция! Около острова на Борисов има много давещи се мигранти, но както е известно делото на давещите се... Те са мигранти в собствената си страна... Време е да научат, че няма да излязат сухи от водата. Честит остров другарю Борисов, да не вземете сега да си подадете оставката заради някаква си страна. Моля ви, тя ще ви се махне от главата или ще махне...", "date": "2018.06.27", "title": "Борисов няма гръцки остров. Борисов има български остров"}
{"url": "http://clubz.bg/69749-lineker_pak_promeni_frazata_si_za_germaniq_vtori_pyt_za_tri_dni", "text": "Хич не му е лесно на Гари Линекер. Само преди три дни той промени крилатата си фраза за германските футболисти. Гари Линекер промени крилатата си фраза за германците В оригинал тя звучеше така: На 24 юни знаменитият английски футболист от близкото минало написа в туитър: Повод бе победата на \"маншафта\" срещу Швеция с 2:1 в последните секунди. А германците губеха с 0:1 и бяха с човек по-малко.  Auf Wiedersehen! Германия сдаде световната титла (СНИМКИ) Днес обаче на Линекер му се наложи отново да внесе корекции. Причина бе отпадането на Германия още в предварителната група на Мондиала след 0:2 срещу Южна Корея. А първоначалната реакция на Линекер за отпадането бе:     Всъщност оригиналната фраза на Линекер, датираща от 1990 г., когато Германия би Англия с дузпи на Мондиала в Италия, не важи вече 24 години. И виновен за това е отборът на България. Само за една година Стоичков и компания на два пъти обърнаха германците само за три минути. На Световното първенство през 1994 г., когато те бяха световни шампиони, ги победихме с 2:1, след като губехме с 0:1. А през юни 1995 г. от 0:2 направихме 3:2 в квалификационен мач за Европейското първенство.  Auf Wiedersehen! Германия сдаде световната титла (СНИМКИ)", "date": "2018.06.27", "title": "Линекер пак промени фразата си за Германия. Втори път за три дни"}
{"url": "http://clubz.bg/69738-naprejenie_mejdu_vashington_i_moskva_v_oon_zaradi_rusnak", "text": "САЩ се отказаха да предоставят обещани 2 милиона долара на Службата на ООН за борба с тероризма и понижиха своето представителство на конференция по въпроса заради решението на ръководителя на службата - руски дипломат с над 30-годишен опит - да не даде достъп на неправителствени организации до част от встъпителната конференция. Това заяви американски служител Ройтерс, съобщи БТА. На въпрос дали решението има нещо общо с това, че ръководителят на службата Владимир Воронков е руснак, американският служител, пожелал анонимност, отговори, че \"това има значение\" и че Воронков е бил подложен на \"огромен натиск от родната си страна\" за конференцията. Канцеларията на Воронков засега не е отговорила на запитване за коментар. Цитираният служител каза, че САЩ и други страни са настоявали генералният секретар на ООН Антониу Гутериш и Воронков, който беше назначен на поста преди година, да включат неправителствените организации в цялата конференция, защото те могат да дадат ценен принос. Този ход на САЩ по отношение на съществуващата от една година служба е поредният опит на правителството на президента Доналд Тръмп да използва своето финансиране, за да настоява за промяна в ООН. Миналата седмица САЩ се изтеглиха от Съвета на ООН за правата на човека, тъй като според тях този орган проявява предубеждение спрямо Израел и липсва реформа. Правителството на руския президент Владимир Путин е обвинявано от Запада, че потиска групите на гражданското общество и обезкуражава независимите институции. Две от сесиите в първия ден на конференцията днес - за споделянето на информация и експертни познания и за борбата с чуждестранните бойци - ще бъдат закрити за неправителствени организации и медии. Висш служител на ООН, пожелал анонимност, каза, че причината за това е очакването за \"споделяне на много деликатна информация между ръководителите на службите за борба с тероризма\". \n\tПо думите му се очаква да участват почти 120 страни, както и 100 групи на гражданското общество. Според него около 75 процента от делегациите ще бъдат оглавявани от ръководители или заместник-ръководители на служби за борба с тероризма или вътрешни министри. Американският служител заяви, че САЩ са понижили своето представителство на двудневната конференция до и. д. заместник-координатор от Бюрото за борба с тероризма на Държавния департамент вместо евентуален представител на министерско ниво.", "date": "2018.06.27", "title": "Напрежение между Вашингтон и Москва в ООН заради руснак"}
{"url": "http://clubz.bg/69729-majki_na_deca_s_uvrejdaniq_iskat_zakon_davat_im_bezplaten_vhod_za_muzei", "text": "Вместо закон за личната помощ, който майките на деца с увреждания искат, правителството им даде безплатни билети за музеите. Министерският съвет премахна днес изискването за представяне на \"официални документи на хартиен носител\" и пусна придружителите на хора с увреждания безплатно в музеите.  Майките на деца с увреждания продължават с протеста. Законът за личната помощ отхвърлен Правителството одобри и промени в Закона за културното наследство, които предвиждат заседанията на специализираните експертни съвети към Министерството на културата да се излъчват онлайн в реално време чрез сайта на Министерството на културата. С друга промяна в Закона за културното наследство се облекчават условията за лицата, които са получавали разрешения за теренни археологически проучвания, но не отговарят на изискванията на закона. За получаване на разрешение и за вписване в регистъра на археологическите обекти ще бъдат изисквани 10 години професионален опит като археолог. Този опит ще бъде доказван, освен с документи удостоверяващи трудов стаж и професионален опит и с 10 издадени разрешения за теренни археологически проучвания. Частните училища ще отпускат стипендии на талантливи ученици Освен това кабинетът одобри промени в Наредбата за условията и реда за осъществяване на закрила на деца с изявени дарби. С промените се дава право на децата с изявени дарби, които се обучават в частни училища, да получават стипендии или еднократно финансово подпомагане. Подкрепа ще получават учениците от държавни, общински и частни училища, които са класирани на първо, второ или трето място на национални конкурси, състезания или олимпиади по Програмата за закрила на деца с изявени дарби за съответната година. Одобрени са още 19 170 лева за изплащане на стипендии по тази програма. Парите ще стигнат за изплащане на 15 стипендии на ученици от общински училища, постигнали спортен резултат през първото тримесечие на 2018 г.  Частните училища ще отпускат стипендии на талантливи ученици", "date": "2018.06.27", "title": "Майки на деца с увреждания искат закон, дават им безплатен вход за музеи"}
{"url": "http://clubz.bg/69732-polsha_smekchi_zakona_za_holokosta", "text": "Долната камара на полския парламент гласува днес за премахване от закона за Холокоста на наказанията със затвор за създаване на внушения, че Полша е била съучастник в престъпленията срещу евреите, предаде Ройтерс. Премиерът Матеуш Моравецки поиска тази сутрин от парламента да приеме поправките. В резултат бе свикана извънредна сесия. Поправките бяха одобрени с 388 гласа \"за\" при 25 \"против\" и 5 \"въздържал се\". Всичко се случи неочаквано, но в момент, когато управляващата в Полша партия \"Право и справедливост\" (ПиС) се опитва да укрепи връзките с Вашингтон в сферата на сигурността и действията й се следят внимателно от ЕС. Ройтерс допълва, че промяната става на сутринта, след като полската държавна компания ПГНиГ съобщи, че е подписала дългосрочен договор за доставка на втечнен природен газ от САЩ. Полша си изми ръцете за Холокоста със закон Във вида, в който бе приет през март, законът предвиждаше до 3 години затвор за всеки, който използва израза \"полски лагери на смъртта\" или \"заявява публично или напук на фактите\", че поляците или полският народ или полската държава са били съучастници в престъпленията на нацистка Германия. Дясното националистическо правителство във Варшава заяви през пролетта, че законът е необходим, за да бъде опазена репутацията на страната. Израел и САЩ обаче заявиха, че това е замазване на историческата истина. Полският закон за холокоста - чист национализъм Матеуш Моравецки не каза какво точно е предизвикало съобщението му от тази сутрин. Но той заяви пред парламента, че настоящият закон вече е изпълнил задачата си, като е увеличил познанията за ролята на Полша във Втората световна война. Правителството изтъква, че поляците са били жертви на нацистката агресия, а не извършители. Премиерът допълни, че съдилищата ще могат пак да налагат глоби. Депутат от ПиС, пожелал аноминност, сподели, че промените съ били съгласувани като \"резултат от анализ на ситуацията\". Варшава иска гаранции в сферите на сигурността и енергетиката от Вашингтон като политика на възпиране срещу Москва. През май Полша се отцепи от осъждането на американското оттегляне от ядреното споразумение с Иран. Вчера пък министри от ЕС започнаха безпрецедентна дискусия за заплахите за върховенството на закона в Полша. Те призоваха Варшава да прекрати спорните съдебни реформи, които според тях поставят съдилищата под по-силен политически контрол. Близо 3 милиона евреи, живеещи в предвоенна Полша, са убити от нацистите. Това прави близо половината от всички евреи, унищожени по време на Холокоста. Евреи от цяла Европа са изпращани на смърт в лагерите на смъртта, построени и командвани от германците в окупирана Полша, където по онова време живее най-голямата еврейска общност на континента. Убийствата се извършват в лагерите \"Аушвиц\", \"Треблинка\", \"Белжец\", \"Собибор\" и други. Хиляди поляци рискуват живота си, за да спасят съседите си евреи по време на войната. Изследвания, публикувани след падането на комунизма през 1989 г., обаче показват, че хиляди поляци са убивали евреи или са издавали тези, които са ги укривали от нацистките окупатори. Така бе оспорена тезата на държавата, че Полша е единствено жертва. Полският закон за холокоста - чист национализъм", "date": "2018.06.27", "title": "Полша смекчи закона за Холокоста"}
{"url": "http://clubz.bg/69739-deputatkata_ot_bsp_bychvarova_poredna_opravdana_za_visoka_korupciq", "text": "Депутатката от БСП и бивш шеф на Селскостопанската академия Светла Бъчварова-Пиралкова е поредната оправдана - поне на първа нистанция, от делата за \"корупция по високите етажи\", които прокуратурта започна в последните няколко години. Цацаров иска имунитета на БСП депутатка, свързана с Гриша Ганчев Цацаров поиска имунитета на Марешки, Делян Добрев и Светла Бъчварова Бъчварова беше една от ефектна поредица депутати от предишния парламент, чиито имунитети главният прокурор поиска заради образувани досъдебни производства. Специално нейният се наложи да бъде взиман 2 пъти, тъй като междувременно дойде 44-ото НС и тя отново влезе в него. Прокуратурата я обвиняваше, че като председател на Селскостопанската академия без решение от Управителния съвет на е сключила договор за съвместна научно изследователска и опитно – производителна дейност върху 9726,224 дка земеделска земя в землището на с. Стражица и с. Карвуна с \"   Договорът е сключен за срок от 10 години, като \" Тогава според обвинителите възложени от тях агротехнически и икономически експертизи показали, че в същия период от време арендната цена за районите, в които се намирала предоставената на \"Литекс Комерс\" АД земеделска земя, е била от Така държавното обвинение, пресмятайки разликите, изчисли вреда от 1 326 671,36 лв.  Присъдата подлежи на обжалване и протестиране пред САС в 15-дневен срок. Цацаров поиска имунитета на Марешки, Делян Добрев и Светла Бъчварова", "date": "2018.06.27", "title": "Депутатката от БСП Бъчварова - поредна оправдана за \"висока корупция\""}
{"url": "http://clubz.bg/69726-dve_treti_ot_byudjeta_na_nzok_otiva_za_bolnici_i_lekarstva", "text": "Над две трети от разходите на Националната здравноосигурителна каса (НЗОК) за 2017 г. са за болници и лекарства, най-малко - за профилактика и диагностика. Близо половината от бюджета на НЗОК за м.г. е изхарчен за плащания на болниците, става ясно от одобрения от правителството днес годишен отчет на касата. И все пак - НЗОК дължи 271 млн. лв за лечение в чужбина Това са близо 1.7 милиарда лева или 48.5% от изхарчените от НЗОК около 3.6 милиарда лева през миналата година. За сравнение само допреди няколко години, през 2014 г. за плащанията на болниците са вървели под милиард - 988 милиона лева. Според отчета НЗОК приключва миналата година с излишък от 10.16 милиона лева. Второто голямо перо в разходите на касата неизменно е това за лекарства, където за м.г. са отишли близо 700 милиона лева, което е около 20 на сто (19.9%). Това са плащания за лекарствени продукти, медицински изделия и диетични храни за специални медицински цели, за лекарствени продукти за лечение на злокачествени заболявания в условията на болнична медицинска помощ, които НЗОК заплаща извън стойността на оказваните медицински услуги, в т.ч.: лекарствени продукти, медицински изделия и диетични храни за специални медицински цели, за домашно лечение на територията на страната. Борисов намекна за злоупотреби в НЗОК Освен това касата е платила и други лекарства за лечение на онкозаболявания, които са извън перото за лекарствените средства и са за малко над 288 милиона лева или 8.2 % от всички здравноосигурителни плащания. Също по традиция всяка година бюджетът отпуска допълнителен трансфер на НЗОК, който през 2017 г. е бил за малко над 119 милиона лева. Събраните здравноосигурителни вноски формират около 2/3 от парите, които касата харчи - за м.г. те са били 2.4 милиарда от изразходваните 3.6 милиарда лева. Недостигът, също както и при парите за пенсии, дофинансира бюджетът, т.е. отново данъкоплатците. Сестрата на Борисов: Справедливо е НЗОК да плаща иновативни лекарства Едно от най-малките пера в касата представляват плащанията към джипитата - те са за около 199 милиона лева или 5.7% от всички плащания, като тук са включени и 51.4 милиона лева за ведомствени болници. Но още по-малко е отделено за медико-диагностичната дейност - това са парите за т.нар. направления, които ползваме за преглед за специалист, където плащанията са за около 79 милиона лева или 2.3% от извършените от касата разходи. За специализирана извънболнична медицинска помощ, където са и диспансерите, са отишли близо 219 милиона лева или 6.3% от всички здравноосигурителни плащания. За дентална помощ са отишли близо 160 милиона лева или 4.6% от всички здравноосигурителни плащания. Специалистите на касата са успели да договорят и получат отстъпки за лекарства за онкозаболявания за около 40 милиона лева. Постъпилите през 2017 г. договорени от НЗОК отстъпки за други лекарствени продукти са в размер на близо 132 милиона лева.  Борисов намекна за злоупотреби в НЗОК Сестрата на Борисов: Справедливо е НЗОК да плаща иновативни лекарства", "date": "2018.06.27", "title": "Две трети от бюджета на НЗОК отива за болници и лекарства"}
{"url": "http://clubz.bg/69727-evtiniqt_iphone_x_okolo_6_incha_i_s_edna_kamera", "text": "Apple планира да разшири сериозно новия си клас iPhone X тази есен, разказват технологичните сайтове. През последните седмици се нароиха множество слухове за новите модели от скандално скъпия миналогодишен модел. Няколко източника потвърждават, че компанията в Купертино готви три нови модела - ъпдейт на 5,8-инчовия iPhone X, бюджетен вариант с по-голям екран - 6,1 инча, и мега модел - 6,5-инчов iPhone X Plus. Според аналитика Минг-Чи Куо, цитиран от \"Форбс\", с Plus модела Apple се изкушават да представят \"пионерска\" идея - не две, а цели три обектива на основната камера. Но не е ясно дали ще видим тази идея сега или през 2019 г. JP Morgan сваля с 25% прогнозните продажби на iPhone X Куо твърди, че Apple ще се опитат да намалят и цената на основния модел, но истинската звезда ще е бюджетния - той ще струва \"само\" около 600-700 долара. За да се постигне тази цена, ще се ползва по-евтин LCD дисплей вместо контрастния OLED, технологията 3D Touch на екрана ще бъде пропусната, а от задната страна ще има само един обектив. В добавка през септември компанията планира да разшири и линията си за аудиопродукти. Първи ще е нов вариант на безжичните слушалки AirPod, който се очаква с по-солиден бас, по-добра защита от вода и евентуално биометричен сензор, който да отчита пулса ни - полезна функция по време на спорт, която може да замени стандартните фитнес смартчасовници. В добавка компанията на покойния Стийв Джобс ще представи големи слушалки, заместител на вече позабравените Beats, както и собствена аудиоколонка. ", "date": "2018.06.27", "title": "Евтиният iPhone X - около 6 инча и с една камера"}
{"url": "http://clubz.bg/69731-lipsvat_trite_miliarda_evro_za_sporazumenieto_s_turciq_za_bejancite", "text": "Държавите от ЕС не могат да се справят с мигрантите самостоятелно, а различията в отношението към мигрантите в отделните държави от Общността е причината за тяхното самоволно движение в ЕС. Това са сред заключенията на Европейската комисия в представените днес предложения за миграцията, в навечерието на насрочения за утре и вдругиден Европейски съвет в Брюксел. Засега   за продължаване на действието на споразумението за миграцията с Турция, припомня Еврокомисията, цитирана от БТА. Предвижда се от тази сума два милиарда евро да бъдат отпуснати от бюджета на ЕС, а останалият един милиард да бъде от вноски на отделните държави от Общността. Преди месеци немското издение \"Шпигел\" писа, че някои европейски страни, сред които Германия и Франция, не желаят да отделят от националните си бюджети за финансиране на сделката. Информацията не беше официално потвърдена. Зеехофер решен - ще връща мигранти от Германия там, където са регистрирани  ЕК уточнява, че до края на юли е възможно да бъде постигнато  , за изискванията за предоставянето на закрила, за разселването. До края на годината изглежда възможно одобряването на   (за отговорността на държавите от ЕС да разглеждат молбите за закрила), както и за процедурите за присъждането на защита. Засега е неясно кога би могло да се постигне споразумение по промените в европейската визова политика и за временното възобновяване на проверките по вътрешните граници на Шенген. Не сме съгласни с връщане на мигрантите по първоначална регистрация ЕК очертава  , където новите мигранти да бъдат приемани до оценка на молбите им за закрила - в ЕС или извън ЕС. В първия случай достигналите териториалните води на ЕС ще изчакват оценка на европейска земя, като е възможно това да става не в държавата, където е пристанал плавателният съд, с който са пристигнали. За да може това да се случи, в сила трябва да бъдат въведени двустранни споразумения между държави от ЕС на основата на съпричастността (подялба на тежестта). При втората възможност мигрантите ще бъдат връщани в държави извън ЕС, ако плавателният им съд е бил прихванат във водите на държава извън Общността или в международни води, независимо под чий флаг плава този съд. Третата възможност - всички незаконни мигранти (проникнали в ЕС не през граничен пункт), независимо къде са подали молба, да изчакват решението извън ЕС, не се препоръчва от комисията. ЕК предупреждава, че по действащото законодателство подобен подход е трудно осъществим и на границата на закона.  Не сме съгласни с връщане на мигрантите по първоначална регистрация", "date": "2018.06.27", "title": "Липсват трите милиарда евро за споразумението с Турция за бежанците "}
{"url": "http://clubz.bg/69741-shvejcarci_sybraha_pari_za_globite_na_shakiri_i_djaka_albaniq_syshto", "text": "В понеделник вечерта дисциплинарната комисия на ФИФА глоби швейцарските национали Гранит Джака, Джердан Шакири и Стефан Лихщайнер заради прояви по време и след мача със Сърбия (2:1) на Световното.  Швейцарските национали Шакири и Джака - като албански орли (СНИМКИ) Косовските албанци Джака и Шакири имитираха орли (заради герба на Албания) чрез кръстосване на ръцете и палците си в радостта след головете. Лихщайнер пък публично ги подкрепи. Първите двама отнесоха 10 000 швейцарски франка, а новото попълнение на \"Арсенал\" - 5000. Часове по-късно фенове на швейцарския национален тим обявиха чрез групи в социални мрежи, че набират средства за глобите, информира Би Би Си. Сумата вече надхвърля 30 хиляди франка, което е повече от необходимото. Албанските орли донесоха само глоба на Швейцария В обосновката за акцията се казва, че тримата футболисти  Организаторите все пак поясняват, че парите ще бъдат внесени в касата на ФИФА, ако Футболната асоциация на Швейцария откаже да ги плати. Междувременно дарителска кампания за същото стартира и министър председателят на Албания Еди Рама. Той е открил сметка в \"Райфайзенбанк\", а акцията му носи името \"Не се страхувайте от Орела\". Кметът на Тирана Елион Велияж пък критикува решението на ФИФА в туитър. Албанските орли донесоха само глоба на Швейцария", "date": "2018.06.27", "title": "Швейцарци събраха пари за глобите на Шакири и Джака. Албания също"}
{"url": "http://clubz.bg/69735-borisov_3_otmeni_reshenieto_na_borisov_1_za_spirane_na_aec_belene", "text": "Третото правителство на Бойко Борисов отмени решение на първото, с което беше спрян проектът за Втора атомна електроцентрала в България. Парламентът извади АЕЦ \"Белене\" от гьола За днешното си решение Министерският съвет се позова на взетото от 44-ия парламент на 7 юни решение за възобновяване на действията по търсенето на възможности за изграждане на АЕЦ \"Белене\". В решението бяха посочени и условията за рестарта: изграждане съвместно със стратегически инвеститор, на пазарен принцип и без предоставяне на държавна гаранция (без договори за задължително изкупуване на енергията, без преференциални цени, без договори за разлика, без корпоративни гаранции и/или други непазарни механизми за гарантиране на инвестицията); чрез отделяне на активите и пасивите за проекта АЕЦ \"Белене\" от НЕК в отделно проектно дружество. \"Файненшъл таймс\": Флиртът на България с Русия съживява \"Белене\" Министерският съвет възложи на министъра на енергетиката Теменужка Петкова да възобнови действията по търсене на възможности за изграждане на АЕЦ \"Белене\" при спазване на условията в решението на Народното събрание. Кандидат-инвеститорите за \"Белене\" намаляха с един, но Русия е винаги готова Очаква се енергийният министър да организира, координира и контролира провеждането на преговори с потенциални инвеститори и производители на оборудване. АЕЦ \"Белене\" - цялата история в дати и числа До 31 октомври Теменужка Петкова е задължена да разработи процедура за избор на стратегически инвеститор и да предложи възможности за структурирането на проекта. Освен това трябва периодично да информира Министерския съвет и Народното събрание за предприетите действия и конкретните резултати от преговорите. Вместо АЕЦ \"Белене\" по-добре да отворим Царичинската дупка \"Файненшъл таймс\": Флиртът на България с Русия съживява \"Белене\" Кандидат-инвеститорите за \"Белене\" намаляха с един, но Русия е винаги готова АЕЦ \"Белене\" - цялата история в дати и числа Вместо АЕЦ \"Белене\" по-добре да отворим Царичинската дупка", "date": "2018.06.27", "title": "\"Борисов 3\" отмени решението на \"Борисов 1\" за спиране на АЕЦ \"Белене\""}
{"url": "http://clubz.bg/69742-koncesiqta_na_letishte_sofiq_trygva_za_vtori_pyt", "text": "Търсенето на концесионер за летище София тръгва за втори път, след като служебният кабинет на президента Румен Радев спря предишната процедура, като преди това имаше и жалба пред Комисията за защита на конкуренцията. Имагинерна концесия на Летище \"София\" събуди депутатите Кабинетът одобри решението на министъра на транспорта, информационните технологии и съобщенията за откриване на процедурата за определяне на концесионер, като с него се утвърждава обявлението за откриване на процедурата и документацията за концесията. В началото на май 2017 г. транспортният министър Ивайло Московски обяви намеренията на правителството да възобнови процедурата и дори посочи септември м.г. като срок за това. Всяка година БДЖ ни струва 200 милиона, а печели само 50 милиона Πpи пъpвoтo oтвapянe нa пpoцeдypaтa кабинетът пoиcĸa oт ĸoнцecиoнepa плaщaнeтo нa пъpвoнaчaлнa cyмa oт 550 милиoнa лeвa, 480 млн. лева oт ĸoитo тpябвaше дa покрият дългoвeтe нa БДЖ. Гoдишнaтa ĸoнцecиoннa тaĸca бе определена в размер на поне 9.9 милиoнa лeвa, a инвecтицитe - най-малко 306 милиoнa лeва. Още милиони на данъкоплатците в кацата без дъно БДЖ Всяка година БДЖ ни струва 200 милиона, а печели само 50 милиона Още милиони на данъкоплатците в кацата без дъно БДЖ", "date": "2018.06.27", "title": "Концесията на летище София тръгва за втори път"}
{"url": "http://clubz.bg/69744-trenoryt_na_arjentina_pita_mesi_da_pusne_li_aguero_video", "text": "С тези думи аржентинският треньор Хорхе Сампаоли се обръща към капитана Лео Меси около 78-ата минута на снощния решителен мач от група D на Мондиала срещу Нигерия. Бълхата е прякорът на Меси, а Кун - на Серхио Агуеро, който беше резерва. Аржентина се добра до елиминациите (СНИМКИ) Аржентинските медии разпространиха видеоклип. И от четенето по устните става ясно какъв е въпросът на наставника към Меси. Очевидно капитанът е дал съгласието си. Кун влезе в 80-ата минута на мястото на Таляфико. А пет минути по-късно световните вицешампиони отбелязаха победния гол. Бялата нощ на Меси Велики Ден по-рано на пресконференция Хавиер Масчерано заяви, че най-добрите треньори в света се консултират с играчите си. Това стана по повод постоянните спекулации от последните дни, че Сампаоли е безгласна буква в селекцията, а двамата с Меси редели състава. Аржентинските национали искат смяна на треньора Дори се говореше, че след поражението от Хърватия аржентинските национали поискали наставникът да си тръгне незабавно. Това бе опровергано от футболната федерация. Бялата нощ на Меси Велики Аржентинските национали искат смяна на треньора", "date": "2018.06.27", "title": "Треньорът на Аржентина пита Меси да пусне ли Агуеро (ВИДЕО)"}
{"url": "http://clubz.bg/69719-o_r_polk_dinev_ot_sv_vlas_s_orden_stara_planina", "text": "О. р. полковник Йордан Динев от Св. Влас е предложен от Министерския съвет за най-високото държавно отличие - орден \"Стара планина\" първа степен. Това реши кабинетът днес на своето редовно заседание. Инициативата е на вицепремиера и министър на отбраната Красимир Каракачанов. Както става ясно от мотивите, полковникът от резерва е предложен \"за заслугите му за запазване и популяризиране на най-добрите традиции на Българската армия и Българската православна църква\". И още: \"Офицер от резерва Йордан Динев подпомага изграждането на монументи, паметни плочи и барелефи, посветени на българската бойна слава и на воинската чест. Допринася за изграждането на четири православни храма, помага на десетки църкви, превърнали се в действени духовни средища.\" На 25 юни той навърши 50 години. Според публикации в онлайн медии за удостояването му с орден \"Стара планина\" първа степен е имало подписка, подкрепена от бивши царски депутати. Двамата предприемачи имат своя легенда за успеха, която по нищо не отстъпва на прочутата история за ябълката на Рокфелер. През 1988 г. взели заем и построили първия си хотел, нещо като пансион. С идването на демокрацията го продали, а с парите построили два. И така неусетно станали собственици на редица сгради, хотелски комплекси и вилни селища на много места по Черноморието, в Пампорово и няколко големи български града, а след това и по румънското Черноморие. Днес в бизнес империята на братя Диневи има над 50 дружества, които извършват разнородна дейност. През 2006 г.  село Свети Влас стана град. А малко след това братята построиха яхтеното си пристанище. Малко преди това по спорен начин успяха да се сдобият с акт за собственост на 24,6 декара земя, част от които се намират в морето, за да могат да го построят. Всичко това се разви по времето на тройната коалиция с помощта на тогавашните БСП министри - на регионалното развитие Асен Гагаузов и на транспорта Петър Мутафчиев. Братя Диневи са известни с луксозните си яхти, огромния си автопарк от скъпи автомобили, които са с номера 3333, със строителството на църкви (за което и ордени вземат), с привързаността си към светския живот, мецанатството на родни шоузвезди, близостта си до властта, демонстрираните познанства с политици и държавници, особено с бившия президент Георги Първанов и бившия премиер Симеон Сакскобургготски.", "date": "2018.06.27", "title": "О. р. полк. Динев от Св. Влас с орден \"Стара планина\""}
{"url": "http://clubz.bg/69724-za_kakvo_biha_se_razbrali_trymp_i_putin", "text": "Джон Болтън със сигурност ще изпълни волята на президента Тръмп и не ще позволи собствените му съмнения и емоции да вземат връх в преговорите с руските домакини. Предложил неотдавна да се използва сила срещу Северна Корея, вместо да се преговаря с Пхенян, Болтън по-късно - вече съветник на президента на САЩ, участва в подготовката на срещата между Тръмп и севернокорейския лидер Ким Чен Ун. В Сингапур, където се видяха двамата, Болтън дори размени ръкостискане с Ким, говорил преди доста неласкаво за американеца. От президентския съветник за националната сигурност до голяма степен зависи дневният ред на руско-американската среща на върха и преговорните позиции на американската страна. Нищо чудно влиянието на Болтън да засили, например, критичното отношение на Тръмп към идеята за контрол над ядрените и другите оръжия, залегнала в предлагани от Русия варианти на бъдеща спогодба. Окончателните решения по преговорните позиции обаче най-вероятно ще се вземат лично от Тръмп. Президентът на САЩ очаква от личната среща с Путин по-добри резултати, отколкото от телефонните разговори, водени от двамата поне осем пъти досега. Тръмп има доверие в уменията си да преговаря твърдо. И смята, че бизнес инстинктите ще го предпазят от неизгодна сделка, дори ако не познава в подробности обсъждания въпрос.  \"Гардиън\": Ким Чен Ун продължава ядрената си програма. Въпреки Тръмп След сингапурския разговор със севернокорейския лидер Тръмп бе критикуван като неспособен да получи от Ким ангажимент за цялостно, необратимо и проверимо ядрено разоръжаване на КНДР. В отговор Тръмп и привържениците му изтъкват, че изградените от двамата в Сингапур лични отношения на доверие са отстранили засега заплахата от война между САЩ и Северна Корея. В случая с руския президент обаче Вашингтон не би се задоволил само с декларация, че страните са готови да продължат \"диалога в конструктивен дух\". Подобна декларация би хвърлила в смут съюзниците на САЩ, най-вече Великобритания, където Тръмп изглежда ще направи официално посещение, малко преди да преговаря с Путин. А съпротивата на американския външнополитически апарат срещу евентуални нови импровизации на президента, подронващи доверието между Щатите и съюзниците им, е твърде силна, за да може отведнъж да я ликвидира дори и Доналд Тръмп. Освен това, заплаха от война между САЩ и Русия на практика няма. Тръмп и Путин вече са разговаряли два пъти, така че \"летвата\" за резултата от поредната лична среща е доста по-висока, отколкото за американско-севернокорейската. Накрая, руският президент явно полага усилия да овладява и използва множество подробности, засягащи и същината на проблема, и личността на събеседника му. Съответно подготвя многовариантна преговорна позиция, без да заявява публично, че може \"да сканира\" партньора си за броени минути. Затова - за разлика от преговорите с Ким, американската страна ще бъде посрещната от Москва със сложна аргументация, която ще трябва да обори в публичното пространство, за да избегне явна загуба в очите на общественото мнение.  Британският \"Телеграф\": Тръмп може да отиде в Русия за финала на Световното Ще се наложи двамата лидери да представят пред обществото договореност по конкретни спорни въпроси; Тръмп впрочем е необходимо да вземе предвид не толкова мнението на някои съюзници за Русия (пренебрегвано от него неведнъж), колкото разпространените сред критиците му в САЩ подозрения в \"сговор\" с Кремъл по време на изборната кампания от 2016 г. В идеалния случай Тръмп трябва да демонстрира \"твърд, но справедлив\" подход към Русия, с който да издейства от Москва видими конкретни отстъпки по важни проблеми от международния дневен ред.  Според Джефри Голдбърг, главния редактор на едно от водещите американски либерални издания, \"Атлантик\", външнополитическата доктрина на Доналд Тръмп явно се свежда до въпроса: ние сме Америка, а вие пък кои сте? Сиреч лично Тръмп настоява партньори и съперници безусловно да се нагаждат към интересите на сигурността на САЩ (както той ги схваща), за да не ги застраши незабавен конфликт с Америка и да получат предполагаеми изгоди от икономическо взаимодействие с нея. Белият дом явно смята, че САЩ имат достатъчно ресурси, за да решат двете основни текущи задачи: насила да наложат на Северна Корея ядрено разоръжаване и да променят с икономически санкции основите на иранската външна политика. И Тръмп предполага, навярно не без основания, че Русия разполага със сериозни лостове за въздействие върху Пхенян и Техеран.  Така че Вашингтон със сигурност ще иска съгласието на Русия да бъде засилен натискът върху Северна Корея и Иран. Белият дом може би се съмнява вече в евентуалния резултат от преговорите с Пхенян. А руската страна едва ли ще склони да промени позициите си за КНДР (съгласувани с Китай) или за Иран (без чието участие подкрепата на Москва за Башар Асад в Сирия може да стане проблем). На свой ред Тръмп едва ли ще прояви интерес към контрола над въоръженията - американските военачалници според тях самите не са впечатлени от демонстрацията на нови руски оръжия от 1 март в обръщението на президента Путин към Федералното събрание. Въпреки призивите на експерти и високопоставени военни в САЩ администрацията на Тръмп най-вероятно ще склони сериозно да обсъди ограничения върху американските въоръжения само срещу мощна и безусловна подкрепа от Русия, за да постигне Белият дом основните си външнополитически цели. В крайна сметка Тръмп трябва да покаже, че за разлика от своя предшественик Барак Обама, налагал санкции на Русия, без да постигне обаче промени в руската политика, той е способен да издейства от Москва резултати, искани от Америка. Как Путин да разцепи Запада на срещата с Тръмп Също и Москва със сигурност би желала да докаже, че текущите проблеми в руско-американските отношения са предизвикани от администрацията на Обама и може да бъдат решени през мандата на новия \"прагматичен\" американски президент. Освен това и двете страни явно се стремят да си гарантират свобода за маневри, когато ще тълкуват резултатите от срещата на върха за вътрешните си аудитории, както стана с преиначаваните според хода на събитията изявления за целите на Тръмп в преговорите с Ким. Накрая, Кремъл и Белият дом имат общ мотив да демонстрират, че президентът Тръмп не е действал в \"сговор с Русия\" по време на изборната кампания от 2016 г. Според някои наблюдатели символичните атрибути (от рода на големия плик, в който бе връчено на Тръмп \"личното послание\" от Ким Чен-ун в навечерието на срещата им) може да играят за американския президент не по-малка роля от самото съдържание на преговорите. Ако е така, Москва би могла да предложи на Вашингтон някои начини \"ефектно да оформи\" резултатите от срещата на върха, дори ако няма напредък по въпросите, интересуващи Тръмп. Впрочем трябва да признаем, че що се отнася до принципните за него въпроси с централно място в предизборната му платформа, Тръмп досега е бил упорит, не се е задоволявал с ефектни, но не и ефективни решения. Стига да споменем готовността на американския лидер да разпали търговски войни с европейските си съюзници или политически рискована борба за свиване на имиграцията в САЩ.  Основният проблем е, че общите интереси на Москва и Вашингтон в стремежа им да осъществят срещата засягат главно това как ще се приеме резултатът от общественото мнение в САЩ, Русия и други страни - затова са краткосрочни и преходни. Колкото до \"съдържателните\" аспекти от дневния ред с възможност да се положат трайни основи на \"нов курс\" в отношенията помежду им, съгласието между страните далеч не е тъй силно. Което означава, че е доста вероятно да се стигне до взаимно разочарование, отрицателна външнополитическа реакция в двете страни и по-нататъшно изостряне на отношенията. Британският \"Телеграф\": Тръмп може да отиде в Русия за финала на Световното Как Путин да разцепи Запада на срещата с Тръмп", "date": "2018.06.27", "title": "За какво биха се разбрали Тръмп и Путин"}
{"url": "http://clubz.bg/69722-folksvagen_trupa_koli_na_neotkrito_letishte_v_berlin", "text": "\"Фолксваген\" (Volkswagen) чака зелена светлина от германската служба за околна среда за новите си модели в Германия, но това забавяне в дейността на автомобилния гигант има поне една положителна страна за бизнеса в германската столица, информира ДПА, цитирана от БТА. Голям брой коли на \"Фолксваген\" слизат от поточната линия и се паркират на новото берлинско летище, което все още не е отворено, събощи говорител на компанията днес, като потвърди информация на всекидневника \"Ханделсблат\". Летището бе източник на безпокойства за Германия, тъй като откриването му многократно бе отлагано заради технически грешки и рязък скок на разходите заради лошо управление и твърдения за корупция. Сега \"Фолксваген\", друг източник на отрицателни вестникарски заглавия за германската промишленост, намери начин да използва свободното пространство, докато се бори с бюрокрацията около новите стандарти за емисиите вредни газове. От септември колите, продавани в Германия, трябва да са преминали Световната хармонизирана процедура за тестване на леки автомобили (WLTP). Тестът измерва вредните емисии, използвайки реални данни от шофиране, като така той става по-труден за покриване от предишните тестове. \"Фолксваген\" и другите автомобилостроители са подложени на натиск да изчистят дизеловите си модели, след като германската компания призна през 2015 година, че е манипулирала тестовите данни за отделените вредни газове при над 11 милиона дизелови коли, подадени по света. \"Фолксваген\" започна вече да прави коли, които отговарят на новите стандарти, но Федералната служба за автомобилен транспорт все още не е одобрила много от моделите. \n\tКомпанията може да има закъснения с доставките на между 200 000 и 250 000 нови автомобила, каза говорителят. По-рано тази седмица \"Фолксваген\" обяви, че планира да затвори завода си във Волфсбург за 1-2 дни на седмица между август и края на септември, за да се справи с проблемите, породени от новата Световна хармонизирана процедура за тестване на леки автомобили, съобщи Ройтерс. Процедурата, която се основава на реални данни от шофиране, а не на теоретични сценарии, отчита по-високи данни за отделяния въглероден диоксид, което забавя издаването на сертификати за моделите и съответно се отразява на продажбите. Заводът на \"Фолксваген\" в Цвикау ще бъде затворен в някои дни и производството на части ще се забави, посочи компанията в съобщение. Заводът в Емден също няма да работи в някои дни през третото и четвъртото тримесечие заради вялото търсене на средноголеми коли.", "date": "2018.06.27", "title": "\"Фолксваген\" трупа коли на неоткрито летище в Берлин"}
{"url": "http://clubz.bg/69725-ideqta_na_simeonov_za_liberalizaciq_na_pusheneto_sreshtna_poredna_spynka", "text": "Няма и 10 минути. Толкова време отне на комисията по икономическа политика в парламента да отхвърли промените в Закона за здравето, с които се иска отмяна на тоталната забраната за тютюнопушене на закрити обществени места.  Законопроектът бе лансиран от вицепремиера Валери Симеонов - една от няколкото законодателни инициативи, които той поде в последните месеци. Текстът бе внесен за разглеждане от депутати от НФСБ и предвижда връщане на стария режим с помещения за пушачи и за непушачи в заведенията. За сметка на разхлабването на режима, от НФСБ предлагат и двойно по-високи глоби при неспазване на частична забрана за тютюнопушене.  Самият Симеонов е непушач, но настояваше, че \"тези хора имат права\", освен това от забраната - според него - страда бизнесът.  Валери Симеонов: Да върнем пушенето - тези хора имат права Дебати в комисията нямаше - думата бе дадена единствено на представителите на \"България без дим\", които напоително разказаха как забраната за тютюнев дим се подкрепя от гражданите - според изследване на \"Екзакта\", а част от подкрепящите го са пушачи. От \"антицигарените\" неправителствени ортанизации даже настояха не просто проектът да не бъе подкрепен, а рестрикциите срещу пушенето да са още по-строги и да се засили контролът.  Председателят на икономическата комисия Петър Кънев прекъсна изложението на противниците на законопроекта и пристъпи към гласуване - уточнявайки, че решението на ПГ на БСП е да се гласува \"по съвест\". Крайният резултат - една няколко минути след старта на дискусията - бе, че само двата избраници гласуваха \"за\" идеите на Симеонов и НФСБ. Масово народните представители се въздържаха, а един социалист - Жельо Бойчев - бе \"против\" отмяна на тоталната забрана за тютюнев дим. Позицията на ГЕРБ също е \"против\" - по повеля на премиера Бойко Борисов, в чийто мандат цигарите бяха окончателно забранени на обществени места. Тогава промяната бе обявена като \"подарък за децата на 1 юни\" - датата, на която забраната влезе в сила. Проектът вече мина през водещата комисия по здравеопазване на 21 юни. Докладът на депутатите обаче все още не е готов, въпреки че гласуването и там беше тектът да бъде отхвърлен. Окончателното решение е на пленарната зала, но засега изглежда предизвестен. ", "date": "2018.06.27", "title": "Идеята на Симеонов за либерализация на пушенето срещна поредна спънка"}
{"url": "http://clubz.bg/69715-daniq_moje_da_blokira_severen_potok_2", "text": "Датският премиер Ларс Льоке Расмусен заяви, че страната му може за приеме закон, който да позволи на юридическа основа блокирането или отлагането на реализирането на проекта \"Северен поток-2\". Това съобщи Нюз.ру, като цитира изданието \"Алтингет\". \"Северен поток 2\" чака зелена светлина само от Дания  Расмусен направи изявлението си по време на съвместна пресконференция в Копенхаген с украинския си колега Владимир Гройсман. Той смята, че въпросът трябва да бъде повдигнат за общоевропейско обсъждане. Премиерът на Дания изтъкна, че всички рискове трябва да бъдат анализирани сериозно и балансирано. Гройсман от своя страна нарече \"Северен поток-2\" заплаха за Украйна и нов вид хибридно оръжие, което заплашва всички страни потребителки на газ.", "date": "2018.06.27", "title": "Дания може да блокира \"Северен поток-2\""}
{"url": "http://clubz.bg/69709-gardiyn_kim_chen_un_prodyljava_qdrenata_si_programa_vypreki_trymp", "text": "Сателитни снимки показват, че въпреки продължаващите преговори със САЩ и своето обещание за ядрено разоръжаване Северна Корея продължава да модернизира единствения си ядрен реактор, за чието съществуване се знае и който използваше за захранване на оръжейната си програма, съобщи в. \"Гардиън\". Инфраструктурните подобрения в ядрената централа в Йонбьон продължават с бързи темпове, показва анализ на сателитни изображения от 21 юни, публикуван на сайта \"38 Норт\" (38 North), който следи развитието на севернокорейските оръжейни програми. Охлаждащата система на реактора за производството на плутоний е променена, а на обекта са построени поне две сгради с непромишлено предназначение, които може да се използват при посещения на високопоставени представители. Довършено е зданието на нов инженерен офис, продължава строежът на поддържаща инфраструктура. Никакви отстъпки повече пред Северна Корея На срещите си с президентите на САЩ Доналд Тръмп и на Южна Корея Мун Дже Ин севернокорейският лидер Ким Чен Ун пое ангажимент за \"пълно ядрено разоръжаване\", но подробностите как и кога ще стане това не са уточнени. По-рано през тази година Пхенян обяви, че ядреният му арсенал и оръжията, способни да поразят Съединените щати, са завършени и че през май е закрил единствения си известен обект за ядрени изпитания. Инфраструктурните подобрения в Йонбьон обаче продължават. Това само подчертава необходимостта от споразумение, а не само от високопарни изявления, написа в туитър управляващият редактор на \"38 Норт\" Джени Таун. Каква е играта на Ким Чен Ун?  Състоянието на различните части от ядрения комплекс обаче е неясно и експерти предупреждават да не се прави връзка между извършваните подобрения и преговорите със САЩ. Може да се очаква ядрената рамка на Северна Корея да продължи да функционира както обикновено, докато Пхенян не издаде конкретни нареждания, казват специалисти.  Каква е играта на Ким Чен Ун? ", "date": "2018.06.27", "title": "\"Гардиън\": Ким Чен Ун продължава ядрената си програма. Въпреки Тръмп"}
{"url": "http://clubz.bg/69716-bsp_se_zae_s_medijnata_sreda_da_q_brani_ot_bojko_borisov", "text": "БСП се зае да брани свободата на словото от \"политиката, водена от Бойко Борисов\", като взе повод от последните събития в Нова тв и сваленото предаване \"Часът на Милен Цветков\" в понеделник вечерта.  Защо предаването на Милен Цветков бе свалено снощи? По думите му предаването на Цветков е било спряно  Според социалистите медийната среда в България е пряко следствие на водената от Бойко Борисов политика. Нова: Сваленото предаване на Милен Цветков не отговаря на стандартите По думите му, след като прочел становището на Нова тв, в което се обяснява, че предаването на Милен Цветкон не отговаряло на етичните и журналистическите стандарти на медията, се запитал как така въпросните стандарти започвали да важат, когато темата е свързана с министър-председателя.  Симов припомни и класациите на \"Репортери без граници\", в които страната ни постоянно пада на по-долно място - до 111-о. Корнелия Нинова и Кирил Добрев съдят сайт за обида \"Защитата\" на БСП за медиите обаче не бе приета еднозначно. Припомнен бе случаят, че лидерката   на \"Поглед инфо\" Румен Петков заради негов коментар. Двамата искат о Нов сюжет в БСП: \"Позитано\" 20 срещу главната редакторка на \"Дума\" В момента, както Клуб Z писа, има и напрежение около партийния вестник на БСП \"Дума\" заради статия, в която се е появила снимка на Добрев в неподходящ според него контекст. Напрежението преди две седмици доведе до това главната редакторка на изданието Таня Джаджева да излезе в отпуск, твърдят източници от партията.  Нова: Сваленото предаване на Милен Цветков не отговаря на стандартите Корнелия Нинова и Кирил Добрев съдят сайт за обида Нов сюжет в БСП: \"Позитано\" 20 срещу главната редакторка на \"Дума\"", "date": "2018.06.27", "title": "БСП се зае с медийната среда - да я брани от Бойко Борисов"}
{"url": "http://clubz.bg/69712-mariq_cherneva_pred_klub_z_v_bnt_se_vsqva_strah", "text": "БНТ не заслужава да бъде оплюта, аз израснах в тази телевизия, но там се всява страх. Това заяви журналистката от националната телевизия Мария Чернева пред Клуб Z днес. БНТ отстрани Мария Чернева от ресора ѝ. Тя напуска: НЯМАМ ИЗБОР Потърсихме г-жа Чернева във връзка с напускането й след 25 години кариера, след като в понеделник ръководството е отнело ресора ѝ - здравеопазване - в следствие на писмо с оплакване срещу нея. Директорът Константин Каменаров я отстранил и от поста ѝ на представител на обществената телевизия в Обществения съвет на Фонда за лечение на деца. Всичко започва на една от редовните планьорки в понеделник на целия редакционен екип на новините, разказва Чернева. В края на монолога си Пръмова директно нападнала Чернева заради писмо, изпратено от председателя на Българска асоциация за закрила на пациентите - Павел Таушанов, който иска отстраняването й от Обществения съвет на Фонда. Затова докато не даде обяснение, на журналистката й се отнема ресора \"здравеопазване\". А за Павел Таушанов разказа, че през последните месеци е получавала предупреждения от познати, че той заплашва да я отстрани от поста, тъй като познавал новия директор на БНТ Константин Каменаров. Чернева призна, че не е взела предупрежденията на сериозно и ги е отчела като сплашвания. В последните месеци я притеснявал и фактът, че репортажите й \"не вървяха, бяха одобрявани трудно, бавно\". Все нямало време, камери, много от работата й стояла на изчакване, дори в момента има репортаж, който не бил пуснат.  Роберт Ковачев: Да те уволнят от БНТ вече е комплимент Чернева все още не е видяла писмото, Пръмова не й го предоставила, казали й, че не могат да го открият в последните два дни. Минути преди разговора с Клуб Z секретарка й се обадила, за да й каже, че най-после е открито. Но директорката на информацията не си спестила обвиненията - попитала я е как може да отказва лечение на дете, чии интереси следва, защо се \"прави на по-лекар от лекарите\". Според журналистката решението, заради което Таушанов, който не е в Обществения съвет, но има свой представител там, може да й е ядосан, е било гласувано наскоро, но вотът ще бъде повторен, и че тя винаги се е аргументирала за решенията си в Съвета, като цитира специалисти и консултанти, до които се е допитала. Подчерта, че решението е било за възстановяване на пари за вече извършено лечение, т.е. по никакъв начин не е отказала лечение на дете.  Чернева призна, че е реагирала остро на обвиненията, отрекла ги е, и се е разкрещяла на Пръмова, като е поискала обяснение защо й отнемат ресора. Самата Чернева е разстроена и поради факта, че някои от колегите й повярвали на обвиненията и започнали да я питат защо е направила нещо подобно, \"беше като линч\". Шепа други я защитили веднага, повечето й изказали подкрепа в следващите дни. Според нея това е най-страшното последствие от \"публичната екзекуция\" на доброто й име - освен лично към нея, това е и атака срещу всеки в телевизията, с която ръководството казва - ако някой се оплаче от вас, ще си загуби ресора. Ако осъдят Каменаров, губи ли поста в БНТ Докато издирвала писмото, научила, че директорът на БНТ Константин Каменаров вече е писал на Министерство на здравеопазването, за да я отстрани от Обществения съвет на Фонда за лечение на деца - без дори да разговаря с нея. Никой от ръководството досега не е разговарял с нея, и тя е твърдо решена да напусне -  Но подчерта за пореден път, че обвинява ръководството, а не колегите си професионалисти в БНТ. Роберт Ковачев: Да те уволнят от БНТ вече е комплимент Ако осъдят Каменаров, губи ли поста в БНТ", "date": "2018.06.27", "title": "Мария Чернева пред Клуб Z: В БНТ се всява страх"}
{"url": "http://clubz.bg/69723-kompleksyt_na_garanti_koza_v_mladost_gotov_sled_2_godini", "text": "Заради забавени административни процедури турската компания \"Гаранти-Коза\" удължава с 2 години срока за луксозния жилищен комплекс в столичния квартал \"Младост\". Общият размер на инвестицията е 120 милиона лева. Дубайска фирма заменя \"Гаранти  Коза\" за тенис турнира в София Правителството одобри днес Допълнително споразумение към Меморандума за разбирателство между България и \"Гаранти-Коза България\" ЕАД за изпълнението на приоритетния инвестиционен проект \"Гранд Каньон-София\" в район \"Младост\". Удължава се и срокът на сертификата за приоритетен проект, издаден на основание подписания меморандум. Проектът \"Гранд Каньон-София\" предвижда изграждането на комплекс със смесено предназначение, съчетаващ търговска част, хотелски комплекс, парк с \"множество атракционни езера, скейтборд парк и открита детска площадка. Проектът \"Гранд Каньон“ е разработен така, че да популяризира столичния район \"Младост\" като предпочитано място, обединяващо възможността за пазаруване, настаняване, отдих и живот в града. След въвеждането в експлоатация на обектите по проекта се очаква да бъдат създадени 240 нови работни места. Проектът на \"Гаранти-Коза\" също бе сред тези, които свалената от поста и арестувана районна кметица на \"Младост\" Десислава Иванчева бавеше с месеци. Нейният пиар Петър Кърджилов беше посочил пък това сред основанията за отстраняването й, защото била \"орязала наполовина\" проекта като височина и етажи. ", "date": "2018.06.27", "title": "Комплексът на \"Гаранти-Коза\" в \"Младост\" готов след 2 години"}
{"url": "http://clubz.bg/69721-kabinetyt_otpushi_procedurata_za_dva_patrulni_koraba_za_blizo_1_miliard", "text": "Кабинетът ще предложи на парламента да одобри закупуването на два многофункционални модулни патрулни кораба за 984 милиона лева с ДДС. 43-тото народно събрание има решение относно инвестиционния разход за \"Придобиване на многофункционален модулен патрулен кораб за ВМС\" от юни 2016 г., но цената сега е със 164 милиона лева по-висока. Проектът за нови военни кораби тръгва до седмица, вярва министър Каракачанов Новите кораби ще заменят част от наличните във ВМС кораби руско производство, които не подлежат на модернизация. Парите в повече спрямо одобрените преди две години са разпределени за плащания през 2025 и 2026 г. Добавени са два нови варианта за придобиване: 1) закупуване на нов отбранителен продукт (модифициран за нуждите на ВМС) или производство по лиценз и 2) комбинация от разработване на нов продукт и модификация на съществуващ такъв. Предвижда се многофункционалните модулни патрулни кораби да бъдат окомплектовани с основно въоръжение и корабни изделия и с допълнително въоръжение и корабни изделия (опции). В изискванията към продавача са включени и доставка на първоначален комплект ЗИП и резервни части, обучение на екипажите на двата кораба и интегрирана логистична поддръжка (за период от 3 години).  Освен това правителството одобри допълнителни разходи за 310 000 лева по бюджета на Министерството на отбраната за 2018 г. Средствата са необходими за привеждане на два броя вертолети Cougar AS-532-AL в готовност за изпълнение на задачи по гасене на горски пожари от въздуха, чрез дооборудване със специализирани средства. Предвидена е и първоначална подготовка на екипажите. Други 21 милиона лева са предвидени за разплащане на разходи за спасителни и неотложни аварийни работи при овладяване на бедствия", "date": "2018.06.27", "title": "Кабинетът отпуши процедурата за два патрулни кораба за близо 1 милиард"}
{"url": "http://clubz.bg/69711-v_sveta_na_linch_pohvalite_za_trymp_ne_sa_tova_koeto_sa", "text": "В понеделник вечерта на предизборен митинг в Южна Каролина и   в туитър, Доналд Тръмп сподели добри думи за себе си  ) на Дейвид Линч. Същото направиха и повечето световни медии. Само че нищо в света на Дейвид Линч не е сигурно — всеки, който е гледал поне един епизод от „Туин Пийкс“ би трябвало да знае това. Президентът Тръмп   явно е пропуснал едно от най-големите събития в света на телевизията. Иначе щеше да знае, че совите   не са това, което са. И може би нямаше така възторжено да разпространи думите на известния режисьор. След като създателят на „Диво сърце“ наскоро бе цитиран да казва, че Доналд Тръмп  , в понеделник Тръмп побърза да се похвали публично с изненадващата подкрепа от смятащия се за демократ холивудски ас. Но вчера във фейсбук лично Линч се зае да внесе повече яснота по темата с директно обръщение към президента, защото: Дейвид Линч: Тръмп може да се окаже един от най-великите президенти на САЩ Оригиналният „похвален“ за Тръмп цитат на Линч е от интервю в „Гардиън“ по повод предстоящото излизане на автобиографична книга за режисьора на „Мълхоланд драйв“. Пред британската медия той каза за Тръмп: В същото интервю Линч твърди, че не си спомня за кого е гласувал на последните президентски избори преди година и половина, но на първчините избори за кандидат на демократите е дал гласа си за Бърни Сандърс.", "date": "2018.06.27", "title": "В света на Линч похвалите (за Тръмп) не са това, което са"}
{"url": "http://clubz.bg/69699-biser_petkov_finansovoto_ministerstvo_reshava_nie_samo_predlagame_realistichnoto", "text": "Министерството на финансите е това, което решава какви пари може да бъдат отпуснати за майките на деца с увреждания, социалното ведомство само може да предложи \"реалистичен\" бюджет. Това се разбра от думите на социалния министър Бисер Петков, който бе гост в сутрешния блок на Нова тв. Както е известно, родителите на деца с увреждания от седмици отново протестират с настояване за закон за личната помощ, а омбудсманът Мая Манолова предложи такъв с разчетите - ще са нужни допълнителни 105 милиона лева.  162 милиона лева са изплатени за лична помощ за миналата година, отчете министърът. Но \"явно това решение не удовлетвори всички майки\", защото пак са на протест, посочи той. Увеличени са и интеграционните добавки с малко над 80 милиона лева, но \"явно и това не удовлетворява майките\", те искат закон за личната помощ, допълни. На кафе с майки. \"За\" личната помощ На въпроса как за един ден се намериха 100 милиона лева за протестиращите на прага на председателството на ЕС полицаи, социалният министър посочи: По думите на Петков вече се водят разговори с финансовото министерство. Но сметката на Владислав Горанов показвала \"доста по-висока сума\". \"Моята оставка е депозирана, тя е при премиера и от него зависи\", каза още социалният министър, който веднъж хвърли оставка заради казуса с майките, но понеже именно те пожелаха да остане на поста, Бойко Борисов не я прие. Как социалното министерство даде 16 000 лв. за бизнес класа до САЩ? Пътуването на Димитрова и на експерт на МТСП (за същата цена на билета) е било уредено в последния момент. По този повод социалният министър коментира:  Междувременно излезе информация, че още един заместник на Петков е пътувал със скъп билет в чужбина. Днес министърът индиректно потвърди. \"Това са изключения в рамките на всички пътувания\", посочи той. Отказа обаче да каже цената на билета и за втория си заместник, пътувал скъпо. Как социалното министерство даде 16 000 лв. за бизнес класа до САЩ?", "date": "2018.06.27", "title": "Бисер Петков: Финансовото министерство решава, ние само предлагаме \"реалистичното\""}
{"url": "http://clubz.bg/69717-cvetan_cvetanov_i_korneliq_ninova_otsystvat_plenarnata_zala_aplodira", "text": "Зам.-шефът на ГЕРБ и председател на парламентарната група Цветан Цветанов и лидерът на БСП Корнелия Нинова отсъстваха днес от парламента по време на поименна проверка на кворума. Прочитането на имената им и обявяването, че отсъстват, бе посрещнато с бурни аплодисменти от пленарната зала. По силата на забучния ред първо отсъствието на Нинова получи аплодисментите на депутатите от ГЕРБ, а след това отсъствието на Цветанов бе аплодирано от лявата част на залата. До проверка на кворума се стигна по предложение на бившия председател на парламента Димитър Главчев. Малко преди това се разгоряха дебати по повод дневния ред и предложението на управляващите докладите на КЕВР, Комисията за защита на потребителите и отчетът на БТА за 2017 г. да бъдат разгледани на утрешното пленарно заседание. Причината - депутатите приключиха много бързо с точките преди това, а представителите на тези институции не са поканени в парламента за днес. Драгомир Стойнев (БСП) заяви, че председателят на на КЕВР е в залата и тази точка може да бъде разгледана. Веднага след това думата взе Десислава Атанасова (ГЕРБ). Тя изтъкна, че в момента Нинова отсъства, въпреки че е била неколкократно поканена да дойде в парламента. Атанасова обърна внимание, че лидерът на БСП само се регистрира в началото на деня, но получава заплащане за цял работен ден. Веднага след това дойде предложението за поименна проверка, която установи, че кворум има. Предложението за разглеждане на трите точки за утре бе подложено на гласуване и бе прието със 101 гласа \"за\", 58 \"против\", 10 \"въздържали се\".  Георги Свиленски от БСП поиска прегласуване: Предложението отново бе прието със 101 гласа \"за\", 61, \"против\" и 9 \"въздържали се\". Филип Попов (БСП) поиска обяснение на отрицателния вот, въпреки че няма право на такова, когато гласуването е по процедурен въпрос. Все пак Попов излезе на трибуната и заяви, че управляващите не могат да направят дори един седмичен дневен ред на парламента. Това разпалено му отговори Данаил Кирилов (ГЕРБ). След това заседанието бе прекратено час по-рано.", "date": "2018.06.27", "title": "Цветан Цветанов и Корнелия Нинова отсъстват. Пленарната зала аплодира"}
{"url": "http://clubz.bg/69702-afrika_e_bila_eksploatirana_desetiletiq_sega_da_polojim_globalni_griji", "text": "България успя да реши проблема с незаконните мигранти, прииждали в ЕС по т. нар. Балкански маршрут. Това заяви, запитан от \"Известия\", премиерът на страната Бойко Борисов, пише руският всекидневник. Според \"Известия\" Борисов изтъква специалната роля на Турция за уреждане на въпроса, защото благодарение на политиката на турския президент Реджеп Тайип Ердоган нито един мигрант не е минал незаконно границата през последните година и половина.  \"Износът на демокрация е пълен провал. Арабската пролет е европейска зима\" Руският вестник пише още, че българският премиер е подчертал, че за решаване на проблема с незаконната миграция е спомогнало споразумението за бежанците между Брюксел и Анкара от 2015 г. и цитира думите му: България, която се намира в периферията на ЕС, доста добре изпълнява функцията си като защитник на Европа от мигрантите, коментира пред \"Известия\" Оксана Петровская, ръководител на Центъра за европейски изследвания от системата на президентската администрация в Русия. Миграционната криза ще е главна тема от европейската среща на върха на 28 и 29 юни.  Изданието посочва, че премиерът Борисов е изброил пред него някои български предложения за решаване на европейския проблем с миграцията, включващи по-специално засилване на охраната по външните граници на ЕС и създаване на бежански центрове извън общността. България иска затваряне на границите на ЕС Освен това международната общност трябва да реши проблемите с бедността и постоянно увеличаващата се раждаемост в Африка. Миграционният въпрос е пряко свързан с тези аспекти, е подчертал Бойко Борисов. По думите му това ще бъде скъпоструващ и труден процес, за който в момента се водят много спорове в Европа, добавя вестникът.  България иска затваряне на границите на ЕС", "date": "2018.06.27", "title": "\"Африка е била експлоатирана десетилетия, сега да положим глобални грижи\""}
{"url": "http://clubz.bg/69714-17_shtata_sydqt_trymp_zaradi_razdelqneto_na_deca_ot_roditelite_im", "text": "Седемнадесет щата на САЩ, между които Вашингтон, Ню Йорк и Калифорния, съдят правителството на президента Доналд Тръмп, за да го накарат да събере мигрантски семейства, разделени на американско-мексиканската граница, предаде Асошиейтед прес. Тези  , се присъединиха към столицата Вашингтон, окръг Колумбия, и вчера подадоха колективен иск в окръжния съд в Сиатъл. Това е първото съдебно оспорване от американски щати на практиката на разделяне на семейства. Тръмп иска депортации без съдебни дела на имигранти Имиграционните власти са разделили през последните седмици около 2300 малолетни от родителите им. Този подход и разпространените кадри с плачещи деца предизвикаха широко възмущение. Миналата седмица президентът издаде  , но 17-те щата твърдят, че документът е пълен с уговорки и не важи за вече разделените семейства.  В колективния иск се посочва, че засегнатите мигранти са били лишени от право на справедлив процес и от право да искат убежище. Междувременно съдия от Калифорния издаде разпореждане, че граничните власти трябва да съберат разделените семейства в едномесечен срок. Ако децата са под петгодишна възраст, това трябва да стане до 14 дни от датата на разпореждането, издадено вчера. Решението на съдия Дейна Себроу от Сан Диего е по дело, заведено от Американския съюз за граждански свободи по случаите на 7-годишно момиченце, отделено от конгоанската си майка, и 14-годишно момче, отделено от бразилската си майка. Съдия Себроу издаде и национална забрана за разделяне не семейства в бъдеще, освен ако родителят не е доказано непригоден да изпълнява задълженията си. Тръмп щял да прекрати разделянето на деца от родители Вчера Върховният съд пък се произнесе  , засягаща няколко страни с предимно мюсюлманско население - Иран, Либия, Сомалия, Сирия и Йемен. Решението е една от най-големите победи за Тръмп. То беше взето с пет срещу четири гласа и слага край на ожесточената съдебна битка за това дали наложената от президента мярка представлява незаконна забрана, насочена срещу мюсюлманите. Съдилища от по-ниска инстанция бяха блокирали забраната, обявена през септември, както и две предишни версии, след като тази политика беше оспорена от няколко щата. Върховният съд постанови, че тези, които са оспорили мярката, не са показали, че тя нарушава американското имиграционно законодателство или съдържащата се в първата поправка към конституцията забрана правителството да проявява пристрастие към дадена религия за сметка на друга. Тръмп: Виждате разделени деца, а убитите от имигранти - не Решението утвърждава широка свобода на президента за това да преценява кой да бъде допускан в САЩ. То означава, че сегашната забрана може да остане в сила и че Тръмп може да добави още страни. Той казва, че тази политика е необходима, за да бъде защитена Америка от нападения на ислямски бойци. Тръмп щял да прекрати разделянето на деца от родители Тръмп: Виждате разделени деца, а убитите от имигранти - не", "date": "2018.06.27", "title": "17 щата съдят Тръмп заради разделянето на деца от родителите им"}
{"url": "http://clubz.bg/69701-v_sauditska_arabiq_loshite_momicheta_specheliha", "text": "Музиката често върви пред обществените процеси, а понякога дори ги предизвиква. Видеото към песента Bad Girls на M.I.A. излезе в началото на 2012 г., снимано е в Саудитска Арабия и показва жени, които не просто шофират, ами са и облечени досущ като мъжете, занимаващи се с автомобилни каскади, популярни сред младежите в арабското кралство.  Още с първото излъчване видеото предизвика остра полемика в САЩ и Европа. Някои издания обвиниха M.I.A., че пропагандира арабските културни ценности, докато други я похвалиха, че  подкрепя борбата на саудитските жени за отмяна на забраната за шофиране. Историческо: от днес жените в Саудитска Арабия шофират Всъщност появата на видеото не  е случайна – точно тогава, през 2012 г., за пръв път саудитски активистки започнаха дела срещу правителството поради отказа да се дават шофьорски книжки на жени. Това даде мощен тласък на женското движение в Саудитска Арабия и жените започнаха да водят своята борба не само в съда, ами и онлайн. Появиха се множество туитър акаунти, чиято единствена тема беше именно тази забрана за шофиране на жените и нейното отменяне. M.I.A. се превърна в пророк, но битката за отмяната на тази забрана беше спечелена окончателно онзи ден, когато миналогодишното решение на саудитското правителство влезе в сила. Хиляди жени се качиха на автомобилите и шофираха ентусиазирано. Дори според водещи арабски медии се появи парадоксът, че жените се оказаха много по-стриктни водачи на МПС и със строгото спазване на закона затрудниха известните с безхаберното спрямо правилата шофиране саудитци. Този ход, предизвикан от  превръщането на Мухамад бин Салман в престолонаследник преди година, обаче не е случаен и далеч не е плод само на самоотвержената борба на жените в кралството. \n\tРазрешаването да седнат зад волана не е просто някакво отслабване на режима на ограничения спрямо към жените, а по-скоро политическо-икономически акт от страна на правителството. Дълги години забраната беше оправдавана с религиозни норми, които обаче на практика не съществуват. Въпреки това буквално десетилетия кралската фамилия не смееше да се противопостави по никакъв начин на Съвета на религиозните старейшини, който легитимира до днес управляващата фамилия и политически режим, и поради това правителството беше склонно да търпи и обвиненията на Съвета към желаещите да шофират жени, че са неморални и дори развратни. Преките икономически ползи от отпадането на забраната за шофиране на жените са няколко. На първо време ще стимулира харченето на домакинствата, като се отваря пазар за потенциални нови поне 10 млн. потребители, които освен автомобили биха ползвали и петрол, и услуги. В духа на т.нар. Визия 2030 (която замести несъстоялата се 2020), чиято цел е саудитската икономика да бъде диверсифицирана и да се отърве от петролната зависимост, отпадането на забраната насърчава превръщането на жените в активни потребители. Това означава, че така нужните шофьори, наброяващи около 3 млн. души, и то най-вече чужденци, също ще станат излишни, а средствата, които  досега отиваха за тях, ще се влеят директно в саудитската икономика, а няма да изтекат навън, какот беше досега. (Чужденците, които работят в Саудитска Арабия, изпращат почти цялата си заплата на роднините си.) Отмяната на забраната би превърнала жените и в потенциални, ако не ръководители, то поне участници в малки и средни предприятия. Това дава основания да се предполага, че в близко време икономическите аргументи ще бъдат причина за допълнителна либерализация на статута на жените в Саудитска Арабия, след като на местните избори през декември 2015 г. за пръв път в историята на кралството им бяха дадени както активни (да избират), така и пасивни (да  бъдат избирани) избирателни права. И все пак гледайте видеото. Защото то разби множество стереотипи и направи проблема световноизвестен. А и защото... предвиди немислимата до скоро  промяна. Accelerating fast I can do this in a second \n\tLookin' in the rear view, swaggin' goin' swell \n\tLeavin' boys behind 'cause it’s legal just to kill \n\tShift gear, automatic, damned if I do \n\tWho's gonna stop me when I'm coming through?  ", "date": "2018.06.27", "title": "В Саудитска Арабия \"лошите момичета\" спечелиха"}
{"url": "http://clubz.bg/69707-bnt_otstrani_mariq_cherneva_ot_resora_%D1%9D_tq_napuska_nqmam_izbor", "text": "Една от най-известните журналистки в новините на БНТ - Мария Чернева, обяви, че е решила да подаде едномесечно предизвестие за напускане. Повод за решението ѝ е \"публична екзекуция пред цялата редакция на новините\", съобщи Чернева в профила си във фейсбук.  Мария Чернева пред Клуб Z: В БНТ се всява страх \"Когато директорът на информация посегна на най-ценния ми капитал - доброто име и доверие, градено 25 години. С недопустими внушения за недостойно поведение като представител на БНТ в Обществения съвет на  , с изразена погнуса към мен. Единствено по твърдения в някакво писмо към генералния директор. Писмо, за което шефката на информация не допусна и грам съмнение, че съдържа неистини\", пише Чернева. Защо предаването на Милен Цветков бе свалено снощи? Източници на Клуб Z потвърдиха за случая. Всеки понеделник директорът на информацията в БНТ   събира екипа на редакционно събрание. Този понеделник тя е започнала изказването си директно срещу Мария Чернева. Цитирала писмо, което е получила от Българската асоциация за закрила на пациентите, съдържащо обвинения срещу работата на журналистката като член на Обществения съвет от името на БНТ. Пръмова обявила, че отнема от Чернева ресор \"здравеопазване\", в който тя има дългогодишен опит. Репортерката не е била информирана предварително за писмото, нито е била попитана дали информацията отговаря на истината. \"Беше много грубо. Всички го приехме като послание: Не критикувайте министерствата, които отразявате\", сподели пред Клуб Z присъствал на събранието. Директорката на информацията в БНТ Уляна Пръмова също потвърди за случая пред Клуб Z. По думите на Пръмова, случаят е \"много сериозен\". Според описаното в писмото, Чернева е гласувала против лечението на деца в чужбина, защото било \"експериментално\". Всички останали представители на медиите са гласували \"за\". Уляна Пръмова допълни, че Чернева е в този фонд не в лично качество, а като представител на БНТ. Била два мандата представител на БНТ във фонда, започнала е трети мандат, а има право само на два. Генералният директор   е разпоредил да се направи проверка, отправил е запитване към фонда, очаква обяснения от Чернева до петък, за да се прецени какъв е случаят. Преди месец БНТ уволни главния си продуцент   с обвинения, че е организирал протеста на журналистите от \"Денят започва с култура\". Роберт Ковачев: Да те уволнят от БНТ вече е комплимент В началото на годината бе свалена от ефир продуцентката на \"Денят започва с култура\"  . Тя и колегите ѝ излязоха пред БНТ, когато пред сградата имаше протест срещу опитите на програмния директор на БНТ1   да се намесва в редакционните решения. Кошлуков маха продуцентка на \"Денят започва с култура\" Ето целия текст, който Мария Чернева публикува във фейсбук. Защо предаването на Милен Цветков бе свалено снощи? Роберт Ковачев: Да те уволнят от БНТ вече е комплимент Кошлуков маха продуцентка на \"Денят започва с култура\"", "date": "2018.06.27", "title": "БНТ отстрани Мария Чернева от ресора ѝ. Тя напуска: НЯМАМ ИЗБОР"}
{"url": "http://clubz.bg/69688-shte_prodyljim_da_se_nadqvame_kakvoto_i_da_stava", "text": "„Усещането е, че съм уволнена с есемес“, ми написа една приятелка. Звучеше като след любовна раздяла, но всъщност говореше за кандидата на опозицията в Турция Мухарем Индже. Беше около 11 ч. вечерта в изборната нощ и Индже бе изчезнал, докато хората рискуваха живота си като наблюдатели на броенето на бюлетините. Половината нация бе откликнала на призива на Индже да се бори докрай и се опитваше да спаси гласовете си от правителствените машинации. Беше като сцена от холивудска мелодрама. Жената е била толкова много пъти разочарована преди, че се страхува да приеме друг мъж, най-накрая се предава отново на любовта – за да бъде разочарована за пореден път. Ние, жената с разбито сърце в тази история, научихме, че Индже е признал победата на Ердоган с неофициален есемес, който изпратил на телевизионен водещ, без да помисли, че съобщението ще бъде показано в ефир. Фойерверките от сградите на управляващата партия и празничните изстрели от привържениците на Ердоган бяха като подигравка със загубата на демократите, изритаха ни направо в лицето – колко глупави бяхме да повярваме отново на един лидер след толкова много разочарования. Ние му повярвахме, но в края на филма президентът Ердоган произнесе една от своите класически речи като единствен лидер на страната и в нея каза: Ние, опозицията, както е много ясно от известно време, не сме включени в неговото разбиране за тази нация. За тези, които не знаят много за Турция – освен сегашното представяне в медиите като луда държава, в която всичко е възможно – ние живеем в условията на влудяващи политически абсурди, които станаха по-лесни за разбиране, откакто Доналд Тръмп дойде на власт и Западът започна да си има свой десен популизъм. Но все пак преди тези избори – първите президентски след протестите за парка \"Гези\" през 2013 г. - имаше истинска надежда за тези, които се противопоставят на агресивната поляризация, налагана от Ердоган. Не става дума само за митингите на социалдемократа Индже, които събраха милиони въпреки ембаргото от големите медии. Усещането бе завладяло също ултранационалистите и ислямските консерватори, включително и прокюрдската Народна демократична партия. Имаше негласен съюз на демокрацията срещу едноличния режим. За първи път от години задушаващото усещане „Ердоган е несменяем“ бе разбито. Самият той заекваше по време на своите митинги, забравяше си думите по време на речите пред платена публика, а пък обещанията му за безплатни сладкиши и чай бяха масово осмивани. Въпреки че всички знаехме, че това няма да са честни избори, усещането Yes, we can се носеше във въздуха. Дори и най-големите циници имаха едно наум по време на кампанията. Младите се очакваше да изиграят важна роля за резултата и те бяха по улиците да агитират за Индже. След години на разделение това изчезнало чувство на братство сред различните фракции от нашия политически спектър ни вдъхновяваше. Толкова много, че написах: Не бях сама в ентусиазма си. За първи път от години международните медии говореха за турски политик, различен от Ердоган. „Съжалявам“, каза Индже в своята дългоочаквана реч ден след изборите. Той бе искрен, като се извини, че не се е появил публично още предишната вечер. „Ако все още искате да ви водя по този път, аз съм готов.“ След като нито неговата партия, нито най-емоционалните му привърженици посочиха заслугите му, той го направи сам: Това бе посрещнато със смесени чувства. Някои искаха да се върнат към удобния цинизъм, други искаха да опитат отново. В следващите дни ще разберем дали Индже ще успее да убеди уморената опозиция в Турция или не. Какъвто и да е резултатът, благодарение на Индже и на другите опозиционни кандидати Турция показа на целия свят как половината народ е готов да се присъедини към борбата за демокрация във време, когато идеята за демокрация е в упадък по целия свят. В страни като моята политиката е силно емоционална и лидерите са или обичани, или мразени. Привържениците носят снимки на своите лидери в портфейлите си, все едно са тайни любовници. Вероятно това изглежда странно на хората от Запада. Така се получава, когато хората са заплашени от десния популизъм. Точно като турския народ, британците и американците вече търсят спасител, храбър принц, който няма да ги разочарова. След като бях порицана от своите мразещи се приятели заради детинския ми ентусиазъм и пристрастното ми поведение в социалните мрежи по време на изборната нощ, се сетих за последната реплика от филма с Ал Пачино и Мишел Пфайфър „Франки и Джони“: Това е вярно и в нашия случай, решени сме да останем заедно и да продължим да се надяваме. Каквото и да става.", "date": "2018.06.27", "title": "Ще продължим да се надяваме. Каквото и да става"}
{"url": "http://clubz.bg/69708-borisov_kym_mediite_kakvoto_iskate_puskajte_vse_mi_e_taq_video", "text": "Премиерът Бойко Борисов коментира преди началото на заседанието на правителството спирането на предаването на Милен Цветков по Нова тв, което трябваше да бъде посветено на фалшивата новина, че е купил гръцки остров. С тези думи Борисов се обърна към оператора на Нова тв, който бе в залата, за да снима началото на заседанието. В понеделник вечерта в \"Часът на Милен Цветков\" беше излъчено повторение на старо предаване. Това предизвика зрителски коментари и въпроси дали става дума за цензура.  Защо предаването на Милен Цветков бе свалено снощи? Сред предварително анонсираните теми на фейсбук страницата на предаването с начален час полунощ беше обявена и: В неделя от Брюксел Бойко Борисов специално отдели време, за да опровергае появили се информации, че според гръцки медии си е купил гръцки остров. Подобни твърдения се появиха в жълти медии. В гръцки издания обаче такава информация липсва. Нова: Сваленото предаване на Милен Цветков не отговаря на стандартите На запитване на Клуб Z от Нова тв отговориха, че   за обективност, истинност и баланс на гледните точки във всички предавания\".     Нова: Сваленото предаване на Милен Цветков не отговаря на стандартите", "date": "2018.06.27", "title": "Борисов към медиите: Каквото искате, пускайте - все ми е тая (ВИДЕО)"}
{"url": "http://clubz.bg/69710-bez_napredyk_v_germaniq_zagovori_se_za_novi_izbori", "text": "Положението в управляващата германска коалиция начело с канцлерката Ангела Меркел е изключително напрегнато, каза днес лидерката на германските социалдемократи Андреа Налес, оставяйки открит въпроса за възможни нови избори, съобщава Ройтерс. Меркел се споразумя с ХСС, решението за граничния контрол остава за юли На четиричасовите разговори късно снощи с участието на Меркел, нейните консервативни баварски съюзници и социалдемократите не беше разрешен спорът по мигрантската политика, който заплашва целостта на коалицията. Попитана дали се готви за нови избори, тя каза:  . Водачът на парламентарната група на Християндемократическия съюз на Меркел Фолкер Каудер също каза, че са нужни още обсъждания, защото късните разговори вчера са били безрезултатни. Зеехофер решен - ще връща мигранти от Германия там, където са регистрирани  Партиите от управляващата коалиция трябва да се срещнат отново в неделя. Тогава канцлерката Ангела Меркел трябва да даде отчет на партньорите си за резултатите от срещата на върха в Брюксел, която ще се проведе в четвъртък и петък. Въпреки че едва миналата седмица бе организирана извънредна среща за миграцията, тази тема ще доминиа зарговоритемежду лидерите на страните членки на ЕС и тази седмица. Християндемократическият съюз (ХДС) на Меркел и баварският му съюзник Християнсоциалният съюз (ХСС) водят остър спор за реформа на правото на убежище и имиграцията около въпроса за отхвърляне на германската граница на бежанци, които вече са регистрирани в други европейски страни. В този спор Меркел е изправена срещу вътрешния си министър Хорст Зеехофер, който е лидер на ХСС. Вчера Меркел заяви, че не очаква страните от ЕС да постигнат пълно съгласие по въпроса за бежанците на срещата си на върха на 28 и 29 юни. Зеехофер решен - ще връща мигранти от Германия там, където са регистрирани ", "date": "2018.06.27", "title": "Без напредък в Германия. Заговори се за нови избори"}
{"url": "http://clubz.bg/69698-kzk_naj_setne_se_zae_sys_sdelkata_za_chez_srokovete_veche_tekat", "text": "Близо 3 месеца и половина отне на Комисията за защита на конкуренцията да образува производство по искането на \"Инерком\" да придобие дружествата на ЧЕЗ в България. Вчера - на 26 юни - в сайта на КЗК се появи съобщение за старт на производството за концентрация. Фирмата на Гинка Върбакова, която е потенциалният купувач на бизнеса на ЧЕЗ, подаде искане за проверка дали сделката би била допустима за пазара още на 14 март.  Обявяването на начало на процедурата по същество значи, че започват да текат законовите срокове, в които КЗК да се произнесе и да стане ясно ще допусне ли \"Инерком\" да придобие електроразпределителното дружество или не.  \"Инерком\" поиска ЧЕЗ от КЗК преди три месеца. Резултат няма Стандартният срок антимополната комисия да се произнесе за дадена сделка е 25 работни дни (плюс 10, ако някой поиска удължаване). Освен ако не се появят обстоятелства по чл. 38, ал. 2. Цитираният текст гласи: Законът дава опцията, ако има допуснати нередности или при необходимост от предоставянето на допълнителна информация от заявителя, сроковете да спрат да текат.  Нормативният акт дава и вариант \"задълбочено проучване\" на евентуална концентрация на предприятия  да \"се извършва, когато в резултат на оценката, извършена при ускореното проучване, комисията установи, че концентрацията поражда сериозни съмнения, че в резултат на осъществяването й ще се създаде или засили съществуващо господстващо положение и ефективната конкуренция на съответния пазар ще бъде значително възпрепятствана\". По закон решенията за този тип проучване се публикуват в сайта на КЗК. А самата проверка може да трае до четири месеца от решението за старт на задълбочено проучване.  Ден след като \"Инерком\" поиска от КЗК разрешение да купи ЧЕЗ в България през март, комисията публикува кратко съобщение, в което се казва, че (който цитирахме по-горе). Заради тази \"застраховка\" на антимонополния орган три месеца по-късно председателката му Юлия Ненкова се наложи да отговаря пред депутатите от комисията по икономическа политика тази седмица какво се случва със сделката и защо решенията се бавят. Въпросът бе поставен от народния представител от БСП Жельо Бойчев - той оглавяваше и временната анкетна комисия, която разследваше сделката.  От отговора на Ненкова пред депутатите не стана ясно дали КЗК е открила някакви нередности в заявлението на \"Инерком\" за сделката или не. С публикуването на заявлението на компанията на Гинка Върбакова преди ден обаче следва да се предположи, че КЗК вече е получила всички налични документи, които са й нужни, и предварителната проверка е направена.  В съобщението от 26 юни за старт на производството за сделката за ЧЕЗ,   пише:  Антимонопоният орган уточнява, че по закон в 7-дневен срок от съобщението за започване на произвоството по искането на \"Инерком\"  . Въпросните становища от трети лица трябва да бъдат подкрепени с доказателства.  става ясно още от документа. Преди седмица от БНБ пък отказаха да кажат кои са финансовите институции, които имат участие във финансирането на покупката на ЧЕЗ в България от \"Инерком\" на Гинка Върбакова. В писмо до Народното събрание управителят на трезора Димитър Радев се позова на банковата тайна, за да откаже конкретна информация на народните представители. Въпреки че за поискването на тези данни има специално решение на Народното събрание. БНБ за сделката за ЧЕЗ: Една банка участва, 4 - с \"интерес\". Другото е тайна От БНБ обаче потвърдиха - без да споменават имена на финансови институции, че една от регистрираните у нас банки е декларирала пред БНБ, че  Други 4 кредитни институции са заявили пред БНБ, че БНБ за сделката за ЧЕЗ: Една банка участва, 4 - с \"интерес\". Другото е тайна", "date": "2018.06.27", "title": "КЗК най-сетне се зае със сделката за ЧЕЗ. Сроковете вече текат"}
{"url": "http://clubz.bg/69703-albaniq_nqma_da_spasqva_merkel_otkazva_da_priema_bejanci", "text": "Албания отхвърли предложение за евентуално изграждане на нейна територия на приемни центрове за мигранти, запътили се към страни от ЕС. Албания никога не би приела такива бежански лагери на ЕС дори ако в замяна й бъде предложено членство в ЕС, заяви премиерът Еди Рама в интервю за германския в. \"Билд\", цитирано от ДПА. Това съобщи БТА. Рама заявява в интервюто, че е против разтоварване на мигранти, сякаш са някакви нежелани токсични отпадъци. Той подчертава, че Албания винаги е готова да даде своя справедлив дял за решаването на общоевропейски проблеми, но не може да го направи сама. Превръщането на Албания в някакъв вълнолом за мигранти, които искат да влязат в страни от ЕС, би било \"опасно решение\", казва той. Австрийският канцлер Себастиан Курц и председателят на Европейския парламент Антонио Таяни предложиха да се настаняват бежанци в балкански страни, които обаче са извън ЕС. Западни медии коментираха, че тази идея може да се окаже спасителна за кацлера Ангела Меркел в Германия. В управляващата коалиция там има сериозно напрежение по темата за бежанците. Албания спасява Меркел? Вчера страните от ЕС дадоха принципно съгласие за присъединителни преговори с Албания и Македония, като започването на същински преговори е обвързано с напредък в реформите. Албания и Македония започват преговори за присъединяване към ЕС Посланичката на ЕС в Албания Романа Влахутин заяви, че изграждането на бежански лагери не е и няма да бъде условие за начало на присъединителни преговори на Албания с ЕС, предаде агенция МИА. Посланичката посочи, че единственото условие е доброто управление и подобряването на ситуацията в Албания. Тя изрази задоволство от реформите в страната и добави, че се надява до края на годината да бъдат формирани важните институции на правосъдието. Премиерът Еди Рама също отрече в профила си във фейсбук да са били поставяни някакви условия за изграждане на лагери за бежанци в замяна за започване на присъединителните преговори. Въпросът за приема на мигранти продължава да подклажда напрежение в Европейския съюз, което прави идеята за постигане на консенсус на срещата на върха утре най-малкото хипотетична, пише френският в. \"Монд\". Напрежението между европейските партньори през последните седмици се изостри, особено между Рим и Париж. След 15 дни на разногласия евентуалният консенсус между 28-те по мигрантския проблем на срещата им утре и вдругиден е под въпрос. Подобно виждане изразява и британският в. \"Гардиън\". Из цяла Европа политиките за предоставяне на убежище разочароват както бежанците, така и европейските граждани. Опитите да се договори справедливо разпределяне на бежанците в европейските страни стигнаха до задънена улица и срещата на върха едва ли ще постигне пробив, отбелязва вестникът. Единственото нещо, за което европейските правителства успяха да се споразумеят, е създаването на партньорства с африканските страни по проблема с миграцията. Тези споразумения се фокусират върху подсилване на границите, намаляване на числеността на отпътуващите и увеличаване на броя на връщаните мигранти, опитващи се да стигнат до Европа. Нигер се превърна в получател на най-значителната европейска помощ за развитие, но не поради внезапен прилив на алтруизъм, а защото е най-използваният от мигрантите път до Либия и Средиземно море, посочва \"Гардиън\". Когато става дума за бежанците обаче, Европа трябва да промени начина си на мислене за африканските страни. Понастоящем Африка дава подслон на повече бежанци от всеки друг район в света, а някои страни прилагат новаторски решения, от които останалата част от света може да се поучи. Вестникът цитира върховния комисар на ООН за бежанците Филипо Гранди, който през тази седмица призова онези, които вдигат шум за проблема с бежанците в Европа и Америка, да посетят африканските общности, които дават убежище на милиони хора с малко ресурси. \"Гардиън\" дава пример с три страни - Етиопия, Кения и Уганда, чийто среден брутен вътрешен продукт е около 20 пъти по-малък от европейския, но въпреки това заедно са подслонили 2,8 милиона бежанци - повече от всички, пристигнали в 28-те страни от ЕС по време на кризата през 2015-2016 г. Един от главните уроци, които можем да научим от тези страни, е, че икономическото включване на бежанците може да е от полза за всички, подчертава статията. Единството по отношение на един общ проблем трябваше да доминира на европейската среща на върха тази седмица, но вместо това настъпи разединение. Преди около месец се смяташе, че във фокуса на срещата в Брюксел ще е \"Брекзит\". Великобритания се надяваше най-сетне да представи плановете си за бъдещите отношения с блока. В резултат на протакането на Лондон обаче въпросът, по който останалите 27 страни са до голяма степен единни, сега е отложен за есента. Вместо това срещата ще бъде центрирана върху два тежки въпроса, които разделят блока: реформата на еврозоната и проблемът на ЕС с мигрантите, прекосяващи Средиземно море, отбелязва в. \"Файненшъл таймс\".  Албания и Македония започват преговори за присъединяване към ЕС", "date": "2018.06.27", "title": "Албания няма да спасява Меркел. Отказва да приема бежанци"}
{"url": "http://clubz.bg/69704-bqlata_nosht_na_mesi_veliki", "text": "Маркос Рохо - героят за Аржентина, чийто гол я класира за осминафиналите на Световното първенство, казал на свои съотборници в навечерието на мача, че ще вкара. Това заяви звездата на \"Манчестър Юнайтед\", цитиран от в. \"Ел Мундо депортиво\". И допълва, че посвещава попадението на своето семейство, брат, жена и дъщери. Аржентина се добра до елиминациите (СНИМКИ) Капитанът Лео Меси пък посвещава успеха на агитката на Аржентина, която според \"Ел Мундо депортиво\" превърнала петербугския стадион \"Зенит\" в мини \"Бомбонера\" - стадиона в Буенос Айрес, на който националният тим на Аржентина играе мачовете си. Заглавието е   и е с термини от игра на рулетка. В случая е игра на думи - Rojo, par y pasa. Rojo означава червено, а par - двойка, т.е. двата гола за Аржентина, или четният номер 16 на автора на победното попадение. Аржентина плаче, Хърватия ликува (СНИМКИ) Изданието продължава:  - така е озаглавил уводния си материал аржентинският вестник \"Ла Насион\". Аржентинските национали искат смяна на треньора Става дума за белите нощи в Санкт Петербург. А капитанът на тима е обявен за Меси Велики, тъй като триумфира в града на Петър Велики. Меси Велики не е правил такъв потресаващ мач от края на 2017 г., когато с три гола срещу Еквадор сам класира отбора за мондиала, пише \"Ла Насион\". Коментарът на изданието е твърде поетичен: А единственият \"цивилизован\" миг на Меси в мача бил този, в който се обърнал към турския съдия Джунейт Чакър и му заявил, че никога няма да му прости дузпата срещу Хавиер Масчерано. Аржентина плаче, Хърватия ликува (СНИМКИ) Аржентинските национали искат смяна на треньора", "date": "2018.06.27", "title": "Бялата нощ на Меси Велики"}
{"url": "http://clubz.bg/69705-de_niro_uajnstijn_mi_dylji_pochti_1_milion_dolara", "text": "Робърт де Ниро се присъедини към дългия списък със знаменитости, които твърдят, че компанията „Уайнстийн“ им дължи големи суми пари. Актьорът заяви, че не са му платени 940 хил. долара за ролята му в „Наръчник на оптимиста“, романтичната комедия от 2013 г., зад която стои „Уайнстийн“. За ролята си във филма Де Ниро получи номинация за „Оскар“ в категорията за най-добра поддържаща мъжка роля, отбелязва „Гардиън“. Твърдението на Де Ниро е част от производството по несъстоятелност срещу компанията на Харви Уайнстийн, обвинен от над 70 жени в сексуален тормоз. Междувременно редица холивудски звезди разкриха, че не са си получили парите от компанията за свършената работа. Сред тях са Мерил Стрийп и Джордж Клуни, които търсят възнагражденията си за участието им в „У дома през август“, в тази група е и Куентин Тарантино – режисьорът очаква да му бъдат изплатени почти 4 млн. долара. Рапърите Джей Зи и Еминем и актьорът Джейк Джиленхол също са заявили финансови претенции към компанията. Скорсезе събира Де Ниро и Ал Пачино във филм за мафията След сключена сделка с частната фирма „Лантърн кепитъл“ „Уайнстийн“ е в процес на прехвърляне на акциите на новия си собственик. Цената на продуцентската къща падна с 23 млн. и „Лантърн“ я купиха за 287 млн. долара. Падането на сумата притесни много кредитори, че няма да видят дължимото си от фалиралата компания. В същото време се появи проблем с правата над снимки, притежание на „Уайнстийн“ – Джулия Робъртс и Мерил Стрийп обаче казаха, че при продажбата са получили пълни права над фотографиите си.", "date": "2018.06.27", "title": "Де Ниро: Уайнстийн ми дължи почти 1 милион долара"}
{"url": "http://clubz.bg/69674-italiq_pishe_istoriq_poznajte_tozi_myj_kakyv_ministyr_e", "text": "През последните няколко години станахме свидетели на ключови национални избори, които чертаят бъдещето на ЕС, а и на Европа като цяло. Избирането на Макрон и вече четвъртият мандат на Меркел поуспокоиха страстите относно съществуването на Европейския съюз въпреки всичките предизвикателства пред него. През март друга страна от основателките бе изправена пред избор. Новото правителство на Италия, което движението “5 звезди“ и партията \"Лига\" успяха да сформират, вече се прочу с антиевропейска реторика и строго отношение към бежанците. Поради актуалността на темата с мигрантите и бежанците обаче остана незабелязан поривът на това правителство да засили гражданското участие в публичната сфера и да децентрализира управлението в държавата. От своето основаване до сега Италия е провела 72 референдума, като 32 от тях са се състояли през последните 20 години, което нарежда страната на челните позиции в Европа по този показател. За да бъде валиден един референдум в Италия, според член 75 от конституцията той трябва да бъде одобрен от над 50% от всички избиратели, а за инициирането му се изискват подписите на 500 000 граждани или съгласието на 5 регионални съвета. Именно тези изисквания, поне според правителството, ограничават гражданското участие, тъй като много от референдумите засягат малки общности в един определен регион и е трудно инициирането и приемането им поради малката численост на общността и незаинтересованите съседни региони. “Днешната младеж“ – сменете рамката на мислене Поради тази причина движение „5 звезди“ настоява за децентрализация и подобряване на механизмите за гражданско участие в публичната сфера, а плод на тези възгледи е новото Министерство на отношенията с парламента и пряката демокрация начело с министър Рикардо Фракаро, 37-годишен юрист. Създаването на министерство на пряката демокрация, макар и чрез непряко избран представител, е приносът на Италия, който със сигурност ще влезе в учебниците по история. Функциите на новото министерство все още не са ясно разписани и публикувани на официалния сайт на италианското правителство, но по думите на Давиде Казаледжо (от движение „5 звезди“) основната му задача е: Казаледжо уточнява, че новият министър по-добре ще обясни функциите на министерството до дни и ще работи за други допълнителни механизми, които да улесняват гражданското участие в Италия. Тръкнете тук за президентска република Тази неяснота крие и много рискове, както например въвеждането на прекалено ниски изисквания за валидност на референдумите в държавата, която само преди няколко месеца проведе референдум за отцепването на регион Венето под влиянието на казуса с Каталуния. Въпреки това сближаването на политическите елити с гражданите е крайно жизненоважно за съхраняването на демокрацията и нейните ценности, особено на фона на открито автократичните режими на Изток. Силно се надявам този нов министерски пост да не бъде опорочен още в началото и да бъде добър пример не само на идейно равнище, а и на практика. ---- „Генерация Z“ – с подкрепата на „Америка за България“ Тръкнете тук за президентска република „Генерация Z“ – с подкрепата на „Америка за България“", "date": "2018.06.27", "title": "Италия пише история. Познайте този мъж какъв министър е?"}
{"url": "http://clubz.bg/69697-prostrelqha_perata", "text": "Това съобщи в профила си във фейсбук късно вчера вечерта Петър Низамов-Перата, известен с акциите си по \"залавянето\" на влезли в България мигранти. Прострелян е в Бургас, малко след 22 ч., близо до бл. 41А в жк \"Изгрев\". Динко и Перата - в доклада на Държавния департамент на САЩ Низамов е получил две огнестрелни рани в краката, потвърждават от МВР. По собствения му разказ пред полицията бил атакуван от трима души, които се криели в храстите. На мястото са намерени четири гилзи. Извършена му е спешна хирургична интервенция. Няма опасност за живота му. Новината за инцидента съобщи и бургаският журналист и приятел на Перата Стоян Тончев. Той също говори за правителствен заговор, но не обяснява какъв е мотивът. А само написа във фейсбук: За последно Перата влезе в спор с бургаски медии, които успя да осъди за клевета. Стигна се до безпрецедентни декларации на журналистите за потъпкана свобода на словото, а ВСС защити колегата си магистрат, издал присъдата. Низамов бе и арестуван преди 2 години, след като заедно с познати е \"арестувал\" група афганистанци в района на река Резовска, близо до турската граница, връзвайки ги със \"свински опашки\". Това се видя на видео, разпространено в интернет. По този случай Петър Низамов-Перата бе обявен за невинен по обвинението за противозаконно лишаване на свобода. Перата и \"колегата му\" Динко от Ямбол станаха нарицателни за \"ловци на бежанци\" през последните години въпреки сигналите за наличието и на други групи, патрулиращи границата. На двамата бе обърнато и специално внимание в годишния доклад за правата на човека на Държавния департамент на САЩ. В него се отбелязва като добро постижение на правозащитните власти решението да разследват двамата \"ловци\". Двамата обаче воюват открито, а Господин Господинов, както е всъщност името на Динко, е отявлен привърженик на правителството и Бойко Борисов. Новият \"Динко\" от \"Гоу Търки\"- един патриот със солидно полицейско досие   Всъщност \"патриотът\" е добре познат на МВР и бургаските медии.  През 2009 г. на кръстовище в „знаковия“ квартал на Бургас „Меден рудник“ се засичат мотоциклет и аудито на  бившия боксьор Калоян Стоянчов, определен от медиите като \"изгряваща звезда на сцената на силовите структури\".   и негов приятел тръгват към моториста Петко Лисичков – бивш спецполицай, с крясъци и псувни. Той опитва първо да се защити с палка, а после произвежда 4 изстрела със законно притежаван „Глок“, два от които оставят Голямата Рижа на място. В следващите няколко часа събраните здравеняци от „Меден рудник“ и други квартали почти опитват да линчуват баретата Лисичков, без въобще да демонстрират какъвто и да е респект от бургаската полиция, която го пази на моменти с жив щит. Някои от тях – като Мануел Стоев, си носят... мачете. След случая, който е красноречив, кой всъщност управлява и създава продължително напрежение в морския град се излъчва репортаж на тв „Скат“. Там в кадър е Петър Низамов, обявен от телевизията като \"техния главатар\". Във връзка с други публикации - за побой в дискотека \"Джубокс\", той осъди журналист на първа инстанция (споменатото по-горе дело). Проблем се оказва това, че в официалното съобщение се посочва П. Н., а медии съобщават кой стои зад инициалите и го наричат \"бияч\", за което той после е оправдан. Любопитен факт, е че Перата си води колкото дела си иска, защото е освободен от таксата - 4% от иска като социално слаб. Иначе още тогава - към 2012 г. от официалното изявление на институциите става ясно, че  Новият \"Динко\" от \"Гоу Търки\"- един патриот със солидно полицейско досие", "date": "2018.06.27", "title": "Простреляха Перата"}
{"url": "http://clubz.bg/69700-maradona_otkazal_da_vleze_v_bolnica_po_vreme_na_macha_snimki", "text": "Диего Марадона е отказал да влезе в болница по време на мача Нигерия - Аржентина (1:2) в Санкт Петербург, информира аржентинският в. \"Ла Насион\". Информацията се потвърждава от много други медии в латиноамериканската страна. Аржентина се добра до елиминациите (СНИМКИ) Снощи британският в. \"Сън\" съобщи, че Дон Диего е постъпил в клиника в града, след като му прилоша на решителния двубой от група D на Световното. Телевизионните камери показаха, че Марадона не изглежда добре в ложата си на арената. Според \"Ла Насион\" на величието е оказана помощ на място. Фамозният № 10 е изведен от мястото си на трибуната. Той е легнал във ВИП бокса си, а скоро след това отново е бил на крака. След срещата бившият капитан на Аржентина се е отправил с частен самолет към Москва, където планира да остане през следващите дни. Може да потърси помощ там. Медиците на стадиона в Санкт Петербург са му препоръчали да си почива повече. Марадона направи шоу по време на срещата с Нигерия. Той се молеше, приветстваше фенове, в един момент се снимаше с тях и приемаше почестите им, изживяваше събитията на терена... След победния гол на Маркос Рохо размаха и средни пръсти, което не се приема добре от тв анализатори и коментатори по цял свят. Тази сутрин Марадона направи обръщение чрез социалните мрежи, за да успокои почитателите си:", "date": "2018.06.27", "title": "Марадона отказал да влезе в болница по време на мача (СНИМКИ)"}
{"url": "http://clubz.bg/69696-britanskiqt_telegraf_trymp_moje_da_otide_v_rusiq_za_finala_na_svetovnoto", "text": "Американският президент Доналд Тръмп може да посети Русия за финала на Световното първенство по футбол, твърди британският в. \"Телеграф\". Това ще се случи непосредствено след срещата му с руския му колега Владимир Путин. Съветникът по национална сигурност на Тръмп Джон Болтън вече пътува към Москва, където ще обсъди детайлите около предстоящата среща. В руската столица той ще се срещне още днес с Путин и с руския външен министър Сергей Лавров, потвърди говорителят на Кремъл Дмитрий Песков. Да изчакаме да стане срещата и тогава да коментираме, посъветва журналистите Песков. Той все пак обеща, че ще помоли съветникът на Путин Юрий Ушаков да разкаже за какво са си говорили с пратеника на Тръмп Болтън. Най-вероятно двамата президенти ще разговарят в Хелзинки, пише \"Политико\", цитиран от Нюз.ру. Дори вече били определени три възможни дати за срещата на върха - веднага след форума на лидерите на НАТО в Брюксел и визитата на Тръмп във Великобритания. САЩ все още обмислят като вариант и среща във Виена, но в последно време все повече като най-вероятно място за разговори между президентите Тръмп и Путин се разглежда Хелзинки, твърди правителствен източник пред изданието. Градът е привлекетален, защото е неутрална територия за преговори, а е и близо до Русия и така Путин бързо ще може да се върне в Москва за финала на Световното по футбол, отбелязва Нюз.ру. Както е известно, последният мач е на 15 юли. На финала на Мондиал 2018 може да дойде и премиерът на Израел Бенямин Нетаняху, а палестинският лидер Махмуд Абас вече е потвърдил присъствието си. Това отваря пътя пред среща между двамата лидери, пишат още световните агенции. Тръмп: Искам да се разбирам с Русия, въпреки че те предпочитаха Хилъри Белият дом не е коментирал официално информацията. Очаква се Тръмп да присъства на срещата на НАТО в Брюксел на 11-12 юли, а след това да направи работно посещение във Великобритания на 13 юли. Тези дни най-големият австрийски вестник \"Кронен цайтунг\" съобщи, че е възможно разговорите между Тръмп и Путин да бъдат на 15 юли във Виена. Според изданието от няколко дни екипи от дипломати и експерти на САЩ и Русия са в Австрия за подготовката на срещата. Самият Тръмп допусна възможността да се види с Путин в началото на юли. Доналд Тръмп е поверил организацията на предстоящата среща с Владимир Путин на тесен кръг съветници, пише руският всекидневник “Независимая газета“, цитиран от Фокус. Аслунд се съмнява, че може да се попречи на главата на Белия дом да се срещне с руския лидер. В неотдавнашно интервю за Wall Street Journal държавният секретар Майкъл Помпео каза, че очаква ограничено сътрудничество с Русия, дори руската външна политика се разглежда в САЩ като ревизионистка. Ръководителят на Държавния департамент добави: Помпео смята, че основният приоритет на САЩ е борбата срещу тероризма. В същото време геополитиката сега все повече се определя от конфликти с такива глобални сили като Русия и Китай, смята Помпео.", "date": "2018.06.27", "title": "Британският \"Телеграф\": Тръмп може да отиде в Русия за финала на Световното"}
{"url": "http://clubz.bg/69690-vlastta_razhlabva_rejima_za_drujestvata_sys_specialna_investicionna_cel", "text": "Депутати от ГЕРБ и Обединени патриоти начело с Делян Добрев (ГЕРБ), председател на енергийната комисия, внесоха  в Закона за дружествата със специална инвестиционна цел, който разхлабва сериозно режима за инвестиции и обхвата на действие на АДСИЦ. Освен Добрев, сред имената на вносителите личи и това на Менда Стоянова (ГЕРБ), председател на бюджетната комисия на 44-ото НС. По данни от годишния отчет на Комисията за финансов надзор, към края на 2017 г. в България функционират 56 такива дружества - толкова наброяват от момента на появата им от 2004-а насам. Но активите на тези дружества заемат 1.6% от брутния вътрешен продукт, констатира   Комисията за финансов надзор. Защо Делян Добрев смени вратовръзката Една от революционните промени в законопроекта е отпадането на забраната дружествата със специална инвестиционна цел (ДСИЦ) да придобиват вземания, които са предмет на правен спор. Просто отпада думата \"вземания\" от чл. 4, ал. 3 на , където се забранява да придобиват недвижими имоти и вземания, предмет на правен спор. Защото тези дружества правят това - продават и купуват недвижими имоти и вещни права, както и покупко-продажба на вземания. Вземанията, придобивани от АДСИЦ обаче, трябва да са към местни лица и да не са обект на принудително изпълнение - т.е. да не са обект на правен спор. Казано просто - не могат да купуват например актив, който частен съдебен изпълнител продава. И имат специален данъчен режим - АДСИЦ не плащат данък печалба, акционерите, които не може да са повече от 50 лица, плащат само 5% данък върху получения дивидент. Но сега управляващите са на път да разрешат обхвата на дейността им.  Промените \"разрешават\" на АДСИЦ да инвестират до 20% от активите си във вземания - предмет на правен спор. В законопроекта са предвидени \"мерки за управление на рисковете\", когато ги придобиват. Но законопроектът всъщност разписва като изискване само \"оценка и мотивиран правен анализ\" на вземането. Друга от революционните промени е, че вече на ДСИЦ се разрешава да инвестират в недвижими имоти, които се намират извън България - на територията на друга държава-членка (на ЕС и/или Европейското икономическо пространство). Бизнесът искаше това от десетина години, но въпреки че сега е предложено, не е ясно как ще се осъществява трансграничният надзор и регулация, тъй като правната уредба във всяка страна е различна.   Странно е предвиденото разрешение, че \"не подлежат на застраховане незастроените поземлени имоти\".  Налице е и друга сериозна промяна - дружествата със специална инвестиционна цел ще може да откриват сметка в банка, различна от банката-депозитар, когато парите по сметката са предназначени за плащане по договор със срок до 1 година или с банка, с която АДСИЦ е сключило договор за банков заем до размера на отпуснатия заем. Банката-депозитар е банката, която по закон съхранява паричните средства и ценните книжа на дружеството. Дружествата със специална инвестиционна цел имат право да имат само една разплащателна сметка в банката-депозитар, която извършва всички плащания за сметка на ДСИЦ, като спазва устава му и проспекта за публично предлагане на ценни книжа. Но сега се появява известна... либерализация на този режим. Мотивът е, че парите, с които въпросните дружества се разплащат с клиентите си, не бива да се съхраняват в банка депозитар, понеже не били свободни средства. Но за тази промяна се настояваше отдавна, тъй като създава затруднения във функционирането на дружествата.  Според мотивите, вносителите искат да раздвижат дейността на АДСИЦ в България, при която е констатирана \"обезпокоителна тенденция на застой в развитието им\". Факт. В годишния си отчет за 2017 г. Комисията за финансов надзор (КФН) изтъква, че дейността им не се е възстановила напълно след световната финансова криза. Но пък именно в сегмента на АДСИЦ (и животозастраховането) се наблюдава известно повишаване на пазарната концентрация отчасти в резултат на отпадане на участници от пазара - при дружествата със специална инвестиционна цел са отнети лицензите на 12 само за година.  Делян Добрев и сие смятат, че именно с разрешението да се придобиват и недвижими имоти извън България - в ЕС и ЕИП, ще се стимулира и привличането на чуждестранни инвестиции в ДСИЦ. Премахва се и забраната за инвестиции на ДСИЦ в други дружества - освен разрешените сега до 10% от капитала в обслужващи дружества. Мотивът е да се раздвижи финансирането. Затова се предвижда 1/3 от активите на ДСИЦ да могат да бъдат инвестирани в други компании за недвижими имоти, но само такива, които работят в България. Тази промяна е оправдана със сериозния икономически ефект, който би имала \"върху пазара на недвижими имоти и на финансовите пазари, както и върху българската икономика като цяло\". Освен това се настоява да отпадне \"неоправданото натоварване с разходи\" на дружествата, свързани с ежегодна преоценка на техните имоти и вземания. \"Безспорно, акционерите следва да са наясно със стойността на основните активи на дружеството, за да могат да вземат решение да инвестират или да продължат инвестицията си в него. От друга страна, е абсолютно неоправдано подобни преоценки да се извършват, когато разходът за това е близък по размер или дори по-голям от икономическата изгода, реализирана от съответния имот или вземане\", пише в мотивите. При всяка промяна на цените в рамките на 5%, трябва да се правят преоценки, предвижда сега законът. \"Поради тази причина смятаме, че следва да се преоценяват само активи на значителна стойност. Предложеният праг за преоценка на активи над 2% от стойността на всички активи на дружеството е достатъчно нисък, за да гарантира, че настоящите и бъдещите акционери ще получат адекватна професионална оценка за реалната стойност на основните активи на съответното АДСИЦ\", смятат вносителите. Предвидена е и възможност ДСИЦ да участват в проекти за развитие на недвижими имоти или в покупката на големи обекти чрез Special Purpose Venture, като се предлага 90% от печалбата да се разпределя като дивидент.  И още нещо в посока на либерализацията - промените дават шанс на ДСИЦ да престане да бъде дружество, но да не се ликвидира, когато например акционерите са се отказали от лиценз. Това означава, че ще съществува като публично дружество, но без данъчните преференции. Дали пък Делян Добрев не трябва да декларира конфликт на интереси по този законопроект? Преди да стане депутат в първия мандат на ГЕРБ, Добрев е бил шеф на борда на  . Сред управителите личат   и  , показват документи от Tърговския регистър,  . Името на Росица Гаргова нашумя покрай разкритията за роднинските назначения на Добрев в община Хасково. Тя е първа братовчедка на Делян Добрев, а съпругът й Даниел Гаргов стана известен като \"зет като мед\". Тя напусна ключовия си пост на директор на дирекция \"Финансово-счетоводни дейности и бюджет\" в община Хасково, след като избухна скандалът. Биволъ съобщи, че \"фирми с участието на Гаргов са спечелили обществени поръчки за над 100 млн. лева\" - в топ 3 на санирането. Става въпрос за \"Еко Традекс Груп\" АД, чийто мажоритарен собственик е \"Форуком\", в която акционери са Даниел Гаргов с 30% и Тенчо Лилянов със 70%.", "date": "2018.06.27", "title": "Властта разхлабва режима за дружествата със специална инвестиционна цел"}
{"url": "http://clubz.bg/69695-tajna_sreshta_s_vyzkrysnaliq_babchenko_prosto_iskah_da_oceleq", "text": "Срещата се е състояла на безлюдно място извън Киев, и то при голяма конспирация. С голямо закъснение пристига джип със затъмнени стъкла. Седящият на задната седалка мъж се оглежда на всички страни. Едва след това слиза. Това е Бабченко. Лицето му е бледо, ръкостискането слабо. Изглежда силите му са го напуснали, изпитва и страх. В крайна сметка не ставало въпрос единствено за неговата сигурност, а и за тази на съпругата и дъщеря му. Украинските власти настоявали да се инсценира убийство. Уверили го, че само така могат да се разкрият поръчителите и да се предотвратят и други убийства. Бабченко разкрива детайли, но свива вежди и моли за тях да не се пише: Скоро обаче би могъл да разкрие всичко около драмата. \"Хапнах супичка и отидох да убивам Бабченко\" Заговорен по темата, че сега мнозина на Запад го укорявали, Бабченко реагира с клатене на глава. След дълго мълчание проронва: След това се извинява на всички, които са скърбели за него и след това се чувствали измамени. Бабченко, който като руски войник се е бил в двете чеченски войни, винаги е бил пестелив на думи. Сега е станал още по-безмълвен. С поглед  опипва околността. Почти не излиза навън, тъй като украинските власти продължават да са на мнение, че е под заплаха. Мерките за сигурност са крути. Охранителите му любезно казват, че вече било време за отпътуване. На раздяла отново си стискаме ръцете. Докато Бабченко е длъжен да мълчи, неговият приятел и колега Айдер Мушдабаев не си затваря устата. Властите са пуснали на Бобченко записи от подслушвани телефонни разговори, в които поръчителят оказва натиск най-сетне да бъде убит. Ясно се чувало: Украинци от тайните служби са показали на Бабченко и негови снимки, както и такива на жена му, с които разполагат единствено властите в Москва. Малко отклонение – въпросните снимки са правени отдавна в Москва, и то единствено за издаването на лични документи – бел. ред. За да се спечели време за инсценирането на убийството, властите правят така, че Бобченко да изчезне. Първо мамят, че лекувал страдание в крака, за да стане ясно защо не напуска жилището си. Аркадий е останал жив единствено защото поръчителят е натоварил с убийството агент на украинската тайна служба, който незабавно информирал властите, смята Мушдабаев. Човекът, за когото украинските служби смятат, че е дърпал конците, е предприемачът Вячеслав Пивоварник от Москва. Според киевски журналисти той бил част от мрежа на Кремъл за непрозрачни политически гешефти. Как „смъртта“ на Бабченко разкри руски мафиоти и агенти Пивоварник е отговарял за дестабилизирането на Украйна и осъществяване на терористични актове. Това поне твърди човекът, който в Киев е поръчал на убиец да ликвидира Бабченко и сега е в ареста – Борис Герман. Това обаче не звучи убедително. Например той твърди, че работел и за украинската тайна служба. Ето защо истинските мотиви остават на тъмно. Но каквито и да са те, в страх сега живее и Мушдабаев. Украинските власти са го информирали, че и самият той е бил на мушката на поръчителите от Москва. Първо киевските власти обявиха 30 души, включени в списъка за убийства. По-късно го разшириха на 47 души. Някои, чиито имена са включени в списъка, не го приемат сериозно, като Юрий Андрухович, един от най-известните украински писатели: И на него полицията е предложила да се разговаря по защитни мерки, но досега той не намерил време за подобна среща. За разлика от Мушдабаев Андрухович не е избягал от Русия в Украйна и ето защо в Москва не го смятат за изменник. Като приятеля си Бабченко Мушдабаев е един от най-яростните критици на Путин. Той нарича руския президент “кръстник” и говори за мафиотска държава. Това го превръща в омразен обект за руския пропаганден апарат. Ето защо Мушдабаев не се и съмнява, че списъкът е истински и че действително е в смъртна опасност. Мушдабаев непрестанно е охраняван от полицейски офицер. Той му обяснява как трябва да се държи. Примерно къде в стълбище може да се крие убиец или как да се разбере, дали непознати са били в жилището му – вратите да се оставят в опредеделена позиция, също и пердетата. 46-годишният баща на две деца не може спонтанно да напусне жилището си, не може да ходи на ресторант или в бар. “Целият ми живот е обърнат с главата надолу”, казва Мушдабаев. Той води свое предаване по кримскотатарския предавател ART, който след анексирането на Крим предава от Киев. Журналистът включва репортажи за съдбата на съотечствениците му в Крим – арести, бой, мъчения. Наивен бил и погледът на Запада по случая \"Бабченко\": Как „смъртта“ на Бабченко разкри руски мафиоти и агенти", "date": "2018.06.27", "title": "Тайна среща с възкръсналия Бабченко: Просто исках да оцелея"}
