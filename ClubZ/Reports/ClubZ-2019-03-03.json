{"url": "http://clubz.bg/80176-evropejska_titla_v_lekata_atletika_za_bylgariq", "text": "Радослава Мавродиева спечели европейска титла по лека атретика в тласкането на гюле на шампионата на закрито в Глазгоу. Българката записа 19,12 метра в петия си опит, което е най-добро постижение в нейната кариера. Това постижение й осигури златния медал. В квалификацията българката остана втора след Кристина Шваниц (Германия), която в днешния ден остана зад нея само с един сантиметър - 19,11 в третия си опит. Бронзът пък спечели Анита Мартон от Унгария с най-добър опит от точно 19 метра. Радослава Мавродиева с бронз на европейското по лека атлетика Така Радослава Мавродиева прибави най-после златен медал към своята колекция от медали от европейски шампионати в зала след среброто в Белград преди две години и бронзът в Прага преди четири.", "date": "2019.03.03", "title": "Европейска титла в леката атлетика за България"}
{"url": "http://clubz.bg/80174-levski_s_klasika_sreshtu_slaviq", "text": "\"Левски\" победи \"Славия\" с 3:0 в най-старото столично дерби. Мачът от 24-ия кръг на Първа лига бе интересен и с положения пред двете врати. \"Сините\" обаче бяха далеч по-ефективни пред гола от \"белите\". Първото опасно положение в мача бе за \"Славия\". Бившият любимец на синята агитка Дарко Тасевски намери в коридор Радослав Кирилов. Той отляво на наказателното поле пусна пас към Цветелин Чунчуков. Нуно Рейш обаче изчисти в корнер. Веднага след това обичайният заподозрян Станислав Костов вкара гол и \"Левски\" поведе с 1:0 още в 4-тата минута. Давиде Мариани центрира отляво към наказателното поле на Славия. \"Белите\" не успяха да изчистят кълбото, което достигна до Жерсон Кабрал. Той отправи успореден на голлинията пас към Станислав Костов, който се озова на празна врата и вкара. Малко след това \"Славия\" имаше основателни претенции за дузпа. Чунчуков бе спънат от Рейш в наказателното поле, но съдията не даде нарушение. Следващата интересна ситуация бе пред вратата на \"Славия\", когато Паулиньо уцели гредата. След това Славчо Шоколаров шутира от дистанция, но вратарят на \"Левски\" Николай Михайлов изби в корнер. Малко преди края на първото полувреме Жерсон Кабрал вкара втори гол за \"Левски\". Той бе намерен след постепенна атака пред наказателно поле и отправи хубав удар с левия крак. Второто полувреме отново започна по-добре за \"Славия\". В 53-тата минута, след центриране в наказателното поле Милен Гамаков се озова сам пред празна врата, но не успя да намери добре топката. В 55-тата минута Давиде Марияни вкара прекрасен гол с удар от около 30 метра. Минута след това Костов изпусна сам срещу вратаря на \"Славия\". Следващият интересен момент в мача бе фалът на Гамаков срещу Цветкович в наказателното поле на \"Славия\". Съдията даде дузпа за \"Левски\". Тя бе изпълнена от Паулиньо, но вратаря на \"Славия\" Стериакис спаси. ЦСКА-София се отпуши срещу \"Септември\" В другия мач днес \"Лудогорец\" победи \"Ботев\" (Враца) с 2:0. Това бе първата победа за шампионите за тази календарна година. В класирането на първо място е \"Лудогорец\", който води с 5 точки пред \"Левски\" и ЦСКА-София.", "date": "2019.03.03", "title": "\"Левски\" с класика срещу \"Славия\""}
{"url": "http://clubz.bg/80173-rusiq_na_balkanite_vliqnie_no_i_redica_zagubi", "text": "Това заяви пред бТВ проф. Иво Банац, хърватски историк, който преподава в \"Йейл\", коментирайки политиката на Месква на Балканите. Според него е трудно да се каже кой прави повече за разделянето на ЕС - Русия или Китай. Той цитира чешкият президент Земан, който е евроскептик, но все пак наскоро е казал, че ситуацията в Европейския съюз е ужасна но извън него е още по-зле. Според него бъдещето не може да се планира без да се разбира миналото.", "date": "2019.03.03", "title": "Русия на Балканите - влияние, но и редица загуби"}
{"url": "http://clubz.bg/80152-pilotyt_kojto_moje_bi_sprq_nova_vojna_mejdu_indiq_i_pakistan", "text": "Той скочи с парашут над вражеска територия. Стреля във въздуха, за да държи на разстояние разгневените местни, метна се в езеро и унищожи документи като ги изяде.  Така \"Вашингтон пост\" героично описва действията на индийския пилот, който е най-обсъжданият човек тези дни от двете страни на индийско-пакистанската граница. От момента, в който военният летец Абхинандан Вартхаман, беше свален на пакистанска територия в сряда при въздушни сблъсъци между двете държави, историята на неговото оцеляване вълнуваше Индия и Пакистан - макар и с различни мотиви. И някак очовечи натегнатите отношения между двете съседки, които са в постоянни затихващи и възобновяващи се конфликти още от отцепването на част от Индийския полуостров и създаването на независимата държава Пакистан. Индийският пилот беше заловен ден след като индийските бойни самолети бомбардираха това, което Делхи определи като военен лагер в Пакистан, откъдето се смята, че са отговорните за самоубийствените бомби в Кашмир на 14 февруари (тогава загинаха най-малко 40 парашутисти).  Абхинандан Вартхаман е сред бойните пилоти, които трябва да отблъснат пакистанско нападение по границата, но неговият МиГ-21 Бисон е изчезнал, съобщи в сряда външното министерство на Индия. От пакистанска страна дойде съобщението, че са свалили два самолета, а един пилот е заловен. Индия потвърди тогава само за една машина и пилот. В четвъртък стана ясно, че Исламабад ще върне Абхинандан на Делхи, пакистанският премиер Имран Кхан съобщи, че страната му ще направи този \"жест на мир\", а много коментатори отбелязоха, че освобождаването на пилота е разредило силно напрежението в една от най-сериозните кризи от десетилетия между двете държави, които освен че се намират постоянно на границата на изострянето на двустранните си отношения, са и сериозни ядрени държави. Късно в петък Вартхаман прекоси пеш граничната бразда на Вагах, мина през металната врата, която разделя двете държави, и се здрависа с офицерите по сигурността от индийска страна. Беше посрещнат като герой. Стотици индийци на място чакаха появата на пилота цял ден, на мястото имаше струпване на националните медии, коитоъправеха прочувствени репортажи, а индийският премиер Нарендра Моди приветства Вартхаман като го похвали за \"куража, който е за пример\". 38-годишният летец от южноиндийския град Ченай сега ще трябва да мине през сериозни медицински изследвания и прегледи, уточниха властите в Делхи. Индийците трепетно следяха всяко действие в сагата на Вартхаман. Първото видео, което беше разпространено от пакистанските власти, показваше как го отвеждат от мястото на разбиването на самолета, където тълпа от местни хора го е обградила. Чуваше се и как пакистански войник казва на хората да престанат. Второ, будещо сериозни критики, видео беше пуснато от пакистанското министерство на информацията. На него се виждаше как пилотът е със завързани очи, окървавено лице и отговоря спокойно на въпроси, докато е задържан от пакистанците. След острия протест на МВнР на Индия до Пакистан и заплахи, че има нарушаване на Женевската конвенция заради лошото отношение към заловения ранен пилот, пакистанските военни публикуваха ново видео, в което обясниха, че \"пилотът получава отношение съобразно нормите на военната етика\". На него той даже пие чай и вече не е със завързани очи. Отказва да отговори на въпроси за неговите операции или детайли за машината, като същевременно хвали отношението към него от страна на пакистанската армия и вкусния чай. Това видео вдъхнови пакистанските медии и социалните мрежи. От една страна - то по пропагандни цели беше употребено, за да се покаже благородството на пакистанската армия, потребителите в интернет надълго обсъждаха и смелото поведение на летеца и как добре се е държал, как е похвалил \"домакините си\". В Индия точно това видео не получи голям отзвук по медиите.  И от двете страни на границата обаче се надигнаха гласове, че Абхинандан трябва да бъде освободен. От обикновени хора до най-видните звезди на Боливуд - всички се вълнуваха за съдбата на военния летец.     \"Като истински войник\", каза баща му Симхакути Вартхаман в изявление. Имаше и четвърто видео, за което се смята, че е снимано малко преди освобождаването на Вартхаман и разпространено от пакистанската информационна агенция. В клипа пилотът хвали пакистанските власти и критуква индийските медии, че нагнетяват напрежение.", "date": "2019.03.03", "title": "Пилотът, който може би спря нова война между Индия и Пакистан"}
{"url": "http://clubz.bg/80164-kak_taka_intelektualci_si_ustrojvat_lov_na_veshtici", "text": "\"Ивайло Дичев написа нещо разумно, ползвайки умерен език, в газетата. Кога България от провинция ще стане глобален играч И веднага от двете му страни върху му се метнаха: Огнян Минчев, който на практика го нарече \"празно тенеке\"; и Венци Мицов, който директно го обвини, че не е чел Гео Милев, нито дори - Радичков.  \"Проф. Дичев, опитайте с пиеса на Милчо Левиев или филм на Рангел Вълчанов\" Откъде се появи тази ярост? Кой я пусна сред нас? Каква врата беше отворена, та тя нахлу с раззината отровна паст?  Презиращите нацията постмодерни космополити са празни тенекета Как така колеги-интелектуалци си устройват един другиму лов на вещици, със съответния изказ, все едно става дума за одиране жив на вековен поробител?  Докъде ще стигне това - до призив към властите за разправа с другия? Какъв пример даваме - ние, дето и бездруго ни гледат изпод вежди по улиците, подозирайки, че не само умеем да четем книги, но и да ги пишем?  Езикът на яростта е предвестник на насилието. Този урок не е ли научен? Ами ако утре някой потурест патрЕот разбере от цялата работа, че ловният сезон за Ивайло Дичев е открит?  Аман\"   \"Проф. Дичев, опитайте с пиеса на Милчо Левиев или филм на Рангел Вълчанов\" Презиращите нацията постмодерни космополити са празни тенекета", "date": "2019.03.03", "title": "\"Как така... интелектуалци си устройват... лов на вещици\""}
{"url": "http://clubz.bg/80166-dronove_pomagat_na_ucheni_da_prebroqt_koalite_v_avstraliq", "text": "Учени тренираха дронове, снабдени с инфрачервени сензори, да разпознават топлинни следи от коали, съобщи ЮПИ, цитирана от БТА. Биолози използват тази технология, за да могат прецизно и ефикасно да следят популацията от коали в Австралия.  Алгоритъм определя дали топлинните \"подписи\" са от коали или други видове животни. Учените планират да обучат алгоритъма да разпознава и топлинни \"подписи\" от други животни. В бъдеще дронове и инфрачервена технология ще се използват за следене на различни животни, включително застрашени и инвазивни видове.  Сега учените прибегнали до дронове, за да бъдат преброени коали, които са били следени с помощта на нашийници с радиопредаватели. По този начин била потвърдена прецизността на метода. По-рано дронове били използвани за преброяване на тюлени и морски лъвове на брега. Резултатите от изследването са публикувани в Scientific Reports.", "date": "2019.03.03", "title": "Дронове помагат на учени да преброят коалите в Австралия"}
{"url": "http://clubz.bg/80170-kosmicheskiqt_korab_drakon_se_skachi_s_mejdunarodnata_stanciq", "text": "Космическият кораб \"Дракон\" на компанията \"Спейс Екс\" успешно се скачи с Международната космическа станция (МКС), съобщиха световните информационни агенции.  По този начин американската компания се доближи до целта си да изпрати хора в космоса. От компанията на предприемача Илон Мъск оповестиха, че това успешно скачване е първото за космически кораб за търговски полети, проектиран за екипаж. \"Дракон\" бе изстрелян вчера с ракета \"Фалкон\" от космическия център \"Кенеди\" във Флорида. Мисията без екипаж дава възможност на \"Спейс Екс\" да покаже, че може да построи космически кораб, който да отведе хора в космоса.  Корабът ще остане 5 дни скачен за орбиталната станция, преди да се върне на Земята следващия петък. \"Тестовият полет е много важен. Готвим се да изпратим американски астронавти с американски ракети в космоса от американска територия за пръв път, откакто бяха преустановени полетите на совалки през 2011 г.\", заяви наскоро директорът на НАСА Джим Брайдънстайн.", "date": "2019.03.03", "title": "Космическият кораб \"Дракон\" се скачи с международната станция"}
{"url": "http://clubz.bg/80172-google_nqma_da_premahne_prilojenie_s_koeto_sauditci_kontrolirat_jenite_si", "text": "Google отказа да премахне от своя магазин приложение на саудитското правителство, което позволява на мъжете да проследяват жените и да контролират къде пътуват, съобщи \"Бизнес Инсайдър\". Причината - програмата за смартфони не нарушавала правилата им.  Google с нови изисквания към приложенията в Android Absher е универсално приложение, чрез което гражданите на Саудитска Арабия си взаимодействат с държавната администрация. Една от функциите му му позволява на саудитците да предоставят и отменят разрешение за пътуване на жени и да настроят сигнал по СМС за жени, които използват паспортите си. Нещо, напълно законно в Саудитска Арабия. Не обаче и според демократката Джаки Спиър от Калифорния, която заедно с други членове на Конгреса подаде сигнал до Google. Според тях с това си решение технологичната компания става съучастник в \"потискането на жените от Саудитска Арабия\". Absher има версия и за iOS, но от Apple още не са приключили прегледа на приложението.", "date": "2019.03.03", "title": "Google няма да премахне приложение, с което саудитци контролират жените си"}
{"url": "http://clubz.bg/80171-volen_siderov_evroatlanticheskite_ni_priqteli_poddyrjaha_sultana", "text": "Честит национален празник, българи! 3-ти март е жива дата, тя не е прашна страница и трябва да ни даде поуки за това, което се случва днес. Темата за Освобождението на България от турско робство я приемаме като жива и актуална тема, по-важна от кворума в Народното събрание. Ако нямаше Освобождение, нямаше да има Народно събрание. Неслучайно император Александър II гледа към сградата на парламента, за да помним кой е подписал манифеста за обявяване война на Турция, за освобождаване на угнетените християнски народи. В момента имаме учебници, в които нашите деца учат, че българи и турци живеели заедно, пеели, танцували и се черпели с баклава по време на празниците. Ще минат няколко години и сигурно ще пише, че едва ли не сме процъфтявали по време на Османската империя. Цинизъм! Отвратителен цинизъм, който обаче се преподава на българските деца. Затова лично ще разговорям с министъра на образованието Красимир Вълчев. Затова Атака е помощник на властта, за да може да налагаме и изискваме определени политики. Ние, българските националисти от АТАКА, се надяваме всички политици един ден да бъдат патриоти и националисти, в този добър и хубав смисъл на думата, които да кажат, че България е основният ни интерес. А всички останали блокове, съюзи и принадлежности са нещо, което минава и отминава. България е вечна! Днешните т. нар. наши евроатлантически приятели, на които се кланят ден и нощ, бяха тези, които поддържаха Османската империя. Бяха тези, които казаха на султана – искате ли помощ, искате ли военни специалисти срещу тези разбойници, които се бунтуват – имам предвид българите, които направиха Априлското въстание, имам предвид Левски, Ботевата чета, всички герои, пред които ние се кланяме. Западът поддържаше Османската империя, а прадядовците на Меркел, Тереза Мей, Юнкер и т. н. казаха да нарежат България на парчета в Берлин.  Какво става в днешния ден? Идва другарят Столтенберг и се среща на 4 очи с министър-председателя. Какво си говориха, за какво го е убеждавал? Аз ще задавам тези въпроси. Дали ще науча истината, е друга работа. За какво го е убеждавал ли? Мога да ви кажа, тъй като много години вече се занимавам с анализи и мога да преценя, че генералният секретар на НАТО е идвал тук, за да превърне България във фронтова линия срещу същата тази Русия, която ни освободи. България е важна и точно затова тук идват генералните секретари на военните блокове, за да ни направят отново фронт, за да ни превърнат отново в инструмент за поразяване на тези, които ни освободиха, които проливаха кръв за нашето Освобождение. Но ние, българските националисти от АТАКА, сме за това – да напомняме, да вдигаме глас, когато трябва, и да правим, каквото можем. От нас зависи дали ще гледаме безучастно собствената си съдба. Ние от АТАКА правим каквото трябва. Българският народ дали ще се събуди, зависи от него. Трябват ни сили, за да показваме накъде да върви нашето управление. Ще го правим, докато сме живи. БОГ ДА ПАЗИ БЪЛГАРИЯ!    ", "date": "2019.03.03", "title": "Волен Сидеров: Евроатлантическите ни приятели поддържаха султана"}
{"url": "http://clubz.bg/80110-politika_samo_sys_simpatichni_hora_preporychvam_kafeneta_i_barove", "text": "Намирам начина, по който се води разговорът за мястото на бъдещи евродепутати от \"Демократична България\" в ЕП, за доста глупав. Не защото разговорът не е важен - напротив. Именно защото следващият ЕП ще бъде доста разделен и динамичен, и именно защото нито една от традиционните политически групи няма да е никак единна по основни теми, и особено защото е възможно ЕП да завърши с различно разпрделение от началното, разговорът е много важен. И точно по тази причина, не е работа на отделни кандидати да заявяват къде ще ходят и няма да ходят, а е работа на политическото ръководство на коалицията да вземе политическо решение. Както къде ще се запишат избраните депутати, така и как ще се държат при политически размествания е първостепен политически, а не лично - естестически или философски въпрос. Донякъде - защото разговорът е леко преждевременен - няма окончателен формат на коалиция, няма състав и подреждане на листа. Това са първостепенните политически въпроси. Въпросът за позиционирането в \"семейство\" идва след това, веднага след това. Повече - защото разговорът за позиционирането в ЕП е следствие от ясна програма за политическо поведение в ЕП, а не от симпатии. Друго политическо решение, предхождащо този разговор. Преди всичко - защото начинът, именно начинът, по който разговорът се води, показва - за пореден път - дълбока политическа незрялост, на която нямаме право сто дни преди изборите. Демократичната политика е занимание по привличане на максимална подкрепа преди избори и изграждане на мнозинства след избори. По необходимост, това занимание изисква, непрекъснато и на всеки етап, работа с хора, които не са ти нито приятни, нито симпатични, нито са във всяко отношение съмишленици. ЕНП, с всичките си безброй кусури, е продукт на зряло политическо занимание. И аргументът, че там има дълбоко неприятни хора, не е политически аргумент. Същото обаче се отнася и за АЛДЕ. Фактът, че ЕНП и АЛДЕ се олицетворяват от ГЕРБ и ДПС в България, не е толкова петно върху тези партии, колкото е петно върху българския политически пейзаж и особено върху такива като мен - политически дилетанти, допуснали тези откровени БКП-та да нямат алтернатива в центъра и дясно... Ако искаш да се занимаваш с политика в компанията единствено на хора, които намираш за симпатични, твърди съмишленици и за които всичките ти приятели да са убедени, че са по-почтени от самите тях (защото малцина от приятелите ни са 100% почтени в личния и професионалия си живот, нали?), мога да препоръчам няколко добри софийски кафенета и бара. Можем да се разделим според музикалните си вкусове, по предпочитания, свързани с работното време, или пък по религиозен признак. Моята религия ми забранява да пия малки бири, затова Уан мор бар не е моето място за политика  Хубави празници желая, разум, здраве и големи бири.  ", "date": "2019.03.03", "title": "Политика само със симпатични хора? Препоръчвам кафенета и барове"}
{"url": "http://clubz.bg/80155-prezirashtite_naciqta_postmoderni_kosmopoliti_sa_prazni_teneketa", "text": "България не е провинция, а напълно нормална европейска страна, обитаваща глобалния свят. Бил съм в много страни в света и този тип народняшки популизъм, който толкова боде очите на българските либерални интелектуалци, съществува навсякъде. В Америка пред 2/3 от къщите гордо се вее националното знаме. Националната традиция и нейните символи са на почит на всички континенти. В страни като Русия и Турция съществува месиански комплекс за превъзходство над другите, в Гърция от деца възпитават народа си в респект към елинизма - традицията, която стига до древността, макар, че прекъсванията в нея са твърде значими. Идете във Франция, Испания, Полша - ще видите почитта към традицията и идентичността - въпреки, че постмодерните елити, вдъхновени от непоносимост към проявите на национална гордост, се опитват да ги иронизират и маргинализират. България не прави изключение - и тук има задълбочаващо се разделение между традиционализма - често изразяван по не дотам интелигентен начин - и постлибералната погнуса от провинциалната ограниченост. Подобно на всяко друго място в света - обикновеният италианец не знае кой е Умберто Еко, испанецът - Ортега и Гасет, полякът - Ришард Капучински - обикновеният българин не е чел Сабина Радева, не следи наистина интересната колонка на Иван Кръстев в Ню Йорк Таймс, не е чел \"Физика на тъгата\" на Георги Господинов. Това не е достатъчно основание за да му вменяваме провинциален комплекс за малоценност. Стоичков е по-известен от Иван Кръстев, Бекембауер - от Макс Фриш, София Лорен - от Бокачо. Димитър Маринов се е качил на сцената на Оскарите. Дали това е много или малко - зависи от гледната точка. Но подобно на всяка друга публична личност от сферата на шоу бизнеса той заслужава своите пет минути слава в очите на обикновения българин - най-малкото защото е постигнал успеха си сам и защото не се е срамувал да покаже публично, че е българин. Е, добре - български американец. Днешните нации наистина са флуидни. Което не означава, че са пренебрежим фактор в идентичността на милиарди човешки същества. България е нормална страна. Някои други не са нормални. Не е нормална една министърка на културата в Швеция, която публично попита - \"За каква особена шведска култура може да става дума?\". Някой ще каже - айде сега, ние всичко у нас оправихме, със Швеция се заядохме. Не, не сме оправили и няма да оправим всичко. А Швеция е страна със завидна култура и историческа традиция. Бих припомнил още веднъж. Космополитизмът - мировото самосъзнание - е висш етап в развитието на човека и човечеството, който необходимо включва - \"снема\" - неговите предходни идентичности. Не можеш да бъдеш пълноценен космополит, ако не си добър син/дъщеря, добър родител, активен член на общността - селото, града, отговорен гражданин на нацията ... чак до мировата идентичност. Презиращите нацията постмодерни космополити са празни тенекета - те вдигат много шум, но са самотно носещи се от вятъра жълти листа - без корени, със сублимиран произход и хаотична идентичност. Затова те държат да \"деконструират\" всички неща, които са се случили за човека веднъж завинаги - биологичния пол, етническия произход, расовата принадлежност - и да конструират произволно - \"социално\" - свят по собствен избор Изборът е нещо важно. Реалността, обаче - също.    ", "date": "2019.03.03", "title": "Презиращите нацията постмодерни космополити са празни тенекета"}
{"url": "http://clubz.bg/80165-uvelichavat_se_prihodite_ot_predotvrateni_shteti_v_gorivata", "text": "Със 70% са нараснали предотвратените щети за бюджета от иззети горива през 2018 г. в сравнение с 2017 г. Тов заяви пред БНР вътрешният министър Младен Маринов. През 2017 г. са конфискувани нелегални горива и тютюневи изделия за 16 млн. лв., а през миналата - за 27 млн. лв., поясни Маринов. И изтъкна, че усилията срещу контрабандата са постоянни. Чрез тези усилия се увеличавали и приходите в бюджета. Танкерите с горива се следят от стъпването им в икономическата зона на България, както по море, така и по Дунав, до разтоварването на пристанище, а след това и разпространението по бензиностанциите, поясни министърът. В момента се извъшрвало картографиране на всички обекти за търговия с горива. Всички вериги бензиностанции били проверени през последните две години.", "date": "2019.03.03", "title": "Увеличават се приходите от предотвратени щети в горивата"}
{"url": "http://clubz.bg/80168-cipras_zaqvi_che_e_izpylnil_vsichki_svoi_obeshtaniq", "text": "Управляващата в Гърция коалиция на радикалните леви сили СИРИЗА изпълни всички свои обещания в социално-икономическата сфера, в това число за повишаване на заплати и пенсии, заяви днес гръцкият премиер Алексис Ципрас на заседание на централния комитет на тази партия преди началото на кампанията по подготовка за изборите за Европейски парламент през май, предаде ТАСС. цитирана от БТА. Ципрас отбеляза, че са изминали шест месеца откакто Гърция излезе от трудния осемгодишен период, по време на който тя се намираше под твърдия контрол на международните кредитори в съответствие с трите програми за макроикономическа помощ от ЕС и МВФ.  Този изход се превърна в отправна точка за начало на нова епоха. Нова епоха за Гърция, правителството на левите сили и партията СИРИЗА, каза Ципрас, посочвайки, че страната е успяла да излезе от кризата и е осъществила важни структурни реформи, поддържайки най-уязвимите слоеве от населението.  Ние осигурихме здравни услуги за 2,5 милиона граждани, които досега нямаха медицинско осигуряване, каза Ципрас. Той отбеляза, че безработицата в страната е намалена на почти 9 процента, създадени са над 350 000 нови работни места. Премиерът посочи, че СИРИЗА е отменила съкращаването на пенсиите, отново е започнала да провежда колективни преговори между държавата, предприемачите и профсъюзите за определяне на заплатите в отраслите, осигурила е увеличаване на минималната заплата в страната с 11 процента на 650 евро месечно.  Ципрас призова всички прогресивни сили в страната да подкрепят СИРИЗА и да обединят усилия за победа над неолибералните и ултрадесни сили на предстоящите избори за Европейски парламент.", "date": "2019.03.03", "title": "Ципрас заяви, че е изпълнил всички свои обещания"}
{"url": "http://clubz.bg/80158-praznik_e_kraj_alepu_kipi_dejnost", "text": "В първия почивен ден от дългия уикенд около националния празник, край Алепу кипи усилен труд, пише сайтът  . Над строежа се извисяват поне две бетонпомпи, а бетоновози непрекъснато пристигат и напускат строежа. На една от снимките, направени на място, се вижда, че рамото на бетонпомпата е над основите на уж спрените от строителство сгради, а до нея бетоновоз подава материал. От друга снимка пък се вижда как вече разтоварил бетоновоз изхвърля остатъчното количество материал и отмитата циментова вода в сервитута на общинския път в резервата. Спират строежите на \"Алепу\", \"Градина\" и \"Арапя\". Засега На 1 февруари 2019 г. РДНСК – Бургас, обяви, че ще разпореди на Община Созопол да спре строителството на нов туристически комплекс до т.нар. Шофьорски плаж до Алепу, започнато в отклонение на разпоредбите на Закона за устройство на териториите. На 12 февруари ДНСК анонсира, че е направена допълнителна проверка поради съмнения за възобновена работа, но е констатирала, че се  , за които не се отнася разпоредбата от началото на месеца. Обяснение: на Алепу ще се прави ваканционен комплекс, за да се укрепва свлачището Под възбрана е само строителството на втория етап от проекта, включващ туристическите сгради. Но само докато не бъдат отстранени констатираните нарушения.   Обяснение: на Алепу ще се прави ваканционен комплекс, за да се укрепва свлачището", "date": "2019.03.03", "title": "Празник е. Край Алепу кипи дейност"}
{"url": "http://clubz.bg/80157-bojko_borisov_s_chestitka_za_3_mart_bez_nito_duma_za_rusiq", "text": "Премиерът Бойко Борисов честити чрез профила си във Фейсбук днешния национален празник 3 март на всички българи. Любопитна подробност е, че той не споменава нито веднъж Русия, а набляга на усилията нашите възрожденци. Вицепрезидентът Илияна Йотова: Свободата е дело на българите Ето какво написа Борисов:  ", "date": "2019.03.03", "title": "Бойко Борисов с честитка за 3 март без нито дума за Русия"}
{"url": "http://clubz.bg/80175-toaletni_za_treti_pol_za_myje_koito_ne_znaqt_da_sedqt_ili_da_sa_izpraveni", "text": "Лидерката на германския Християндемократически съюз (ХДС) Анегрет Крамп-Каренбауер, смятана за възможна бъдеща канцлерка, беше подложена на критики заради шеговити забележки за интерсексуалните, предаде ДПА, цитирана от БТА. Тоалетните за трети пол \"са за мъже, които още не знаят дали трябва да седят, или да са изправени, докато пикаят\", заяви тя в сатирична реч, част от карнавалните празненства. В нея тя определи и правителството в Берлин като мекушави \"пиячи на лате макиато\". Думите й бяха посрещнати със смях от публиката, събрала се в югозападния град Щоках в четвъртък вечерта. Но видеозапис на речта й предизвика гняв през уикенда. Германският онлайн портал \"куиър\" публикува статия за речта и последвалите я критики онлайн срещу Крамп-Каренбауер, цитирайки депутата от \"Зелените\" Свен Лехман. \"Наистина ли мислите, че има нужда да пускате изтъркани шеги на гърба на интерсексуалните и транссексуалните?\", попита той риторично. През 2015 г. Крамп-Каренбауер вече беше подложена на подобни критики. Тогава тя сравни гей браковете с кръвосмешение. От януари германците имат правото да се регистрират като принадлежащи към \"третия пол\", припомня ДПА.", "date": "2019.03.03", "title": "Тоалетни за трети пол - за мъже, които не знаят да седят, или да са изправени"}
{"url": "http://clubz.bg/80159-viceprezidentyt_iliqna_jotova_svobodata_e_delo_na_bylgarite", "text": "Вицепрезидентът Илияна Йотова заяви, че свободата на България е дело на българите. Йотова е в Лос Анджелис, където присъства на тържественото отбелязване на Националния празник на България в Българското училище \"Св. св. Кирил и Методий\", съобщи прессекретариатът на президента на република България, цитиран от БТА. Това заяви Йотова. БСП поздрави българите по случай 3 март на страницата си във фейсбук. Ето какво написаха социалистите.     Премиерът Бойко Борисов пък отправи поздравление, в което не спомена Русия Бойко Борисов с честитка за 3 март без нито дума за Русия  ", "date": "2019.03.03", "title": "Вицепрезидентът Илияна Йотова: Свободата е дело на българите"}
{"url": "http://clubz.bg/80163-lejbyristite_prinudeni_da_podkrepqt_vtori_referendum_za_brekzit", "text": "Британската опозиционна Лейбъристка партия не иска втори референдум за Брекзита, но е принудена да подкрепи такъв заради решението на премиера Тереза Мей да бави топката в преговорите, каза финансовият министър в сянка на лейбъристите Джон Макдонъл, цитиран от Ройтерс. Това съобщи БТА Тази седмица Лейбъристката партия заяви, че би подкрепила втори референдум, за да осуети напускане на ЕС без споразумение или влизане в сила на договореното до момента споразумение на Мей с Брюксел. По-малко от месец преди датата на Брекзита 29 март Мей все още не е получила парламентарно одобрение на споразумението си. Същевременно лейбъристката депутатка Каролайн Флинт заяви, че 60-70 депутати лейбъристи са против втори референдум за Брекзит.", "date": "2019.03.03", "title": "Лейбъристите принудени да подкрепят втори референдум за Брекзит"}
{"url": "http://clubz.bg/80153-trymp_vqrvame_v_amerikanskata_mechta_a_ne_v_socializma", "text": "Американският президент Доналд Тръмп изнесе вчера реч на голяма годишна среща на консерватори, в която изрази увереност, че социалистическият уклон на демократите ще доведе до преизбирането му на президентския пост през 2020 г., съобщи Франс прес. \n\tМилиардерът бе посрещнат с бурни одобрителни възгласи и аплодисменти на подиума на Конференцията за консервативно политическо действие (CPAC) в предградие на столицата Вашингтон.  Според него \"Зеленият нов курс\" (Green New Deal), проект на демократите за борба с климатичните промени, \"ще унищожи изцяло американската икономика\". Той каза, че предложенията на кандидати за първичните избори на Демократическата партия за всеобщо здравеопазване ще доведат до \"колосално повишаване на данъците\".  \n\tПрезидентът защити постиженията си до момента, изтъквайки доброто състояние на американската икономика, наложените на Китай мита и припомни, че е напът да получи финансиране за своята \"стена\" по границата с Мексико.  \n\tОбръщението му, продължило над два часа, беше едно от най-дългите, които Тръмп е правил, откакто обяви кандидатурата си за президент през 2015 г. \n\tТой обаче не засегна нито един път една от най-горещите теми в САЩ от тази седмица, а именно изслушването в Конгреса на неговия бивш адвокат и довереник Майкъл Коен, който го нарече в сряда \"лъжец\", \"измамник\" и \"расист\". За другото голямо събитие от седмицата, срещата на върха със севернокорейския лидер Ким Чен Ун, той я определи като \"много продуктивна\", пише БТА.", "date": "2019.03.03", "title": "Тръмп: Вярваме в американската мечта, а не в социализма"}
{"url": "http://clubz.bg/80154-zashto_othvyrliha_perachnicite_na_pari_v_cherniq_spisyk_na_ek", "text": "Сред страните-членки на ЕС рядко цари толкова голямо единодушие: 27 от 28-те държави в ЕС отхвърлиха едно предложение на ЕК за борба срещу прането на пари по света. Става дума за следното: преди месец ЕК представи списък с 23 \"високорискови\" държави и територии, които отхвърлят борбата срещу прането на пари. С този \"черен списък\" ЕК иска да задължи банките в ЕС да подхождат много внимателно към сделки с изредените страни. Под \"пране на пари\" ЕС подразбира вкарването в нормалния паричен поток на необложени с данъци печалби, които биват депозирани в различни банкови сметки или пък се използват за закупуване на недвижими имоти. Много често тези печалби произлизат от търговия с наркотици, проституция и организирана престъпност. Очевидно страните-членки на ЕС отхвърлят този \"черен списък\" на ЕК, защото в него са включени Саудитска Арабия и принадлежащи към САЩ територии. Но защо? Защото явно САЩ и Саудитска Арабия са оказали силен дипломатически натиск, за да бъдат изключени от \"черния списък\". На срещата на върха между ЕС и Лигата на арабските държави, която се проведе миналия понеделник, британската правителствена ръководителка Тереза Мей и федералната канцлерка Ангела Меркел са провели двустранни разговори със саудитския крал. Според публикация във \"Файненшъл таймс\", крал Салман е повдигнал темата в Шарм ел Шейх и е предупредил за евентуални финансови последствия. Някои страни-членки като Холандия, които също минават за данъчни оазиси в самия ЕС, се противопоставят остро на \"черния списък\" на ЕК. Той обхваща много повече страни и територии, отколкото списъкът на международната организация \"Financial Action Task Force\", която играе водеща роля в борбата срещу прането на пари. Нейният списък включва само 13 държави. Саудитска Арабия не е там, нито пък принадлежащите към САЩ територии Гуам, Пуерто Рико, Вирджинските острови и Американска Самоа. ЕК обаче иска да \"очерни\" и тези територии. Постоянният представител на САЩ в ЕС Гордън Сънланд окачестви списъка на европейците като \"чиста политическа маневра\". Той предупреди ЕС да не подклажда спорове с американското правителство и други съюзнически нации. Сега в спора за данъчните оазиси и \"перачниците на пари\" отново на ход е ЕК. Според неин говорител, ЕК е задължена да представи т.нар. \"черен списък\" съгласно европейската директива срещу прането на пари. Сега ЕК вероятно отново ще анализира страните и ще изготви нов списък, който трябва да бъде одобрен от страните-членки. ЕК отхвърли обвиненията, че критериите, по които са оценявани страните, били \"непрозрачни\". Тази седмица разследваща комисия на Европейския парламент (ЕП) даде много лоша оценка на страните-членки по отношение на \"данъчните оазиси и прането на пари\". Датският социалдемократ Йепе Кофод заяви, че в това отношение Европа има \"много сериозен проблем\". В доклада на ЕП се споменават Холандия, Люксембург, Белгия, Кипър, Малта, Ирландия и Унгария. ЕП отправя критика и срещу Германия заради това, че не е сложила край на т.нар. \"Cum-Ex\" сделки, с които се източват данъчни средства. Освен това ЕП настоява за създаването на европейска служба за трансгранична борба срещу прането на пари и укриването на данъци. Досега страните-членки отхвърлят това предложение. А ето и как изглежда първоначалният \"черен списък\" на ЕК: в него са включени ", "date": "2019.03.03", "title": "Защо отхвърлиха перачниците на пари в черния списък на ЕК"}
{"url": "http://clubz.bg/80167-britanski_arheolozi_deshifrirat_rimski_grafiti", "text": "Римски легионери са оставили надписите в кариера близо до Брамптън (Къмбрия), докато възстановявали стената на император Адриан (Адриановия вал), съобщава Би Би Си. Графитите са открити през XVIII век и са били достъпни за обществеността до 80-те години на ХХ век, преди появата на земно свлачище, което унищожава пътеката, водеща към рисунките. Сега археолози от Нюкасълския университет създават 3D-копия на надписите, след което техните изображения ще бъдат представени публично. Археолозите работят заедно с алпинисти и катерачи, които им помагат да се спускат надолу по 9-метровата стена на кариерата. Това място, близо до Брамптън, е известно като Скалата с надписите в Гелт Удс. Сред графитите има и карикатура на военен командир. Според историците, надписите в тази кариера дават представа за организацията и напредъка на работата по възстановяването на Адриановия вал. Надписите съдържат имената на няколко военнослужещи, включително редници и информация за легионите, изпратени да работят по съоръжението. Един от надписите гласи: APRO ET MAXIMO CONSVLIBVS OFICINA MERCATI. В превод това означава: \"По време на консулството на Апер и Максимус\". Апер и Максимус са римски консули или дипломати от началото на III век. Археолозите смятат, че надписите може би разказват за инцидент – портрет на мъж на име Гай е изобразен до стрела, сочеща надолу. Не е изключено това да е историята на злополука с войник, паднал от стената и загинал. Но може и да е древно указание към работниците как да повдигат камъните от кариера за ремонта на Вала. Открита е и рисунка на фалос – по времето на Римската империя подобни изображения символизират късмета. Археолозите са принудени да работят във \"висящо състояние\" на 9 метра над земята под надзора на експерти по сигурността. Професорът по археология в Университета на Нюкасъл Ян Хайнс уточнява, че поради естествените ерозионни процеси след известно време надписите могат да изчезнат. Адриановият вал е отбранително съоръжение от камъни и торф в Северна Англия, построено от римляните по времето на император Адриан в началото на II век за защита от набезите на пикти и бриганти от север. Стената пресича Северна Англия от Ирландско до Северно море край границата с Шотландия, като дължината ѝ 117 км.", "date": "2019.03.03", "title": "Британски археолози дешифрират римски графити"}
{"url": "http://clubz.bg/80156-predlojenie_15_ot_podohodnite_danyci_da_otivat_v_obshtinite", "text": "Една пета от приходите от подоходното данъчно облагане да отиват към общините.   Предложението е подоходният данък да се събира както досега (от НАП), като автоматично се преотстъпват 1/5 от приходите на принципа \"парите следват личната карта\" - отиват там, където е регистрирано лицето. Сметките на ИПИ показват, че този ресурс би се равнявал на 634 млн. лв. за 2018 г., което означава почти удвояване на собствените данъчни постъпления на общините. Тази реформа би подобрила неимоверно състоянието на общинските бюджети, създавайки възможности както за покриване на задължения, така и за нови капиталови разходи. Създават се и стимули на местните власти да работят за повече инвестиции, по-висока заетост и трудови доходи. Общият извод е, че всички общини биха спечелили от реформата, като тези, които концентрират повече икономическа активност (по-висока заетост и по-високи заплати), ще получат ресурс, който би ги направил в пъти по-независими от централната власт. От института припомни, че Сметната палата е публикувала одитен доклад за регионалната политика. Това е един от изводите в доклада. Сближаването на областите и общините има смисъл само ако всички стават по-проспериращи. Картината, обаче, е друга - малко на брой области подобряват значително общото си състояние, малка част догонват с по-ниски темпове първенците, а повече от половината са замръзнали или отстъпват назад и не могат да преодолеят структурните си проблеми - застаряващо население, липса на инвестиции и работна ръка, ниска мобилност, некачествена инфраструктура и липса на финансов ресурс за провеждане на каквато и да е местна икономическа политика (повече от половината от общинските разходи се финансират чрез държавни трансфери). Затова трябва да се мисли в друга посока - даване на възможност на местно ниво да се решават по-голяма част от местните политики, защото централното планиране очевидно не работи, коментират от ИПИ.", "date": "2019.03.03", "title": "Предложение - 1/5 от подоходните данъци да отиват в общините"}
{"url": "http://clubz.bg/80133-finansoviqt_ministyr_ne_dava_i_lev_za_komarite", "text": "Финансовият министър Владислав Горанов категорично отказва държавният бюджет да финансира дезинсекционните мероприятия на дунавските общини и борбата им с комарите. В отговор на депутатски въпрос министърът посочва, че има трайна тенденция за увеличаване на постъпленията от данъци към общинските бюджети. И всяка община трябва да финансира тези дейности със собствени средства. Социалистите припомнят, че по становища на здравните експерти, ако популацията на комари не бъде сведена до минимум в блатата през април, България ще има сериозни проблеми със заболяването западнонилска треска, което води до възпаление на мозъка. Финансовият министър Владислав Горанов обаче смята, че тази отговорност е на общините.  И завършва, че през последните години не са планирани подобни разходи извън одобрените с годишните закони за държавния бюджет. ", "date": "2019.03.03", "title": "Финансовият министър не дава и лев за комарите"}
{"url": "http://clubz.bg/80162-viktor_orban_prognozira_nova_migracionna_vylna", "text": "Унгарският премиер Виктор Орбан смята, че мигрантската криза в Европа може да се повтори с още по-голяма сила и че миграционните въпроси трябва да се решават не от Европейската комисия, а от нов орган с участието на вътрешните министри на страните от Шенгенското пространство.  Според унгарския премиер трябва по модела на Еврогрупата да се създаде съвет на вътрешните министри на страните, между които няма граничен контрол.  Той също така заяви, че властите на Унгария ще продължат кампанията на разпространяване на плакати с ликовете на председателя на Европейската комисия Жан-Клод Юнкер и на финансиста Джордж Сорос, придружени от надписи като \"Те искат да въведат задължителни квоти за разселване на мигранти\", \"Те искат да отслабят държавите от ЕС\" и \"Кой знае какво още готви Брюксел?\" Орбан съобщи, че скоро ще се появят и плакати с лицето на първия заместник-председател на Европейската комисия Франс Тимерманс. Тази кампания протича в Унгария преди изборите за Европейски парламент през май.", "date": "2019.03.03", "title": "Виктор Орбан прогнозира нова миграционна вълна"}
