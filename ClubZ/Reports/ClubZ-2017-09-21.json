{"url": "http://clubz.bg/58624-erdogan_kupuva_raketi_sreshta_se_s_putin", "text": "Турция предприема стъпки за купуването на балистични ракети, за да защитава своите граждани, заяви турският президент Реджеп Тайип Ердоган, който участва в Глобалния бизнес форум на Блумбърг в Ню Йорк. В същия форум взе участие и българският държавен глава Румен Радев. Предприемаме необходимите стъпки, свързани с балистичните ракети. В задълженията ни влиза защитата на 80-милионна Турция, подчерта Ердоган, цитиран от БТА.  Президентът на Турция заяви още, че продължават преговорите на Анкара за купуване от Русия на зенитни ракетни системи С-400.  Ердоган: Вече дадохме депозит за руските С-400 Турският президент съобщи на 12 септември, че вече е платен депозит на Русия за покупката на руските зенитно-ракетни системи С-400 въпреки острите възражения на съюзниците ѝ от НАТО. Ердоган: Вече дадохме депозит за руските С-400 Дали Турция ще купи руските системи и откъде ще се снабди с балистични ракети все още не е ясно, но вече бе обявена среща тет-а-тет на Ердоган с руския му колега Путин в Анкара. На нея със сигурност ще бъдат уточнени подробности около покупката на С-400. Президентите щели на четири очи да дискутират прекратяването на огъня в Сирия и разполагането на миротворци в зоната за намаляване на напрежението в Сирия. Ердоган искал атомна бомба Русия, Турция и Иран ще изпратят по 500 бойци в демилитаризираната зона, обяви по-рано руски официален представител. Ердоган: Вече дадохме депозит за руските С-400 Ердоган искал атомна бомба", "date": "2017.09.21", "title": "Ердоган купува ракети, среща се с Путин"}
{"url": "http://clubz.bg/58628-da_bylgariq_i_dsb_sreshtu_noviq_post_na_stoqn_mavrodiev", "text": "ДСБ, \"Да, България\" и още три формации излязоха с обща декларация срещу избора за Стоян Мавродиев за изпълнителен директор на Българската банка за развитие. Според декларацията това е поредния безотговорен акт на министъра на икономиката Емил Караниколов. Формациите напомнят, че Мавродиев се е провалил като шеф на Комисията за финансов надзор, която е трябвало да предотврати \"престъпната схема КТБ\". Те определят новия шеф на банката за развитие като \"експерт в предоставянето на услуги за създаване на офшорни компании и сметки\" Стоян Мавродиев се завръща - като шеф на Българска банка за развитие Ето пълния текст на декларацията:", "date": "2017.09.21", "title": "\"Да, България\" и ДСБ срещу новия пост на Стоян Мавродиев"}
{"url": "http://clubz.bg/58627-gonzo_hvyrli_ostavka_v_cherno_more", "text": "Георги Иванов подаде оставка като треньор на \"Черно море\" и тя бе приета от клубната управа. Варненци записаха четири поредни загуби в Първа лига и за Купата на България. Последното поражение бе снощи от втородивизионния \"Монтана\" с 1:2. Договорът на Гонзо ще бъде прекратен по взаимно съгласие. Това бе вторият му период начело на \"моряците\". Временно поста се заема от директора на детско-юношеската школа на \"Черно море\" Емануил Луканов, който бе в щаба на Иванов. Луканов притежава необходимия лиценз \"УЕФА Про\". Той ще изведе тима в събота при гостуването на \"Етър\" от Първа лига. Ръководството на \"Черно море\" вече търси постоянен заместник на Гонзо. Веднага се завъртя името на бивш наставник на клуба - Илиан Илиев. Специалистът е начело на \"Верея\", но там отборът е пред разпад заради неплатени заплати и премии.", "date": "2017.09.21", "title": "Гонзо хвърли оставка в \"Черно море\""}
{"url": "http://clubz.bg/58625-mariq_zaharova_podhlyznaha_morgan_frijman_kato_kolin_pauyl", "text": "Руските медии и социални мрежи стовариха гнева си върху Морган Фрийман заради мнението му за президента Владимир Путин. Вчера бе разпространен рекламен клип на току-що създаденото в САЩ сдружение с идеална цел Комитет за изследване на Русия (КИР). В него участва Фрийман, който обявява, че САЩ са нападнати и са във война. И обвинява руския президент в опити да подкопае демокрацията по цял свят, включително в Америка. Не пропусна да се изкаже известната с острия си език Мария Захарова, говорител на външното министерство в Москва. Във фейсбук тя написа, че Фрийман вероятно е \"подхлъзнат\" по същия начин, по който това е било сторено с американския държавен секретар Колин Пауъл. Тя има предвид това, че той прочете в ООН доклад за оръжията за масово унищожаване на режима на Саддам Хюсеин, за да бъде оправдано нахлуването на САЩ в Ирак. И размахваше епруветка. Впоследствие стана ясно, че тези данни са фалшиви. Морган Фрийман: Путин подкопава демокрацията ни (ВИДЕО) Тя припомня скорошните разкрития, че при Барак Обама след тайно съдебно решение бил подслушван Пол Манафорт - шефът на предизборния щаб на Доналд Тръмп.   Действителният вдъхновител на изказването на Морган Фрийман е Хилъри Клинтън, пише журналистът Валентин Меликов в коментар в сайта ФАН.  Повечето тези на удостоения с \"Оскар\" актьор съвпадат с тези на бившата първа дама от новата ѝ книга \"Какво стана\". А и самият комитет, който ще разследва Русия, е замислен от Хилъри. И никак не е случайно, че клипът на Фрийман се появява едва ден след речта на Тръмп в ООН, която мнозина анализатори обявиха за историческа и бележеща промяна в американската политика. Още вчера Кремъл реагира на обръщението на Фриймън. Дмитрий Песков - говорителят на Путин, определи думите на актьора като емоционална екзалтация. Клипът бе обсъден и от водещи руски депутати. Фрийман и други холивудски звезди отдавна биват използвани за борба срещу Доналд Тръмп, смята Железняк. И допълва, че известният с превъплъщенията си Фрийман професионално изпълнил и тази си роля. Мнозина в Русия чрез социалните мрежи изтъкват преклонната възраст на актьора. Тази година той закръгли 80 г. Според някои по тази причина \"изцепката\" трябва да му бъде простена.", "date": "2017.09.21", "title": "Мария Захарова: Подхлъзнаха Морган Фрийман като Колин Пауъл"}
{"url": "http://clubz.bg/58639-trymp_trevoji_germancite", "text": "Германският външен министър Зигмар Габриел заяви, че ако САЩ решат да се откажат от ядрената сделка с Иран, това ще разколебае други страни като Северна Корея от участие в международни преговори за прекратяване на ядрените им програми, предаде Ройтерс. Пред журналисти в ООН Габриел нарече \"почти трагична ситуация\" опитите за разваляне на единственото съществуващо споразумение за предотвратяване на разпространението на ядрените оръжия в момент, когато страни като Северна Корея се сдобиват с такова оръжие. Президентът Доналд Тръмп обяви сделката с Иран за \"най-лошата\", сключвана от САЩ, но останалите големи сили, които я договориха, я подкрепят.  Габриел каза, че е съгласен със САЩ, че Иран не е променил поведението си в Близкия изток след подписването на споразумението и че това е въпрос, изискващ внимание, но не като част от ядрената сделка. Убеден съм, че нито нестабилната обстановка в региона, нито поведението на Иран ще се подобрят, ако споразумението бъде изоставено, каза германският външен министър. Само ще се създаде впечатлението у страни като КНДР, че участието в международни преговори не си струва, тъй като никой не може да предвиди дали постигнатите споразумения няма да бъдат отменени. Габриел добави, че Тръмп не е получил никаква подкрепа за позицията си.  Ако до 15 октомври Тръмп не удостовери, че Иран спазва задълженията си по споразумението, Конгресът на САЩ ще има 60 дни да реши дали да възобнови санкциите, които отмени в замяна на съгласието на Техеран да ограничи ядрената си програма.", "date": "2017.09.21", "title": "Тръмп тревожи германците"}
{"url": "http://clubz.bg/58623-rajyneyr_iska_pilotite_da_otlojat_otpuskata_si", "text": "\"Райънеър\" планира да накара пилотите да отложат едноседмичните си отпуски. Това съобщи шефът на ирландската нискотарифна авиокомпания Майкъл О' Лиъри, цитиран от Би Би Си. Преди седмица компанията обяви, че отменя по 40-50 полета дневно в продължение на шест седмици, докато мине на зимното си разписание в началото на ноември. Едната от посочените причини беше, че пилотите и бордният екипаж трябва да си вземат отпуските. Изявлението си шефът на \"Райънеър\" направи на годишното общо събрание на авиокомпанията в Дъблин. \"Райънеър\" отменя 22 полета от София до Лондон и обратно Група от пилоти обаче вече отказа допълнително заплащане, за да работят извънредно. Компанията предложи на командирите на полетите еднократно заплащане от 12 хил. евро, а на помощниците им - по 6 хил. евро, но те обявиха, че искат нови договори и по-добри условия на труд.  Пред общото годишно събрание на компанията О' Лиъри призна, че \"Райънеър\" е изправена пред \"сериозна криза на мениджмънта\". Той обясни, че пилотите, които имат да ползват четири седмици отпуска ще бъдат помолени да си вземат три седмици, а ползването на последната седмица да отложат за януари. Според него фирмата няма нужда от промяна на договорите на пилотите за това. И добави, че отмяната на полетите е струвала на компанията 25 млн. евро. Не пропусна да нападне и профсъюзите.  Ако пилотите наистина откажат да работят допълнително, \"Райънеър\" ще трябва да отмени още полети. \"Райънеър\" отменя около 2000 полета през следващите 6 седмици В писмо представителите на пилотите от 30 от общо 80-те бази на компанията в Европа са отказали да приемат допълнителното заплащане, пише Би Би Си. \"Пазарът на пилоти се променя и \"Райънеър\" трябва да промени начина, по който пилотите и мениджмънтът работят заедно, за да се осигури стабилно и общо бъдеще\", се казва в писмото, цитирано от медията. Пред Би Би Си пилоти говорят за \"токсична\" атмосфера и че се чувстват недооценени. \"Райънеър\" каза, че очаква да до края на тази седмица да предложи други полети на 95% от клиентите, които са пострадали от отменените. \"Райънеър\" отменя около 2000 полета през следващите 6 седмици", "date": "2017.09.21", "title": "\"Райънеър\" иска пилотите да отложат отпуската си"}
{"url": "http://clubz.bg/58633-bylgariq_e_v_tretoto_nivo_na_ligata_na_naciite", "text": "Националният отбор по футбол ще играе в дивизия С на новия турнир на УЕФА \"Лигата на нациите\", съобщава Българският футболен съюз. Надпреварата стартира догодина и е за национални отбори. Нейната цел е от една страна да замени приятелските мачове, да има състезателен характер, пък и да спре обезличаването на международния футбол при националните тимове за сметка на клубния. В \"Лигата на нациите\" ще участват всичките 55 европейски федерации със своите \"А\" национални отбори. Те са разделени в 4 дивизии в зависимост от коефициента си в ранглистата на УЕФА, която е различна от класацията за национални отбори на ФИФА. В дивизия А се включат първите 12 в листата, в В - следващите 12, в С - следващите 15, а в последната D - останалите 16 държави. Във всяка дивизия с жребий отборите ще бъдат разпределени в 4 групи по 3 или по 4 отбора. Във всяка група ще се играе на разменено гостуване, подобно на европейските квалификации, което означава по 4 или 6 мача за всеки национален отбор в зависимост от това дали е в група с 3 или 4 тима. Мачовете ще се играят през септември, октомври и ноември 2018 г. Победителите във всяка група се класират за по-горната дивизия на следващото издание на лигата. Заелите последно място в групата си изпадат в по-долна дивизия, ако има такава. Победителите от четирите групи в дивизия А ще играят във финали през юни 2019 г. по системата полуфинали в един мач, мач за третото място и финал. След приключване на квалификациите за Евро 2020, които ще се проведат през месеците март, юни, септември, октомври и ноември на календарната 2019 г., ще се изиграят и плейофите на Лигата на нациите, които ще определят последните 4 финалиста на европейското, освен вече определените 20 от квалификациите (победителите и завършилите втори във всяка група). В плейофите на турнира един срещу друг ще се изправят 16 отбора (на теория това би трябвало да са победителите от всяка група във всяка дивизия). Тъй като вероятно доста от тези държави вече ще са се класирали от европейските квалификации, тяхното място ще бъде заето от следващия отбор с най-добро класиране в Лигата на нациите, който не си е спечелил място на финалите на европейското през квалификациите. На теория победителите от всяка група в съответната дивизия трябва да изиграят полуфинали в един мач и финал, за да определят шампиона на всяка дивизия и финалист на Евро 2020. Напрактика обаче, тъй като много от държавите в дивизия \"А\", които са победители в своите групи, ще се класират за европейското през квалификациите, ще се наложи попълване на отборите за плейофите от по-долна дивизия и това ще доведе до интересни размествания. В момента България заема 33-то място в класацията на националните отбори на УЕФА, което ни отрежда попадане в дивизия С, заедно с отборите на  В ранглистата е възможно да настъпят размествания след последните два мача от европейските квалификации за световното в Русия, но те едва ли ще са значителни. Ако Лигата на нациите трябваше да започне днес, дивизиите биха изглеждали така (с уговорката, че всяка група в отделните дивизии ще се определи на жребия в Лозана на 24 януари 2018 г.):  Германия, Португалия, Белгия, Испания, Швейцария, Франция, Англия, Италия, Полша, Хърватия, Исландия и Уелс.  Русия, Северна Ирландия, Словакия, Швеция, Холандия, Украйна, Босна и Херцеговина, Австрия, Турция, Ирландия, Дания и Унгария.  Словения, Албания, Черна гора, Сърбия, Шотландия, Чехия, Румъния, Гърция, България, Израел, Норвегия, Кипър, Финландия, Естония, Азербайджан.  Литва, Беларус, Грузия, Армения, Македония, Фарьорски острови, Люксембург, Латвия, Молдова, Казахстан, Лихтенщайн, Андора, Малта, Косово, Сан Марино, Гибралтар. Тъй като домакинът на Мондиал 2018 Русия не участва в квалификациите за световното догодина, е възможно след края им да се изкачи в дивизия А и да изпрати Уелс в В.", "date": "2017.09.21", "title": "България е в третото ниво на Лигата на нациите"}
{"url": "http://clubz.bg/58651-goranov_optimist_rystyt_na_bvp_prez_2017_g_shte_e_4", "text": "Ръстът на Брутния вътрешен продукт (БВП) на България през 2017 г. ще е между 3,9% и 4%, заяви пред парламентарната бюджетна комисия финансовият министър Владислав Горанов. Ревизираните прогнози на Международния валутен фонд бяха много по-скромни в повишението -  2,9 на сто. Толкова прогнозира и ЕК в средносрочната си оценка Според него бюджетът засега върви добре и няма рискове за изпълнението на закона. До август 2017 г. приходите са в рамките на 23,3 млрд. лв., или 65,7% от годишните разчети. Данъчните приходи, включително от осигурителни вноски, са близо 20 млрд. лв. - 69,2% от планираните за годината приходи, или с 8,4% повече спрямо август 2016 г. Благоприятното развитие при потреблението и пазара на труда са сред основните фактори за това. Очертава се по-добро изпълнение на всички приходи, с изключение на помощите. Приходите от корпоративни данъци, ДДС и косвени данъци, както и постъпленията от осигурителни вноски, ще надвишат разчетите за годината, каза Горанов, като отбеляза усилията на приходните администрации. Приходите от преки данъци са над 3,5 млрд. лв., или 70% от годишния план, като нарастват с 8,4% спрямо същия период на миналата година. Косвените данъци са 9,6 млрд. лв. - близо 69% изпълнение, или ръст на постъпленията от 5,5%. От други данъци приходът е 765,8 млн. лв. - 77,3% от годишните разчети. Приходите от социалните и здравноосигурителните вноски са приблизително 5,5 млрд. лв., или 68,5 на сто от разчетите. Тук е отчетен ръст от 14,3%, което зависи от нарастването на разходите за труд в икономиката и намаляването на безработицата.", "date": "2017.09.21", "title": "Горанов оптимист: Ръстът на БВП през 2017 г. ще е 4%"}
{"url": "http://clubz.bg/58629-rusiq_shte_udrq_proamerikanski_buntovnici_v_siriq", "text": "Русия предупреди САЩ, че ще нанася удари в райони в Сирия, където действат американските специални части и подкрепяните от САЩ милиции, предаде Ройтерс. Това ще стане, ако тези сили обстрелват руските военнослужещи. От Москва твърдят, че това вече се е случвало два пъти. Става дума за Сирийските демократични сили (СДС) - съюз от кюрдски и арабски милиции, сражаващи се заедно с оглавяваната от САЩ западна коалиция. Според Москва тя се е пренасочила от битката за Ракка - \"столицата\" на \"Даеш\", към Дейр аз Зур, където руските спецчасти помагат на сирийската армия да изтласква джихадистите. Русия ликвидирала 200 бойци на \"Даеш\" в Сирия Руското министерство на отбраната заяви, че СДС са заели позиции на източния бряг на река Ефрат заедно с американските сили и два пъти са обстрелвали с минохвъргачки и артилерия сирийските войски, действащи заедно с руските части. В провинция Дейр аз Зур срещу \"Даеш\" има две отделни офанзиви. Едната е от СДС, а другата - от сирийската армия и нейните съюзници. Този месец силите на Дамаск, подкрепяни от самолети и руски части, завзеха над 100 километра от западния бряг на Ефрат. Те достигнаха до границата с провинция Ракка в сряда. Сирийската армия премина на източния бряг в понеделник. СДС също напредват по него. Доближаването една до друга на офанзивите на двете враждуващи страни покачи напрежението в Дейр аз Зур. Подкрепяната от САЩ група заяви в събота, че е ила атакувана от руски самолети и сирийски правителствени сили. Москва отрече твърденията СДС предупредиха в началото на седмицата сирийската армия да не се придвижва напред по източния бряг на Ефрат. Във вторник от руското министерство на отбраната заявиха, че водите на Ефрат са се покачили, когато сирийската армия започнала да я прекосява. И намекнаха, че това би могло да се случи само ако язовирите по горното течение на реката, контролирани от подкрепяната от САЩ опозиция, са били отворени. Днес ген. Конашенков се усъмни, че СДС са враг на \"Даеш\". Той заяви, че руските дронове не са  засекли сблъсъци между двете групировки при доближаването на Дейр аз Зур.", "date": "2017.09.21", "title": "Русия ще удря проамерикански бунтовници в Сирия"}
{"url": "http://clubz.bg/58636-tyrsi_se_kyde_e_dyrjavata_nambiq", "text": "Американският президент Доналд Тръмп измисли нова държава по време на обяда, който даваше на държавни лидери на африкански държави в рамките на 72-ата сесия на Общото събрание на ООН в Ню Йорк. „Много съм щастлив, че лидерите на Кот д'Ивоар, Етиопия, Гана, Гвинея, Намбия, Нигерия, Сенегал, Уганда и Южна Африка се присъединиха към този обяд\", заяви Тръмп. И озадачи присъстващите. За да няма съмнение, че не става дума за грешка на езика, той повтори името на загадъчната държава още веднъж.  За втори път Намбия се появи в речта на Тръмп е, когато той говореше за проблемите със здравеопазването в африканските страни: „В Гвинея, Нигерия се борите със страховитата епидемия Ебола, докато системата на здравеопазването на Намбия е по-самостоятелна\". Намбия не съществува. Но коя точно от африканските държави е имал предвид американският президент? Намибия? Замбия? Или може би Гамбия? Загадка. Потребителите в социалните мрежи веднага се активизираха. \"Намбия е държава в световния юг, създадена през 2017 г. поради чести сексуални отношения на намибийците със замбийците и гамбийците\", предположи един от потребителите в туитър.  \"Как ли изглежда националното знаме на Намбия\", чуди се друга. Трети коментар: \"Според изследователите износ №1 на Намбия е ковфефе (думата, която Тръмп измисли, какво означава тя така и не стана ясно, защото президентът побърза да изтрие туита, който я съдържаше- б. р.)\" Знаете ли какво е covfefe? Някои потребители в туитър реагираха гневно на коментарите на президента Тръмп за \"огромния бизнес потенциал на Африка\".  \"Имам толкова много приятели, които идват във вашите страни, за да забогатеят. Поздравявам ви, те харчат толкова много пари\", каза Тръмп. \"Това е огромно количество различни пазари. Това е място, където трябва да отидат\", продължи той. \"Колонизатори\" реагира един от потребителите в туитър. \"Не могат ли поне да научат как се произнася Намибия\", възмущава се той. Ето и видеото на Тръмп:  ", "date": "2017.09.21", "title": "Търси се. Къде е държавата Намбия?"}
{"url": "http://clubz.bg/58646-cska_sofiq_se_obvyrza_s_kafe", "text": "ЦСКА-София представи нов спонсор - кафе \"Баристо\". Договорът е дългосрочен, а параметрите са търговска тайна между двете страни, пише официалният сайт на \"червените\". Логото на кафе \"Баристо\" ще стои върху десния ръкав на фланелките на мъжкия отбор. За първи път то ще бъде видяно на екипите в мача срещу \"Дунав\" утре (22 септември) от 20:00 часа на стадион \"Българска армия\". Спонсорът беше обявен на пресконференция в залата на ст. \"Българска армия\". Присъстваха Димитър Жоров, търговски директор на кафе \"Баристо\", почетният президент на ЦСКА Димитър Пенев, спортният директор на клуба Пламен Марков и капитанът Божидар Чорбаджийски.", "date": "2017.09.21", "title": "ЦСКА-София се обвърза с кафе"}
{"url": "http://clubz.bg/58635-melaniq_prizova_da_pazim_decata_si_ot_kibertormoz_video", "text": "Родителите трябва да учат децата си на много етични неща за живота и да ги пазят от кибертормоз, заяви първата дама на САЩ Мелания Тръмп. Тя говори на среща-обяд със съпругите на лидерите, дошли в Ню Йорк за форума на ООН. Това бе и нейната първа проява в Световната организация като съпруга на президента на САЩ. Както е известно на сесията на Общото събрание е и българският президент Румен Радев със съпругата си. Много е важно да даваме личен пример на децата си и да бъдем извънредно отговорни към тях, изтъкна Мелания. Първата дама специално осъди тормоза \"онлайн и лично\" и посочи необходимостта да се обърне внимание на \"съдържанието на посланията\", на които децата са изложени ежедневно чрез социалните медии\", съобщава \"Тайм\". Още по време на кампанията за президентските избори през 2016 г. Мелания Тръмп обеща да направи борбата срещу кибертормоза един от основните си приоритети като Първа дама.  Сега обаче нейните критици припомнят агресивното поведение на съпруга й в социалните мрежи и на първо място в любимия му туитър. И дават за пример обидите срещу Мика Бжежински, журналистката Мегън Кели и ретуитнатите от него видеоклипове, в които той удря с топка за голф Хилъри Клинтън. Този ли е примерът на възрастните, питат критиците. Така ли Доналд възпитава децата и внуците си?, добавят те.   \n\tRELATED  ", "date": "2017.09.21", "title": "Мелания призова да пазим децата си от кибертормоз (ВИДЕО)"}
{"url": "http://clubz.bg/58650-topalov_pokazahme_kak_se_otstoqva_nezavisimost_pri_postoqnni_ataki", "text": "Така Калоян Топалов, председател на най-големия съд в страната - Софийския градски съд, обясни пред бТВ защо подава оставка и от поста, и от съдебната система въобще. По думите му оставането на председателския пост представлявало риск да се превърне в  Калоян Топалов подаде оставка като шеф на СГС По думите на Топалов той и екипът му са изпълнили всичко, за което са били избрани, при това в условия на безпрецедентни атаки срещу съда. Според него оттеглянето не е абдикация, а и в държавата \"има и други неща, които могат да бъдат правени\". Попитан за оттеглянето си като съдия въобще, Топалов допълни: Той отрече спекулациите, че е бил сплашван или е оказван натиск, припомни, че не е имало по-проверяван съд от СГС за последните две години, а от проверяващи знае, че са идвали и с поръчка  Член на ВСС от женски пол, доколкото знам. В заявлението ми е ясно посочено, не напускам съдебната система. Според Топалов конфликтът му с главния прокурор Сотир Цацаров не е бил явен, а и споровете им били на тема прилагането на обективното позитивно право - тоест спазването на закона.  Топалов отрече да му е бил оказван натиск, както и да има информация, че предстои разследване срещу него. Тези спекулации обаче можело да се ползват са сплашване на хора, които биха искали да се кандидатират за неговата длъжност и да работят. Топалов заяви, че следващата седмица ще представи отчет за мандата си. Той припомни, че един от най-големите плоблеми на СГС са били забавяните с години дела и документи, докато сега в целия съд имало не повече от 5 души, които бавели актове над срока от 3 месеца.  ", "date": "2017.09.21", "title": "Топалов: Показахме как се отстоява независимост при постоянни атаки"}
{"url": "http://clubz.bg/58612-atanas_atanasov_obshta_ocenka_za_modela_borisov_moje_da_ni_obedini", "text": "Аз доста отдавна казвам, но е добре да се повтаря – най-важната задача на управляващата клика за тази година бе да си избере Висш съдебен съвет, който да избере новия Цацаров. И не го казвам случайно – имам предвид, че целта е да се избере главен прокурор, който да обслужва управляващата клика като този сега. Видя се, че не ги интересува никой, който говори отстрани. Пропагандната машина на властта работи неуморно да се неутрализира този шум. Това беше един от случаите – ярко доказателство каква пародия е 44-ия парламент като цяло. При изслушванията на кандидатите за ВСС в правната комисия нямаше нито един човек, нито един народен представител, който да попита нещо. Изпитвам неудържимо желание да се извиня Една камара от тези избрани във ВСС са избрани с над 200 гласа, без против. Управляващата клика е ясна. А какво да кажем за казионната опозиция? Нали щяха да се борят срещу “окупираната държава”? Нищо подобно – вътре са си, в договорката, заедно. Резултатът е, че без никаква съпротива в парламента получаваме всички Висш съдебен съвет, който ще работи като стария. Аз не съм съгласен с оценките за частична победа при промените в конституцията. През 2015 г. тази промяна беше измама, в това се превърна в крайна сметка.. Ние се опитахме нещо да направим, давайки си сметка за рисковете, но... В последния момент се появиха текстове, с които действащият ВСС си изкара мандата. Бойко Борисов излезе и в неговия си стил обяви, че \"докато Сотир Цацаров е главен прокурор няма да се занимаваме с прокуратурата\". Такива откровени неща се говореха и на кого на направиха впечатление? На никого. Защото съдебната реформа е материя, което се познава от тесен кръг от хора. Но все пак имаше нещо положително. И то е, че в последните години съдебната реформа се превърна в тема в обществото. И хората започват постепено да проумяват, че основната причина за несправедливостта в обществото е именно липсата на функционираща и независима съдебна система. Тоест проблемът с нужната от радикална промяна си остава и трябва да се работи да се постигне наистина широка обществена подкрепа за това. Съжалявам, за изразите, които ползвам, знам, че понякога дразнят много хора. Но цялостното политическо поведение на Бойко Борисов, защото ГЕРБ е инструмент на Борисов, е измама. Ще дам пример: “Гласувайте за ГЕРБ, защото единствената спирачка пред БСП е ГЕРБ”. Нали това беше мантрата. Много десни хора бяха заблудени и на изборите отидоха и заложиха на голямата купчина БСП да не дойде на власт. Е да, де, но и през 2014 г., и през 2017 г. Борисов отиде на разговори за управление първо при БСП. Кой на кого е спирачка? Ако Михаил Миков преди или Корнелия Нинова сега се бяха съгласили, България щеше официално да се управлява от широка коалиция ГЕРБ-БСП. Този задкулисен модел за упражняване на властта си търси форма в публичното пространство. Другото са едни балони, които се използват умело през пропагандната им машина за заблуда на хората. Всички вкупом предадохме дясното Не искам изобщо да влизам в темата за номенкратурата на ГЕРБ, откъде идва тя и как може да се нарича това “дясно”. Няма да им броя и скритите партийни книжки от БКП. Резултатът е авторитарен модел на управлението. Хората се уплашиха. И за това спомогнаха и самите комунисти с намеци как щели да ни вадят от ЕС едва ли не. Което е пълен абсурд. Те в стремежа си да мобилизират своя електорат наляха вода в мелницата на Борисов. Какво може да се направи – концентрация и обединение. Това е. Нашите избиратели - разочарованите десни хора, тези от реформаторската общност, хората, които гласуваха за ГЕРБ, но не харесват начина на консумиране на властта бяха обидени, фрустрирани – която искате дума използвайте, от това, че не се явихме заедно на изборите. Тоест задачата пред формациите в дясно-център е да се работи за обединение и явяване под едно знаме на следващите избори. Тук няма значение кой кого обича или не харесва. Избирателите искат да видят солиден субект, който да подкрепят, за да се освободят и от част от страховете си. Аз бих казал, че считам като основна политическа задача на партията, която представлявам, а и извън нея, създаването на политическа алтернатива на настоящия и досегашния модел на управление на страната. Имаме специфичен модел на управление, който бих нарекъл “модела Борисов”, който е представителството на олигархията във властта. Борисов е лице на това и защитава тези интереси. Този модел изцежда държавата. Един от големите проблеми са доходите. Ниски доходи, най-бедната страна в ЕС. 10 години членство в ЕС и въпреки това изглеждат профукани, защото едни хора забогатяха, а масово населението не получи почти нищо. Защо? Чета тези дни статистики – има икономически растеж, Борисов твърди, че има ръст на доходите, но в същото време средната работна заплата намалява. Как става това – хем растеж, хем по-ниски заплати. Просто е – парите се разпределелят в определен кръг хора. Властелинът на обществените поръчки е Бойко Борисов, това му е функцията – да разпределя така, че да отиват при приятелите му. Всички бяха превърнати в подизпълнители на начина на управление на Борисов.  Аз в схоластични и превдоидеологически разговори няма да влизам. Понякога ми се струва, че това е опорна точка, механизъм, с който се отклонява вниманието от съществения въпрос. Имаме конкретна политическа ситуация в държавата. Имаме парламент, какъвто е, правителство, каквото е и за мен е изключително важно и това трябва да е мрежата, през която търсим общите действия. Хората и формациите, които обитаваме дясното или десноцентрисктото политическо пространство трябва да се обединяваме на база обща оценка за начина, по който се упражнява властта в държавата. Тези, които смятат, че това е един порочен, олигархичен модел на управление, който е пагубен за икономиката като цяло, за държавността като цяло – имаме този код. Други, които мислят, че свалянето на Борисов от власт не може да бъде цел, общо взето ни предлагат “дайте да се съберем, а след това с Борисов да сме във властта”. Трябва да е ясно – това е моята позиция и тя бе такава, когато се кандидатирах за председател на ДСБ и бях избран – докато аз съм председател на ДСБ, ние няма да се борим да бъдем част от модела “Борисов”. Ние искаме да реална политическа алтернатива. Колко правителства още трябва да направи той още, за да стане ясно кого обслужва? Нали ви прави впечатление, че аз говоря за Борисов. За съжаление ГЕРБ е инструмент на Борисов, послушен инструмент. Как ще бъдат представени ГЕРБ в следващ парламент и какви биха били отношенията ни е въпрос на конкретика на ситуацията тогава, в бъдеще време. Борисов и задкулисната клика, с която управлява, не зачитат парламента. Той смята, че хората там трябва “да му гласуват всичко”, защото са му длъжни. Помните ли как нарече хората в парламента “безделници”? Това му е отношението към основната институция в държавата. Ами той ги превърна в безделници, защото иска от тях да си мълчат, да не би да кажат нещо, което няма да му хареса, да няма дебати, а само да слагат печат на желанията му и начина, по който управлява. Ако някой направи някаква грешна стъпка – изскача суджук. Във всяка област на страната има “суджуци”, но се вадят само някои. Знаете ли за какво беше отрязана главата на Живко Мартинов? Заради водния цикъл и обществените поръчки в региона му. Проверете го. Това се знае и вътре в ГЕРБ. Такива като него, вероятно защото има за какво да се хванат, но биват хвърляни като симулация на борба с корупцията. Защото най-големият проблем на държавата и на модела “Борисов” е неразследваната и ненаказана корупция. Всички имитации с органи и закони е прах в очите на хората. Спорът между Борисов, Корнелия Нинова и президента Радев се състои в това кой да назначи следващия Филип Златанов, за да му пише поръчките в тефтера. Кого лъжат – 10 години има ДАНС, не знам какви комисии, ГДБОП, БОРКОР – е, какво направиха тези? Сега ще ти събедат на едно място, със същите хора, ще се разберат кой от началниците да стане големия началник и от това нещо ще очакваме резултат. На кого ги приказват тези неща? Без радикална политическа промяна не може да има борба с корупцията. Не искам да си поставяме условия. Това са процеси, има колеги, които преди са били на една позиция, сега са леко разколебани, всеки ще си извърви пътя. Но трябва да се каже ясно – при липсата на каквато и да било парламентарна опозиция, защото БСП очевидно е казионна опозиция, работата на извънпарламентарните партии е да създадат алтернатива. Такава е политическата ситуация. Не е въпросът да се замеряме с купешки думи имаме ли кауза, нямаме ли кауза, каква ни е каузата... Кауза на хора с дясно мислене трябва да е да имаме уплътнена парламентарна република. Това е член първи на действащата констиуция. Парламентът е тотално негрижиран. Законността е основната на демокрацията. Неслучайно написахме Договора за нова република – защото властта е обсебена от една клика и се занимава само с разпределяне на порциите, негрижирайки законността и институциите. Едва ли някой има съмнения в идеологията на дясното, още по-малко на ДСБ – тя е ясна. Работата ни сега е да търсим съмишленици и достатъчно подкрепа за това да се възстанови функционирането на парламентарната ни република. И тази алтернатива да стане незаобиколим фактор в следващ парламент за формирането на десноцентристко управление. Искам да кажа на десните хора, които ги е страх от БСП – БСП няма как отново да дойде на власт – просто защото първо нямат подкрепа за самостоятелно управление и второ - нямат партньори. Те освен с ГЕРБ - с друг не могат да управляват.  Така е, аз не искам да се оплаквам, но и ние се подведохме. Но още през 2015 г. на база на комплексна оценка как се упражнява властта, ние от ДСБ минахме в опозиция. Опраскването на съдебната реформа беше само поводът. Преди това имаше достатъчно натрупвания, че Борисов няма никакво намерение да се съобразява с обещания и заложените в коалиционния договор реформи. Имаше колеги в РБ, които не мислеха така и решиха да останат докрай. Но Борисов си имаше собствен план и си караше в тази посока. Сега само му е по-лесно, защото ние му създавахме проблеми. Вижте какво се случва сега с военнопромишления комплекс - това ако не е видим индикатор за зависимостите на Борисов. Нали са десни - говорят на одържавяване. Основна ценност на десния човек е защитата и неприкосновеността на частната собственост. Ще спасяват частни предприятия от какво? Ще премахват посредниците между кое и кое? И прокуратурата е в цялата история, използва се за шантаж. Аз мисля, че е крайно време да се премахне олигархията от управлението на държавата, а нейният посредник е Борисов. Хората имат очаквания, но ние нямаме право да ги занимаваме с кухненски въпроси. Това вреди и най-лошо – дава възможност за спекулации, интерпретации и манипулации – пропагандната машина на модела не спи, тя само чака сгоден случай да вбие клин. На този етап ДСБ има нормална комуникация с “Да, България” и дадохме публични индикации за това и аз, и Христо Иванов. И спирам дотук. Ще кажем какво сме свършили, когато докрай си свършим работата. Общите ни декларации в последно време дават яснота по кои теми към момента имаме общи виждания. Аз лично се радвам и на позицията ни до председателя на парламента да се реагира на данните за безконтролно подслушване и употребата му за изнудване – една от основните ценности на дясното е неприкосновеността на личността и личната кореспонденция. Изработването на общи позиции и политики е процес, нека не слагаме каруцата пред коня. Колкото до колегите от Реформаторския блок – продължавам да очаквам да чуя отношението им към начина, по който се упражнява властта. Аз още не съм го разбрал. Това не е въпрос на фиксация – Борисов, Атанасов и така – това ще бъде използвано, не се съмнявам. Но не става дума за това, а за модела. Помните ли модела “Софиянски” в Столичната община – минаха доста години. Същата е работата, само мащабът е различен. Борисов прие ролята да е на сцената, а приятелите му – отзад. И си управляват. Това трябва да бъде разрушенено. Искам да кажа и нещо изпреварващо, което обаче е много важно в преговорите за конфигуриране на алтернативата. Проблемът корупция и проблемът как се управляват общите ни пари са свързани. В какво се състоят пороците на този модел на управление. На всеки един държавен орган и най-вече на парламентът задачата е да управлява общите ни пари. Неслучайно има бюджетна процедура - само Министерският съвет може да внася проект за бюджет, но само Народното събрание може да казва как да се харчат парите. Какво се случва у нас, откакто управлява Борисов - приема се там някакъв бюджет, след това започват да се трупат някакви излишъци, които Борисов разпределя лично. \"Аз дадох...\" Кои пари даде? Не може да се раздават пари без това да е разрешено от парламента. Тук имаме идеи за законодателни промени, за да се вкарат лимити какво може да харчи изпълнителната власт без санкция на Народното събрание. Защото в момента се раздават милиарди. Има си механизми - като натрупаш излишък - искаш актуализация на бюджета, за да ти разреши парламентът как да ги харчиш. Това е изключителен порок на управлението, това според мен дори противоречи на конституцията.  Затова трябва да се създаде законов механизъм за реален контрол над разходите на общите пари от парламента.   Всички вкупом предадохме дясното", "date": "2017.09.21", "title": "Атанас Атанасов: Обща оценка за \"модела Борисов\" може да ни обедини"}
{"url": "http://clubz.bg/58621-borisov_proverkite_v_emko_da_svyrshat_do_6_oktomvri", "text": "Премиерът Бойко Борисов е поискал от министър Емил Караниколов до 7 октомври най-късно темата с военния завод \"Емко\" да приключи и да е ясно какво става с лиценза му. Това става ясно от част от стенограмата от заседанието на Министерския съвет днес. Темата е актуална от седмици, а вчера се проведе поредния протест на служителите на завода. Те бяха приети и от БСП в парламента. От думите му става ясно, че проверките срещу \"Емко\" не били единствените -  , казва премиерът. И смята, че хората трябвало да знаят че всичко зависи (под \"всичко\" да се разбира лицензът - б.р.) от това  Работниците от \"Емко\" на протест пред парламента (СНИМКИ) От стенограмата не става ясно защо премиерът Борисов говори за край на проверките на службите на МВР в завод \"Емко\" до 5-6-7 октомври, щом заседание на Междуведомствения съвет за лицензите вече е насрочено на понеделник - 25 септември. Решение по казуса \"Емко\" всъщност се очакваше още тази седмица в понеделник, но именно тогава се оказа, че службите трябва да направят още проверки. И сбирката бе отложена за идната седмица. Само преди ден работници на \"Емко\" протестираха да пореден път. След като лицензът на завода бе отнет от държавата за срок от 6 месеца или до отстраняване на нередностите заради неспазени процедури по съхранение на боеприпаси, прокуратурата повдигна обвинения срещу собственика Емил Гебрев. Той сложи сина си Христо за управляващ на дружеството, но и той се сдоби с обвинение от прокуратурата. Преди ден се разбра, че е направена нова смяна в ръководството на компанията. \"Емко\" брани лиценза с нов шеф – Гебрев отстъпва на Марийка Букорт Министър Караниколов проверява \"Кинтекс\" 10 години назад  \"Емко\" брани лиценза с нов шеф – Гебрев отстъпва на Марийка Букорт Министър Караниколов проверява \"Кинтекс\" 10 години назад ", "date": "2017.09.21", "title": "Борисов: Проверките в \"Емко\" да свършат до 6 октомври "}
{"url": "http://clubz.bg/58638-kolko_poluchavat_germanskite_politici", "text": "Според официалната формулировка, депутатите в Германия получават не заплати, а \"компенсации за положен труд\". Наричат ги още \"дажби\". Тези \"дажби\" обаче са всичко друго, но не и оскъдни: депутатите в Бундестага получават по 9 542 евро месечно. Към това трябва да прибавим и една твърда сума за текущи разходи, възлизаща на 4 318 евро на месец, които не се облагат с данъци. С тези пари депутатите покриват разходи, които възникват в рамките на политическия им мандат - като например наемане на жилище в близост до Бундестага или пък пътни разходи. Но това не е всичко: на депутатите им се полагат и пари за офис-оборудване - от смартфона до кафе-машината. Тази сума не бива да надхвърля 12 хиляди евро на година, като парите се изплащат впоследствие - срещу представена фактура. Възнагражденията на германските депутати последно бяха актуализирани през юли тази година. \"Дажбите\" се увеличават автоматично веднъж в годината, като повишението е съобразено с общото развитие на заплатите в Германия. Депутатите в парламентите на отделните федерални провинции също получават \"компенсации за положен труд\" и пари за текущи разходи, но размерът им е навсякъде различен. Така например депутатите в парламента на Хамбург получават 2 641 евро плюс 350 евро за текущи разходи. Доста по-голямо е възнаграждението на депутатите в парламента на провинция Северен Рейн-Вестфалия - 9 500 евро месечно. Но пък те не получават пари за текущи разходи. Каква е заплатата на френския президент? А сега да видим колко печелят хората по върховете на германската политика. Най-голямо е възнаграждението на федералния президент Франк-Валтер Щайнмайер, макар той да има чисто представителни функции. На сайта на държавния глава четем, че канцлерът на Германия получава възнаграждение, което се равнява на девет десети от това на федералния президент. Ето и конкретните цифри: канцлерката Меркел получава 18 820 евро на месец, а президентът Щайнмайер - 20 911 евро. Министрите пък биват възнаграждавани с около 15 хиляди евро на месец. А как изглежда доходът на Меркел в сравнение с възнагражденията на други държавни лидери? Значително повече от германската канцлерка получават само малцина държавни и правителствени ръководители: годишната заплата на американския президент например възлиза на 333 хиляди евро, а абсолютният лидер в тази класация е премиерът на Сингапур, чиято годишна заплата достига почти 1,5 милиона евро. Германците обаче сравняват възнагражденията на политиците си не със заплатите на колегите им в чужбина, а с техните собствени доходи. И тъй като заплатите на министри и депутати значително надвишават средните доходи в Германия, политиците често стават обект на обществени критики. В същото време е факт, че доходите на повечето политици изобщо не могат да се мерят с тези на някои лекари, адвокати или мениджъри. Един пример: член на Управителен съвет на банка си докарва годишно повече от 850 хиляди евро, което е над три пъти повече от дохода на канцлерката Меркел. Много оспорвано е и обстоятелството, че депутатите сами определят размера на възнагражденията си. Недоволство предизвиква и този факт: според изследване на фондация \"Ото Бренер\" и портала  , всеки четвърти германски депутат има и допълнителна работа, която му носи поне 10 хиляди евро годишно.", "date": "2017.09.21", "title": "Колко получават германските политици?"}
{"url": "http://clubz.bg/58619-do_3000_lv_globa_za_shofirane_sreshtu_znak_za_zabrana_na_tejkotovarni_avtomobili", "text": "Глоба от 500 до 3000 лв. за шофьори на камиони, които навлизат в платно след поставен знак за ограничение на движението за тежки товарни автомобили - това приеха депутатите на първо четене днес. Поправката е в Закона за пътищата, прокарана през промени в Закона за МВР.  В момента глобата за навлизане след пътен знак, забраняващ навлизането на моторно превозно средство с размери, маса или натоварване на ос над означените на пътен знак, е 30 лева. Тоест новото увеличение е от 10 до 100 пъти. Един от поводите - масови нарушения на знаците от превозвачи, което бе особено осезаемо през летния сезон. Паркирането на спирки на транспорта в града да се фиксира на 50 лв., предвиждат още поправките, приети на първо четене. Сега размерът може да варира от 20 до 150 лева. Това са последните ремонти на Закона за движение по пътищата, като преди седмица бе въведена 1000 лв. глоба и отнемане на шофрьоската книжка са 3 месеца при шофиране в аварийната лента на магистрала.  Парламентът направи и крачка към разширяване на правомощията на граничните полицаи. При окончателно одобрение на текстовете те ще имат право на оперативно-издирвателна дейност и разследване не само в граничната зона, а и на територията на цялата страна.  Освен това се прие и предложението въвеждането на електронни лични карти, което трябваше да започне догодина, да се отложи за пореден път. Електронни лични карти от догодина? (Пак) няма да стане С промените в Закона за МВР да разписани и правила за наемане на охрана от МВР срещу заплащане на обекти и лица извън изброените такива като част от националната сигурност на страната, за които въпросната охрана е задължителна. Приходите ще постъпват директно в бюджета на министрелството. По този повод от БСП попитаха дали това не значи, че министерството влиза в охранителния бизнес,. допълни Ципов. По думите му към момента са разплатени 17,5 млн. лева за това, че през последните 4 години не можаха да бъдат провеждани обществени поръчки за доставка на униформено облекло. ", "date": "2017.09.21", "title": "До 3000 лв. глоба за шофиране срещу знак за забрана на тежкотоварни автомобили"}
{"url": "http://clubz.bg/58622-kakvi_choveci_sa_svetovnite_lideri", "text": "Преди няколко дни американският президент Доналд Тръмп приписа на севернокорейския диктатор Ким Чен Ун прякора Rocket man - Ракетчика. Бързо стана ясно, че Тръмп не визира песента на Елтън Джон, а корица на The Economist от 2006 г., на която бащата на Ким излита под тяга и е назован с този прякор. Той се връзва и с вълненията, които Ким Чен Ун и режимът му в Северна Корея предизвикват в световната общност през последните месеци - поредицата тестове на балистични ракети, някои от които с ядрен потенциал. От сайта Dispropaganda.com са решили, че е редно да намерят такъв прякор и на други световни лидери - в крайна сметка, нима Ким е единственият, който трябва да търпи критики?  Ето го и резултата: Веднага след Ким е  , кръстен на любимата си социална платформа - Twitter. Именно там президентът на САЩ назова севернокорейският лидер с новия прякор. Nukes Man е   който води преговорите за ядрената програма на страната си още преди да стане държавен глава.  Drunk Man е  , който наскоро бе обвинен, че е бил пиян по време на срещата на върха на ЕС в Рига. Drug Man е  известен с яростната си битка срещу наркотиците. Той скоро заяви, че ако синът му в действителност е замесен с дрога, каквито слухове има, ще бъде екзекутиран. Erdo Man е познатият ни  Видно, за него няма какво повече да се каже от самата му личност. Organ Man е Прякорът е свързан с обвиненията, че китайската държава взема органи от десетки хиляди арестувани членове на общността Фалун Гонг, особено мразена от китайските комунисти. Merkel's Man е  Повод за прякора със сигурност са както прекрасните служебни отношения между него и немската канцлерка, така и подкрепата й за поста му, когато собствените му сънародници не бяха на негова страна. Makeup Man е   за когото скоро научихме, че е изхарчил 26 000 евро за грим и личната си гримьорка. Chemical Man е който според Запада удари с химическо оръжие собствения си народ в началото на тази година, убивайки поне 80 души. Асад отрича, разбира се. Corrupt Man е  На практика всеки от последните президенти на страната може да носи този прякор. За финал е   кръстен Hacker Man - заради постоянно излизащите нови доказателства, че руски хакери манипулират изборни кампании и вътрешната политика в САЩ, Франция, Германия и други държави.", "date": "2017.09.21", "title": "Какви \"човеци\" са световните лидери?"}
{"url": "http://clubz.bg/58637-kak_edna_izpusnata_belejka_potvyrdi_nova_oferta_za_iztrebiteli_ot_sasht", "text": "Проектът за доклад на временната парламентарна комисия за \"разследване\" на процедурата по купуване на изтребители без да иска \"потвърждава\", че през февруари тази година са водени разговори за нова оферта за самолети от САЩ. Оферта за нови F-16 влиза в надпреварата за изтребители Въпреки че председателят на комисията Емил Христов (ГЕРБ) на последните две заседания на комисията даде да се разбере, че е имало ново предложение извън известните оферти за шведски \"Грипен\"-и, италиански \"Юрофайтъри\" и употребявани F-16 от Португалия, той отказа да уточни откъде идва тя. Мотивът - документът, от който става ясно за нея, е с гриф за поверителност, както се разбра на заседанието от 14 септември. Тогава бе изслушан началникът на Военновъздушните сили ген.-майор Цанко Стойков. Той самият потвърди, че е написал докладна записка след среща за нова оферта. Разговорът не е бил с \"представители на правителство\". С кого е била срещата се разбира от бележка под линия в проектодоклада на временната комисия. Тя се намира на страница 26 от предварителния вариант на документа, видя Клуб Z, и обяснява откритието на комисията, че  В бележката под линия пише: Цитираната компания от САЩ е специализирана в областите на самолетостроенето, авиакосмическата техника, корабостроенето, автоматизацията на пощенските служби и летищната логистика. Това е една от най-големите фирми във военния бранш в света. От сайта на компанията се вижда, че в портфолиото й са самолетите F-16V, F-22 Raptor, F-35. Окончателният, откъдето следва и официален вариант на доклада към момента не е публичен. Според председателя на комисията това ще стане, след като бъдат нанесени дребните поправки, приети от комисията вчера. Въпреки че парламентарната практика в последните години е проектодокументите също да се публикуват на страниците на комисиите в парламента. Така че дали бележката под линия ще остане ще стане ясно, когато се появи окончателната редакция. Вицепремиерът и министър на отбраната Красимир Каракачанов заяви във връзка с доклада на парламентарната комисия за изтребителите, че според препоръките единият вариант е разговорите да започнат отново с трите фирми, подали в началото оферти за нови самолети за ВВС. Все пак било ясно, че ще се върви към нови преговори и задължително условие ще е самолетите да са нови (до момента известната и официална оферта за F-16 е за употребявани изтребители - б.р.). Най-важно било процедурата да е прозрачна -  , обясни той.  Каракачанов обяви още, че през ноември се очаква оферта от руската самолетна компания (РСК) \"МиГ\" за ремонт на 15 български изтребители МиГ-29 в пловдивския завод \"Авионамс\". Целта била да се удължи летаталният живот на машините до 2020-2030 г. Румен Радев: Ремонтите на МиГ-29 ще струват колкото нови изтребители Работна група щяла да прецени дали одържавеният \"Авионамс\" може да извърши ремонтите.  , каза министърът. Той уточни, че имало подписан меморандум, определена била и работна група, която да обследва състоянието на самолетите, на двигателите. Каракачанов съобщи още, че в сряда се е провело редовното заседание на междуведомствения съвет между България и Русия, на което той е потвърдил пред представителите на РСК, че най-разумно е да няма посредници, а пряко договаряне между Министерството на отбраната и руската страна за обновяване на старите ни съветски изтребители. Румен Радев: Ремонтите на МиГ-29 ще струват колкото нови изтребители", "date": "2017.09.21", "title": "Как една изпусната бележка \"потвърди\" нова оферта за изтребители от САЩ"}
{"url": "http://clubz.bg/58617-merkel_ostro_kritikuva_trymp", "text": "Германската канцлерка Ангела Меркел разкритикува остро речта на американския президент Доналд Тръмп пред Общото събрание на ООН във вторник. В нея той заплаши Северна Корея с \"тотално унищожение\". В интервю за  Меркел каза следното: Меркел допълни, че е казала всичко това на Тръмп в телефонен разговор с него непосредствено преди речта му пред Общото събрание. Канцлерката потвърди, че е готова да работи за намирането на решение на конфликта. Германия е една от малкото страни, които - макар и като наследство от ГДР - поддържат свое посолство в севернокорейската столица, и обратно - Северна Корея има свое дипломатическо представителство в Берлин. В същото време Германия поддържа близки контакти с Китай, Япония, Южна Корея, както и със САЩ. През септември 2013 г. това направи възможно в един хотел в Берлин да се проведат тайни преговори между представители на САЩ и Северна Корея. Запитана дали предвижда да осъществи лично контакт със севернокорейския лидер Ким Чен Ун, канцлерката каза: Председателката на ХДС взе отношение и към предизброната кампания. В самия ѝ край социологическите проучвания ѝ дават огромна преднина пред кандидата на социалдемократите Мартин Шулц. Запитана как ще коментира високите стойности на одобрение за дяснопопулистката партия \"Алтернатива за Германия\", Меркел заяви, че най-добрата стратегия срещу тази формация е да бъдат решени проблемите на хората: Според някои от сондажите броени дни пред парламентарните избори, \"Алтернатива за Германия\" може да вземе повече от 10 процента от гласовете на избирателите и ще влезе със сигурност в Бундестага. Меркел обаче не пожела да коментира този очертаващ се успех за десните популисти: В интервюто си германската канцлерка се спря също и на конфликта с турския президент Реджеп Ердоган, който дори си беше позволил да я обвини, че използвала нацистки методи. Освен това вече станаха много случаите на задържани в Турция германски граждани - често без конкретен повод или провинение. Що се отнася до това кой германски политик Меркел би взела със себе си на безлюден остров, изборът на жената, която от 12 години управлява Германия, малко изненадващо падна върху вътрешния министър на Бавария Йоахим Херман. С него канцлерката би разговаряла за вътрешната сигурност.  ", "date": "2017.09.21", "title": "Меркел остро критикува Тръмп"}
{"url": "http://clubz.bg/58655-ludogorec_mina_prez_prodyljeniq_sreshtu_tim_ot_vtora_liga", "text": "\"Лудогорец\" се размина с конфузно отпадане още в първата фаза (за отборите от елита) на турнира за Купата на България. Шампионите играха продължения, за да спечелят с 3:2 срещу \"Оборище\" (Панагюрище). Димитър Димитров-Херо заложи на някои резерви, като например на 19-годишния Светослав Ковачев от втория отбор, но това не е извинение, тъй като част от ядрото футболисти беше на линия. Жуниор Кишада откри в 40-ата минута, но в 78-ата Иван Нетов изравни и така се стигна до продължения. Напълно заслужено, тъй като домакините направиха силен мач, в който няколко пъти застрашиха вратата на аржентинския вратар Хорхе Броун. В добавеното време на редовните 90 минути \"Оборище\" остана с 10 души, тъй като голмайсторът Нетов се контузи, а смените вече бяха извършени. Травмата на капитана е тежка - наложи се дори лекарският щаб на \"Лудогорец\" да помага при оказването на помощ. А малко след началото на продълженията силите на терена бяха изравнени заради втори жълт и червен картон на поляка Яцек Горалски за симулиране на дузпа. Все пак по-високата класа на \"Лудогорец\" си каза думата, за което помогна влизането в игра на Марселиньо. Клаудиу Кешеру вкара два пъти в 99-ата и 114-ата минута. В 118-ата Мартин Василев върна един гол, но \"орлите\" удържаха и са в следващата фаза. ", "date": "2017.09.21", "title": "\"Лудогорец\" мина през продължения срещу тим от Втора лига"}
{"url": "http://clubz.bg/58618-bryuksel_iska_evropejski_danyk_vyrhu_biznesa_v_internet", "text": "Европейската комисия иска ЕС да въведе данък върху бизнеса в интернет, като например този на Google, Amazon, Facebook, каза днес заместник-председателят ѝ Валдис Домбровскис. Той представи   на Комисията по въпроса, съдържащо различни форми на такъв данък, който не се радва на единодушна подкрепа сред 28-те. Главният мотив за него е, че дигитални гиганти като споменатите, реализират приходи от европейските потребители, но не плащат данък върху тях, защото присъстват в Европа само виртуално, а не физически. Той посочи, че сегашното правно понятие за място на дейността изостава от цифровата икономика, която се развива във виртуалното пространство. Това позволява на фирмите в нея да си служат с т.нар. \"преместване на печалбата\" (profit shifting) т.е. отчитането на резултатите от цялата си международна дейност там, където им е най-изгодно, или ерозиране на данъчната основа (base erosion) отчитане на приходите на места, където максимална част от тях минават за необлагаеми.  Темата беше на масата на неформален съвет на финансовите министри на ЕС в Талин миналата седмимица, където десет министри, включително българският  , подписаха писмо в подкрепа на такъв данък. Срещу нея обаче остро се обявява Ирландия, която я приема като атака срещу своя бизнес модел, благодарение на който успява да привлече стотици милиарди евро инвестиции от световната дигитална индустрия. Домбровскис каза, че Комисията вижда дългосрочно и няколко краткосрочни опции за облагане на бизнеса в интернет. Първата е въвеждането на обща консолидирана корпоративна данъчна основа за многонационалните компании, която би ги принудила да плащат европейски данъци за дейността си в Европа. Този проект държавите членки обсъждат от години, но не намират съгласие по него. Като други варианти за облагане на дигиталната икономика съобщението предлага данък върху оборота ѝ в ЕС, данък върху трансакциите в интернет (например онлайн плащания, банкови преводи и пр.) или данък върху рекламните приходи. Трудността на решението идва от обстоятелството, че решенията на ЕС в данъчната област изискват единодушие между държавите членки, а такова липсва. Лисабонският договор позволява, ако техните лидери постигнат консенсус, да заменят изискването за единодушие с квалифицирано мнозинство при приемането на законодателство по определени въпроси, включително и по данъчните. Ирландия обаче предупреждава, че няма да подкрепи такъв ход. Домбровскис съобщи, че идеите в съобщението се основават на презумпцията, че правителствата в ЕС биха постигнари консенсус по облагането на дигиталната икономика. Той обаче не изключи то да тръгне по пътя на т. нар. \"засилено сътрудничество\", когато нови норми се въвеждат с междуправителствено споразумение само между подкрепящите ги държави. Комисията предпочита европейско решение на въпроса вместо раздробяване не единния пазар на ЕС с разнообразие от едностранни национални мерки за облагане на фирмите в дигиталния сектор, каквито вече се появяват в различните страни, каза Домбровскис. Той даде за пример различното данъчно третиране на опериращи в интернет международни компании за споделено пътуване или за настаняване като Uber или AIRBnB.", "date": "2017.09.21", "title": "Брюксел иска европейски данък върху бизнеса в интернет"}
{"url": "http://clubz.bg/58656-radev_govori_za_strategicheskoto_partnorstvo_sys_sasht", "text": "Стратегическото партньорство между България и САЩ е предпоставка за много по-активно двустранно икономическо и инвестиционно сътрудничество, заяви президентът Румен Радев на работна среща с представители на компании, инвестирали или планиращи да инвестират в България, организирана от Бизнес съвета за международно разбирателство.  На срещата държавният глава призова бизнес общността в САЩ да използва благоприятните условия, които страната ни предоставя за инвеститорите със своето ключово разположение и като фактор на стабилност в Югоизточна Европа, с членството си в ЕС и НАТО, квалифицираната работна ръка и конкурентното данъчно облагане. Президентът подчерта, че България запазва добрите си позиции на образователен център и българските участници в международни олимпиади по математика, физика и информационни технологии неизменно заемат едни от призовите места.  Разширяването на транспортната и енергийна инфраструктура е една от областите, в които страната ни догонва своите партньори от ЕС и това е свързано със значителни финансови вложения, посочи още президентът. По думите на държавния глава интерес за инвестиции в тази сфера у нас проявяват големи компании както от Европа, така и от Китай и други страни, и това създава конкурентна среда, с добри възможности за бизнеса. Представителите на американския бизнес поставиха въпроси, свързани с опазването на интелектуалната собственост, развитието на транспортната и енергийната инфраструктура в България, развитието на отбранителната индустрия, перспективите за утвърждаването на страната ни като технологичен център в Югоизточна Европа и други. В срещата участваха представители на IBM, Motorola Solutions, ViaSat, FEDEX, Comcast, AES и други.", "date": "2017.09.21", "title": "Радев говори за стратегическото партньорство със САЩ "}
{"url": "http://clubz.bg/58653-yunker_ne_moja_da_ima_dve_klasi_evropejci", "text": "\"Не става дума за вкус, а за достойнство\". Това заяви председателят на Европейската комисия Жан-Клод Юнкер на среща с европейски политици и общественици по повод твърденията на производителите на храни, че предлагат различно съдържание под еднаква опаковка заради \"вкуса на местните потребители\". \"Не може в Европа да има две класи потребители и работници\", коментира Юнкер, цитиран от БТА. Той изрази очакването през октомври да бъде постигнато съгласие по промените в директивата за командированите работници, предаде още агенцията. \"Искам всички държави от ЕС да бъдат в еврозоната и в Шенген, да няма двойни стандарти при храните. Защо отказват на нашите български и румънски приятели достъп до Шенген, след като от години са изпълнили изискванията, трябва да прилагаме договорите за ЕС\", коментира председателят на комисията. Той добави, че в годишната си реч за състоянието на ЕС миналата седмица не е настоявал за приемането на еврото от държавите извън еврозоната, а е припомнил, че това право и задължение е част от договорите. \"Не насилвам никого, предложих подкрепа за ускоряване на процеса на присъединяване\" (към еврозоната), поясни Юнкер. ", "date": "2017.09.21", "title": "Юнкер: Не можа да има две класи европейци"}
