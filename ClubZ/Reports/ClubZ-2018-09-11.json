{"url": "http://clubz.bg/72980-vrag_%E2%84%961_na_stoichkov_napuska_politikata", "text": "Бившата испанска вицепремиерка Сорая Саенс де Сантамария излиза от политиката. Новината обяви самата тя в кратко изявление за агенция ЕФЕ. Саенс де Сантамария уведомила за решението си лидера на Народната партия (НП) Пабло Касадо. Тя допълва, че е решила да започне нов етап, без да уточнява какъв точно. Сорая Саенс де Сантамария бе и временен премиер на Каталуня. Тя бе дясната ръка на доскорошния испански министър-председател Мариано Рахой. Но след свалянето му не успя да се пребори за лидерския пост в партията си. Стоичков за испанското правителство: Вие сте срам Името на Сорая Саенс де Сантамария нашумя и мв Българя. Доскорошната испанска вицепремиерка придоби славата на най-заклетия враг на футболиста Христо Стоичков - в миналото една от мегазвездите на \"Барселона\". Скандалът между двамата избухна заради сблъсъците с близо 800 ранени, последвали обявения от Мадрид за незаконен референдум за независимост на Каталуня на 1 октомври 2017 г. Тогава от Маями в ефира на испаноезичната телевизия \"Унивисион\" Стоичков поиска оставката на Саенс де Сантамария и заяви, че и тя, и семейството, и родата й са последователи на диктатора Франко. После обаче се оказа, че човекът, посочен от футболиста за баща на вицепремиерката, изобщо не е неин родител. Вицепремиерката на Испания ще съди Христо Стоичков Саенс де Сантамария се закани да съди Камата за накърняване честта на семейството й. Стоичков се извини, но само за нападките по адрес на нейния син, който е малолетен. Българското външно министерство обаче започна процедура по освобождаването на бившия футболист като консул в Испания със седалище Барселона и с консулски окръг, обхващащ автономните области Каталуня и Арагон. Първоначално като причина бе изтъкнат фактът, че Стоичков повече от година и половина живее в САЩ и не може ефективно да упражнява длъжността си. България освобождава Стоичков като почетен консул в Барселона По-късно от МВнР се мотивираха, че . Външната министърка Екатерина Захариева заяви в прав текст, че Стоичков е прекалил. България, кактои целият Европейски съюз, е категорично против отцепването на Каталуня от Испания и не подкрепя сепаратистките настроения там. Вицепремиерката на Испания ще съди Христо Стоичков България освобождава Стоичков като почетен консул в Барселона", "date": "2018.09.11", "title": "Враг №1 на Стоичков напуска политиката"}
{"url": "http://clubz.bg/73005-ferari_zamenq_kimi_rajkonen_s_20_godishen", "text": "\"Ферари\" и Кими Райконен се разделят след края на сезона във Формула 1. Промяната циркулираше в медиите в последните седмици. Днес бе официално потвърдена от всички страни. Райконен, който през 2007 г. стана последният световен шампион за \"скудерията\", ще бъде заменен от 20-годишния пилот на \"Заубер\" Шарл Льоклер. Финландецът пък отива точно в този тим - двамата си разменят местата. Кими Райконен, наричан Ледения, има 20 победи и 100 подиума във Формула 1. Той дебютира в надпреварата през 2001 г. именно в \"Заубер\". През 2010 г., след като стана №1 с \"Ферари\" три сезона по-рано, Райконен напусна най-комерсилния автомобилен спорт и участва в Световния рали шампионат. 2012-а бе годината на неговото завръщане - с \"Лотус\". Той се присъедини отново към \"Ферари\" през 2014 г. В последните дни фенове направиха подписка за оставането Кими в \"скудерията\", но тя не помогна, независимо че събра 90 хиляди подписа. Ясно е, че италианският отбор търси свежа кръв. Край на пътя за Фернандо Алонсо във Формула 1 (ВИДЕО) Шарл Льоклер е роден в Монако и минава за един от големите таланти на надпреварата. Той е добре познат в Маранело, тъй като се е учил в академията на \"Ферари\". Льоклер посвети преминаването си в може би най-обичания тим във Формула 1 на починалия си баща и на своя приятел (и също кадър на \"Ферари\") Жул Бианки, който издъхна през 2015 г. след тежка катастрофа месеци по-рано.", "date": "2018.09.11", "title": "\"Ферари\" заменя Кими Райконен с 20-годишен"}
{"url": "http://clubz.bg/72988-amerikanski_mma_boec_izbran_ot_partiqta_na_putin", "text": "Американският боец от ММА Джеф Монсън, който взе руско гражданство преди три месеца, вече е и политик. Той беше избран в градския съвет на Красногорск от \"Единна Русия\", съобщават от пресцентъра на партията на Путин. За намеренията на Монсън да се кандидатира за местния парламент стана известно на 12 юни, когато той мина първичните избори в \"Единна Русия\". А губернаторът на Московска област Андрей Воробьов го подкрепи. С цитати на Путин \"Единна Русия\" надъхва електората По-рано Монсън обяви, че смята да открива школа по бойни изкуства в Красногорск.  ММА боецът получи руско гражданство на 29 май с указ на президента Путин. От Кремъл обосноваха решението си със спортната му слава.  Американецът, който е бивш претендент за титлата в тежка категория на шампионата по смесени бойни спортове - UFC, се нареди до актьорите Жерар Депардийо и Стивън Сегал и до американския боксьор Рой Джоунс-младши. Американски расисти луднаха по Путин \"Той е много известна личност в спортните среди и е известен в своята сфера по целия свят\", каза тогава говорителят на президентството Дмитрий Песков. По думите му Монсън кандидатствал за гражданство по обичайния ред и е отговорил на всички изисквания Монсън се хвали с паспорт и на самопровъзгласилата се Луганска народна република и със звание \"почетен гражданин на Абхазия\" - и двете придобвки са му от 2016 г. През юни той обяви, че започва процедура да се откаже от американското гражданство, но официално потвърждение от САЩ нямаше. През юли активистът и юрист Юрий Сидоров пусна жалба в ЦИК и прокуратурата  за това, че Монсън не може да участгва в изборите, защото е с двойно гражданство. В местната избирателна комисия в Красногорск обаче решиха, че боецът няма други документи, които \"да свидителстват, че има още едно гражданство освен руското\". 47-годишният Монсън е тежко татуиран боец в клетка, който се състезава под името Сноумън. Той е роден в Минесота, но е известен с привързаността си към руската и най-вече към съветската култура, като често започва битките си като пее съветския национален химн, напомня \"Нюзуик\". Често носи тениски със сърп и чук. Американски расисти търсят съюзници в Русия За кандидатирането си сега от президентската партия той обясни, че е поканен от тях, но всъщност е независим. \"За съжаление разбрах, че няма комунисти в Комунистическата партия на Русия\", обоснова се той. Преди Монсън твърдеше, че е невъзможно да се участва в управление, в което да няма корупция. Той многократно обаче е изразявал подкрепа за Путгин и твърди, че си е говорил с него по телефона след боевете. Американски расисти луднаха по Путин Американски расисти търсят съюзници в Русия", "date": "2018.09.11", "title": "Американски ММА боец избран от партията на Путин"}
{"url": "http://clubz.bg/72995-shefyt_na_pentagona_otricha_da_e_kritikuval_trymp", "text": "Американският министър на отбраната Джим Матис се озовава против волята си под светлината на прожекторите: новата книга на Боб Удуърд, която излиза днес по книжарниците, му приписва изключително критични изказвания по адрес на Доналд Тръмп и това го поставя в трудно положение. Обама критикува без да спомене Тръмп В книгата със заглавие \"Страх: Тръмп в Белия дом\" спечелилият световна слава заради разкриването заедно с Карл Бърнстейн на аферата \"Уотъргейт\" (принудила президента Ричард Никсън да подаде оставка) разследващ журналист цитира изказване на Матис, според което американският президент има равнище на разбиране колкото 10 или 11-годишно дете. Цитатът е от публикувани миналата седмица от \"Вашингтон пост\" откъси от книгата. Матис веднага отрече: Тръмп искал да убие Асад Въпреки признанието си, че изготвянето на всяка политика е \"по същината си хаотичен\" процес, Матис нарече разследването на Боб Удуърд \"измислица\" и каза, че позоваването на анонимни източници намалява достоверността му. Тръмп сякаш остана доволен от изявлението на своя министър на отбраната, като сподели в Туитър целия му текст и го цитира след това няколко пъти. Това обаче не е първият път, когато доста критични изказвания по адрес на Тръмп са приписвани на високопоставен представител на правителството му. Американски медии разпространиха информация, че бившият държавен секретар Рекс Тилърсън е нарекъл президента \"дебил\". Няколко месеца по-късно той бе уволнен. Боб Удуърд застана зад твърденията си и вчера по телевизия Ен Би Си обвини Матис, че \"не казва истината\", за да запази поста си. Матис \"не е правил подобни коментари. По тази причина няма и да поеме отговорност за тези думи\", заяви говорителят на Пентагона полковник Роб Манинг на пресконференция. Пенсионираният генерал от морската пехота Матис като военен стриктно спазва дискретност и мрази да говори пред камера. Той даде досега само четири излъчвани по телевизията пресконференции и отказва интервюта, но охотно разговаря с акредитираните към Пентагона журналисти. В тези разговори Матис избягва всякакво обсъждане на политически въпроси или на отношенията си с Тръмп и не се колебае да порицае журналистите, които споменават проявилите се с течение на месеците разногласия с американския президент - например по иранското ядрено споразумение, от което Тръмп се отказа през май, а Матис искаше да бъде съхранено или за създаването на Космически сили, на което Матис се противопостави, но за което Тръмп настоя. Според Боб Удуърд Тръмп попитал на едно от заседанията на екипа си по националната сигурност в Белия дом защо САЩ продължават да поддържат военно присъствие на Корейския полуостров. Раздразнен, той казал пред приближени по-късно, че президентът се държи като \"дете на 10 или 11 години\". Удуърд твърди също, че след химическата атака през април 2017 г., приписана на режима на Башар ал Асад, Тръмп се обадил на Матис и му казал, че иска сирийският президент да бъде убит. До този момент Матис успя да запази солидния си образ начело на Пентагона и често именно към него се обръщат съюзниците, когато президентът заплашва, че ще излезе от международни споразумения или военни алианси. През последните месеци обаче, след като начело на Държавния департамент застана бившият ръководител на ЦРУ Майк Помпео и след назначаването на \"ястреба\" Джон Болтън за съветник по националната сигурност на Тръмп, Матис бе изтласкан на втори план. Остава да се види какво влияние ще окаже книгата на Боб Удуърд върху съдбата му. Тръмп искал да убие Асад", "date": "2018.09.11", "title": "Шефът на Пентагона отрича да е критикувал Тръмп"}
{"url": "http://clubz.bg/73004-orban_kym_evrodeputatite_osyjdate_ne_men_a_cqla_ungariq", "text": "Така започна днешното си изказване пред Европарламента в Страсбург унгарският премиер Виктор Орбан. Евродепутатите започнаха дебати за поведението на правителството в Будапеща. Утре те трябва да гласуват дали Съветът на ЕС да задейства процедура по член 7 от договора на Съюза. Най-лошият възможен резултат е Будапеща да бъде лишена от правото на глас в ЕС. Той обаче е малко вероятен. Евродепутатите ни с различен подход към санкции срещу Унгария Орбан бе доста нападателен срещу депутатите и Еврокомисията: Обвиненията срещу правителството на Орбан са опасенията за независимостта на съдебната система, медийните свободи, свободата на сдружаване, нарушаването на правата на евреите, ромите и мигрантите. Докладът е изготвен от холандската \"зелена\" евродепутатка Юдит Сархентини. Той предупреди ЕС, че поема сериозна отговорност, когато за първи път в историята си иска да лиши една нация от правото да взема решение. Според него в доклада имало 36 фактически неточности и Будапеща е уведомила за това Европарламента и Еврокомисията. Унгарските граждани решиха, че тяхната страна няма да бъде страна на миграцията. Твърдо отхвърлям изнудването и заплахите на сили, които защитават миграцията в ущърб на унгарските граждани. Няма да се поддадем на шантажа“, зарече се премиерът. Дебатите започнаха с въведение на авторката на доклада Юдит Сархентини. Тя и евродепутати от няколко различни комисии настояха за задействането на член 7. Срещу правителството на Орбан бяха отправени обвинения и в шуробаджанащина, корупция, облагодетелстване на близки до властта хора. Властта в Будапеща бе обвинена и в това, че отказва да подпише Истанбулската конвенция и по този начин не зачита равноправието на жените. Джамбазки: Долу ръцете от Унгария! Остри забележки към Орбан и правителството му отправи Франс Тимерманс, зам.-председател на Еврокомисията. По тази причина той бе репликиран от полския консерватор Ришарс Легутко с предложението щом не му харесва правителството на Орбан, да отмени демокрацията в Унгария и сам да стане неин премиер. Думата взе и Манфед Вебер, който миналата седмица обяви кандидатурата си за бъдещ шеф на Еврокомисията. Той е и председател на парламентарната група на Европейската народна партия (ЕНП). В нейните редици е и ФИДЕС, партията на Орбан. В началото Вебер призна, че мерки срещу Унгария \"може да се наложат\", ако правителството на Орбан не се съгласи да направи компромиси. Но от думите му става ясно, че той съгласен с мерките срещу неправителствените организации в Унгария. Вебер призна, че ЕС има различни идеи по въпроса за миграцията: И според Вебер се вижда желание от страна на унгарското правителство да реши въпросите и да продължи диалога. След това германският политик внезапно се насочи към Румъния. И заяви, че в Букурещ, а не в Будапеща е имало насилие с много арестувани и ранени. И в Румъния, а не в Унгария, има правителство, което защитава осъдените соцалистически лидери. А иначе всички искат да се борят срещу корупцията, но това трябва да става винаги, а не само в само в един случай. Евродепутати подкрепиха започване на процедура по член 7 и срещу Унгария Най-колоритен бе британският евроскептик Найджъл Фараж. Съвсем естествено той дръпна пламенна реч в защита на Орбан: Фараж имаше предвид председателя на Еврокомисията Жан-Клод Юнкер и спорното назначаване на генералния секретар на комисията. Джамбазки: Долу ръцете от Унгария! Евродепутати подкрепиха започване на процедура по член 7 и срещу Унгария", "date": "2018.09.11", "title": "Орбан към евродепутатите: Осъждате не мен, а цяла Унгария"}
{"url": "http://clubz.bg/72976-sasht_plashat_mejdunarodniq_nakazatelen_syd_sys_sankcii", "text": "САЩ обявиха Международния наказателен съд (МНС) за нелегитимен и заявиха, че организацията е \"вече мъртва\", пише френският в. \"Монд\". Съветникът по националната сигурност на Белия дом Джон Болтън заплаши съда със санкции, след като организацията заяви, че може да разследва военни престъпления, извършени в Афганистан. Болтън се обяви против съда още докато служеше в администрацията на президента Джордж Буш, припомня в. \"Монд\", цитиран от БТА. Съветникът по националната сигурност на американския президент Доналд Тръмп вчера определи Международния наказателен съд - към който САЩ не се присъединиха - като \"неефикасен, безотговорен и откровено опасен\". Той изрази увереност, че непризнатата цел на поддръжниците на МНС винаги е била да сдържат САЩ, въпреки че съдът не може да повлияе на диктаторите и държавите отцепници. Новото разграничаване от една международна институция като МНС създава опасност от напрежение между САЩ и европейските съюзници на Вашингтон, които продължават да имат доверие в съда, отбелязва в. \"Монд\".  \"Речта в Бостън днес изолира САЩ от международното наказателно правосъдие и отслабва сериозно нашата лидерска позиция в изправянето на извършители на зверства пред съда в други части на света\", заявява Дейвид Шефър, \"посланик по военните престъпления\" на САЩ, цитиран от британския в. \"Гардиън\". \"Днес не видях администрацията на Тръмп да показва сила, а слабост\", подчертава Шефър.  Международната правозащитна организация Амнести интернешънъл бързо отправи критики срещу изявленията на Болтън, определяйки ги като \"посегателство срещу милионите жертви и пострадали\" от нарушения на международните закони, отбелязва в. \"Вашингтон таймс\". Джамил Дакуар, директор на Американския съюз за защита на гражданските свободи, на свой ред заяви, че перспективата САЩ да налагат индивидуални санкции на съдии от Международния наказателен съд е \"излязла от наръчника на някой диктатор\", отбелязва американското издание. По-късно днес МНС заяви, че \"ще продължи да върши работатата си безпрепятствено\", предаде Ройтерс. Намиращият се в Хага съд публикува изявление, че е независимо и безпристрастна международна институция, подкрепяна от 123 страни. Прокурорът в МНС Фату Бенсуда каза през миналата година, че има \"разумни основания да се смята\", че в Афганистан са били извършени военни престъпления и престъпления против човечеството и че ще бъдат разследвани всички страни в конфликта, включително въоръжените сили на САЩ и Централното разузнавателно управление. Болтън каза вчера, че ако започне такова разследване, администрацията на Тръмп  ще обмисли да забрани на съдиите и прокурорите от МНС да влизат в САЩ, ще замрази средствата им и ще ги преследва наказателно в американските съдилища.", "date": "2018.09.11", "title": "САЩ плашат Международния наказателен съд със санкции"}
{"url": "http://clubz.bg/72998-shefyt_na_pravnata_komisiq_kym_npo_a_vie_kolko_pari_imate_che_jalite_ekoocenki", "text": "Обсъждането на президентското вето върху текстове от Административнопроцесуалния кодекс (АПК) от правната комисия на парламента се превърна в трибунал за неправителствените организации, които обжалват решения на властта. И очаквано бе отхвърлено - с гласовете на ГЕРБ, ДПС и Обединени патриоти срещу тези на БСП. От \"Воля\" изобщо не присъстваха на заседанието. Депутати от БСП заявиха, че ако законът мине в пленарна зала, ще го дадат на Конституционния съд. Председателят на комисията Данаил Кирилов (ГЕРБ) първо обърна дебата с въпроси от типа \"а вие с какви пари разполагате, че жалите липсата на екологични оценки и инвестиционни намерения за застрояване\", а после обвини НПО, че са виновни за смъртта по пътищата. Недвусмислено намеквайки за жалбите, свързани с част от трасето на магистрала \"Струма\". Комисията се събра днес, за да приеме становище по ветото на държавния глава, който върна 16 текста от АПК на 31 юли. С измененията, предложени от ГЕРБ, се завишават до 70 пъти таксите за обжалване пред съда на решения и разпоредби на държавните институции. Ветото за трудния достъп на гражданите до защита от властта - на дневен ред  Румен Радев оспорва и приетите в закона случаи, в които по жалби върху административни актове ще се произнася само една съдебна инстанция и решението й ще е окончателно. Един от тези случаи, засягащ пряко обществения интерес, са жалбите при отказ до достъп до обществена информация. Засегнати ще бъдат и екоорганизациите, които жалят липсата на ОВОС или устройствени планове, при които се предвижда застрояване на места, защитени по редица закони и НАТУРА 2000. Заради честите нарушения на екологичното законодателство България е под прицела на Брюксел. Въвеждат се закрити и съдебни заседания без участие на страните. Срещу промените в АПК се обявиха над 50 неправителствени организации. И започна да разпитва представителите на екологичните организации с какви пари разполагат, че да обжалват липсата на различните видове екооценки и оценки за съвместимост. Последваха въпроси към зеления Петко Цветков от типа \"От колко лица е вашата организация?\" и пр. Всички опити на Цветков да преразкаже становището на \"За да остане природа в България\", изготвено от еколога и активист Тома Белев и изпратено до Кирилов преди няколко седмици, удариха на камък. Румен Радев с ново вето - за затруднен достъп до съдебна защита от властта Думата взе ръководителят на Програма \"Достъп до информация\" Александър Кашъмов: на Програма \"Достъп до информация\" е отдавна известно и обобщава това на общо 51 НПО, обявили се против измененията. - Не е въпросът в това кой колко пари има, г-н председател. Освен това НПО работят с идеална цел, те не реализират печалба. Не е правилно да се търси кой какво ще получи като продукт при дадено дело. Защитата на материалния интерес се оказа много по-евтина отколкото защитата на нематериалния. Съдебната власт е единствената която слага намордник на Левиатан, образно казано - допълни Кашъмов. И обърна внимание на вносителите на измененията от ГЕРБ, че не са взели предвид докладите на административните съдии за броя дела, които намаляват. Над 50 граждански организации искат от президента вето на АПК \"Колегата Божанков (Явор Божанков от БСП - б.р.) да си включи хронометъра\", ядоса се Данаил Кирилов за дългите изложения, които иначе бе прието да се ограничат до рамките на 2 минути.  \"Имате материал, подписан от Тома Белев отпреди две седмици. Там има факти, които противоречат на базата, на която сте приели измененията в АПК. Коя ПГ ще каже не ме интересува дребният собственик, който казва: \"Не мога да си продам реколтата от ягоди, която близката кариера разваля\", взе думата и зеленият адвокат от \"За земята\" Александър Коджабашев. По думите му \"финансова тояга\" като тази в измененията на АПК няма в цяла Европа (с изключение на Ирландия). Румен Радев с ново вето - за затруднен достъп до съдебна защита от властта Над 50 граждански организации искат от президента вето на АПК", "date": "2018.09.11", "title": "Шефът на правната комисия към НПО: А вие колко пари имате, че жалите екооценки"}
{"url": "http://clubz.bg/73002-djambazki_dolu_rycete_ot_ungariq", "text": "Ангел Джамбазки, евродепутат от управляващата ВМРО и член на групата на Европейските консерватори и реформисти (ЕКР) в Европейския парламент, днес се обяви в защита на унгарския министър-председател Виктор Орбан, чиито спорни политики ще бъдат поставена на изпитание в Европейския парламент тази вечер и утре. Депутатите в Страсбург обсъждат дали Унгария нарушава системно основни принципи и ценности на Европейския съюз и дали трябва срещу нея да бъде започната процедура за налагане на най-суровото наказание в ЕС, лишаване от право на глас съгласно член 7 на Лисабонския договор. Гласуването на резолюция от него е предвидено за сряда. Унгарският министър-председател Виктор Орбан и неговата партия \"Фидес\", чиято евроскептична реторика и политика от години е в кресчендо, принадлежат към проевропейската дясноцентристка Европейска народна партия (ЕНП). Нейните евродепутати са разделени за това дали да покрепят призивите за задействане на член 7. Британските консерватори, които са гръбнакът на групата на ЕКР, съобщиха, че ще гласуват в полза на Орбан. Същото се очаква да направят поляците от упревляващата консервативна и евроскептична \"Право и справедливост\", които също са част от ЕКР. Българските евродепутати Андрей Ковачев и Светослав Малинов, които са от групата на ЕНП,  , че няма да се поколебаят да подкрепят прилагането на член 7, когато става дума за нарушаване на основни европейски принципи и ценности.  Евродепутатите ни с различен подход към санкции срещу Унгария", "date": "2018.09.11", "title": "Джамбазки: Долу ръцете от Унгария!"}
{"url": "http://clubz.bg/72990-bsp_vliza_v_esenniq_sezon_s_pone_pet_zakonoproekta", "text": "Въпреки че лидерът на БСП Корнелия Нинова даде заявка, че оставя в Народното събрание само 20 депутати, а останалите тръгват сред хората, днес тя лансира редица законодателни инициативи на парламентарната й група. Нинова и ръководството на левицата провеждат среща в разложкото село Баня с основна точка в дневния ред: обсъждане на новоприетата от БСП \"Визия за България\". Сред новите идеи на соцлидерката са: \"управление на държавните предприятия не на партиен принцип, не на бордовашки принцип\", а на професионален мениджърски принцип, борба с домашното насилие - въпреки позицията на БСП по отношение на Истанбулската конвенция, стимулиране на българските производители, обезщетения за тракийските българи и др. \"Приехме законодателната програма на парламентарната група и още тази седмица ще внесем законопроекти, които касаят живота на много българи\", заяви Нинова на брифинг, цитирана от агенция \"Фокус\". И изброи: Нов сезон: БСП напуска парламента, тръгва сред хората  Втората законодателна инициатива на БСП касае българското производство и реализацията му в търговските вериги. Текстовете са били изработени съвместно със съюз \"Произведено в България\", в който членуват 1500 български производители. И поясни какво се съдържа в новата дума в българския език \"бордовашки\": \"управление на професионален, мениджърски принцип\". Обсъдили били и няколко предложения, касаещи борбата срещу домашното насилие. Соцлидерката коментира още оставките на министрите на регионалното развитие, на транспорта и на вътрешните работи Николай Нанков, Ивайло Московски и Валентин Радев, които ще бъдат внесени в четвъртък за гласуване в парламента. Както е известно, тримата ще бъдат сменени на постовете си от Петя Аврамова, Александър Манолев и Младен Маринов. Младен Маринов поема МВР. Петя Аврамова - МРРБ, а Александър Манолев - транспорта До оставките се стигна след трагедията край Своге, при която загинаха 17 души. Ветото за трудния достъп на гражданите до защита от властта - на дневен ред  Тя коментира и предстоящото гласуване на поредното вето на президента Румен Радев - в случая на текстове от Административнопроцесуалния кодекс. Според държавния глава измененията в АПК, направени по инициатива на ГЕРБ, възпрепятстват гражданите да търсят правосъдие при решения на администрацията. Младен Маринов поема МВР. Петя Аврамова - МРРБ, а Александър Манолев - транспорта Ветото за трудния достъп на гражданите до защита от властта - на дневен ред ", "date": "2018.09.11", "title": "БСП влиза в есенния сезон с поне пет законопроекта"}
{"url": "http://clubz.bg/72986-semejstvo_arabadjievi_veche_sa_organizirana_banda_sinyt_im_ostana_v_aresta", "text": "С това свое определение съдия Даниела Росенова остави и тримата в ареста. Тя призна, че има неопровержими доказателства, че съществува група между двете счетоводителки (а съответно и Ветко и Маринела Арабаджиеви) за укриване и източване на данъци. Това попита по-рано Илиян Василев, адвокат на 21-годишния Вълчо Арабаджиев, по време на мярката му за неотклонение пред апелативния спецсъд. И прокуратурата, и защитата протестират решението на първоинстанционния съд, който пусна Вълчо-младши и две счетоводителки под гаранции от 20 000 лв. 20 000 лв. гаранция за свободата на Вълчо Арабаджиев Василев днес каза, че допълнените вчера по делото цели 47 тома касаят преписка в спецпрокуратурата от 2016 г. за укриване на данъци за свързвания с фамилията Захарен комбинат \"Пловдив\". Според Василев още по-абсурдно е, че по тази преписка работят същите прокурори, които са и по \"новото\" дело, а той допълни, че имат данни за прекратявани на пожар прокурорски отпуски, за да се активират срещу клиентите му. Той заяви, че щом в края на август някой е решил, че трябва да бъдат обявявани с Европейска заповед за арест, защо не са го направили по висящата от цели 3 години в същата прокуратура преписка № 225/2016 г. Разследващите прекрасно знаели отговора - че няма абсолютно никакви данни за участие на Ветко, Маринела и пр. в организирана престъпна група. Според него това дело, което наричаше многократно \"карнавал\" и \"фойерверки\", сега се вади на пожар, за да се създаде съответната истерия, че \"виждате ли, колко много сме работили\". Василев защитава младия Вълчо Арабаджиев, който единствен от тримата е в България и който е обвинен не като член на организираната престъпна група, а по чл. 253 ал. 2 от НК -     (2.5 млн. евро в каси на негово име, б.а.). За което обаче задължително условие е и да знае за престъпния произход на въпросните средства. Василев описа как според него е станало и образуването на наказателното производство и привличането на фамилията към отговорност...  По думите му, без да има предварителна проверка, възложена на разследващ орган, прокуратурата се сезира, на 28 август в 16 ч. без нещо се праща призовка в Пловдив семейството да се яви в 16 ч. в спецпрокуратурата в София. Затова и в 16 и нещо полицаят веднага отговаря, че не са открити на настоящия адрес ( .). Моментално цялата система по привличането им в условията на задочност се стартира, а на другия ден вече са обявени за издирване с Европейска заповед за арест. \"Да се избухат няколко хотела, да се избухат десетки офиси, да се изземе цялата документация на въпросните фирми, които са поставени в абсолютна невъзможност да функционират нормално.  От адвокатката на другите две обвиняеми - Ромелия Кирилова и Елена Караянева, стана интересно и друго: че по делото в момента има две съдебно-счетоводни експертизи, чиито темпове и резултати били \"изключително завидни\": едната  Династията Арабаджиеви управлява близо 15 000 легла От пледоариите на тримата прокурори също станаха известни прелюбопитни неща. На първо място, държавното обвинение твърди, че става дума за верига от 38 свързани дружества, ощетили държавата вече не само с първоначално твърдените 606 000 лева, а с 9 млн. лева. Основните консуматори на тези данъчни облаги са свързваните с фамилията Захарен комбинат \"Пловдив\" и \"Виктория груп корпорейшън\". Прокуратурата пледира арест и за тримата, тъй като: -  . -    . Йордан Грамов заяви още: Прокурорите иронично намекнаха, че въпреки разликите в англосаксонската правна система ( ) европейското право е достатъчно ясно по повод прането на пари. Само за 7 данъчни периода през 2013-2014 г. за ЗК \"Пловдив\" и един данъчен период за \"Виктория груп корпорейшън\" не са платени данъчни задължения и ДДС за над 9 млн. лева, смятат от държавното обвинение. Прокуратурата обърна особено внимание, че всички намерени в касетки на Вълчо 2.5 млн. евро са с бандероли на Централна кооперативна банка (ЦКБ). А от справките, които вече са изработени, нито физическите лица, нито едно от 38-те юридически дружества под контрола на фамилията (според прокуратурата) имат сметка в тази банка. Младият мъж каза в кратките си думи само, че подкрепя адвоката си и че с нито едно свое действие не е предполагал, че нарушава Конституцията или други закони на републиката. А адвокат Илиян Василев заключи драматично: С определението си днес съдия Росенова реши, че би било  да се приеме, че обвиняемият като част от семейството си \"не е бил запознат с начина, по който са действали фирмите на неговите родители\". Вълчо \"т От близо 30-минутните й мотиви стана ясно още, че тази органзирана престъпна група \"е действително различна от обичайните\", а целите й са постигани чрез  Тя е била \"много добре структурирана\", а основната й цел е \"чрез използване на законите в държавата и най-вече данъчните закони да бъдат източвани парични средства от държавата\". Определението на съда е окончателно  и не подлежи на обжалване. Династията Арабаджиеви управлява близо 15 000 легла", "date": "2018.09.11", "title": "Семейство Арабаджиеви вече са организирана банда. Синът им остана в ареста"}
{"url": "http://clubz.bg/73003-obedinenite_patrioti_haresvame_si_volen_siderov", "text": "Ако някой е останал с впечатление, че обединението в \"Обединени патриоти\" е сериозно пропукано, особено на фона на почти всекидневните словесни престрелки между съпредседателите Валери Симеонов и Волен Сидеров, \"коалиционният съвет\" в обща позиция опроверга подобни съмнения. НФСБ остава под условие: ако има диалог - има коалиция. Ако не - няма смисъл Заседанието на \"Патриотите\" бе днес - ден след сбирката на \"голямата\", управляваща коалиция с ГЕРБ. Само преди седмица от НФСБ настояха, че председателят на ПГ на \"Обединени патриоти\" Сидеров не се справя добре с координацията на работата. Партията на Валери Симеонов се закани да поиска промяна в ръководството на парламетарната група. Един от вариантите бе да има трима съпредседатели - по един от всяка формация - НФСБ, ВМРО и \"Атака\". Вицепремиерът тогава се оплака, че законодателните инициативи на формацията и депутатите в нея биват \"бойкотирани\". Сидеров видя заговор между НФСБ и... ГЕРБ срещу премиера След сбирката никой от представителите на \"Обединени патриоти\" не отговаряше на мобилния си телефон. От пресцентъра на парламентарната група обаче разпространиха следното съобщение:  \"Отношенията с патриотичните ми братя да ги изяснявам по телевизията? Моля Ви\" В последните месеци новините от \"патриотичния сектор\" идваха все по партийна линия - или от \"Атака\", или от НФСБ, или от ВМРО. Този път съобщението е и от тримата.   Сидеров видя заговор между НФСБ и... ГЕРБ срещу премиера \"Отношенията с патриотичните ми братя да ги изяснявам по телевизията? Моля Ви\"", "date": "2018.09.11", "title": "\"Обединените патриоти\": Харесваме си Волен Сидеров"}
{"url": "http://clubz.bg/72994-es_otpuska_%E2%82%AC226_mln_za_shteti_ot_navodneniqta_v_burgasko", "text": "Европейският парламент (ЕП) подкрепи днес отпускането на 2.26 милиона евро на България за претърпени щети от природно бедствие.  През януари нашата страна е подала заявление за средства заради щетите от валежите и силните бури на 25 и 26 октомври миналата година. Тогава в района на Бургас имаше силни бури и проливни дъждове, причинили повреди по мостове и пътища, училища и болници. ЕП отчита, че валежите на посочените дати са взели пет жертви и са засегнали около 6000 души. Бедствието е довело до наводняването на 142 жилищни и над 1200 нежилищни сгради. Българските власти оценяват общите преки щети от бедствието на 90.3 милиона евро. Предложението за отпускане на средства от ЕС бе подкрепено днес от 652 евродепутати, 36 се въздържаха, а четирима бяха против. Държавите могат да поискат помощ от фонд \"Солидарност\" за дългосрочните усилия за възстановяване след бедствия. Със средствата от фонд \"Солидарност\" Европейският съюз може да подпомогне възстановяването и покриването на част от спешните разходи, временното настаняване, почистването и опазването на културното наследство, за да се намали финансовата тежест за националните власти покрай природните бедствия.", "date": "2018.09.11", "title": "ЕС отпуска €2.26 млн. за щети от наводненията в Бургаско"}
{"url": "http://clubz.bg/72991-s_marinov_nachelo_kakvo_shte_stane_s_mvr", "text": "„Реформите ще бъдат еволюционни, а не революционни“, каза преди два месеца подалият оставка министър на вътрешните работи Валентин Радев. Днес фразата спокойно може да бъде променена така: „Реформите ще бъдат никакви“. Номинацията на Младен Маринов за нов шеф на МВР дава достатъчно основания за подобно заключение. И то не толкова заради самата личност - въпреки че от години медийни публикации го свързват с различни известни имена, последното сред които е това на Делян Пеевски; и въпреки че той бе един от ръководителите на операцията с „белия автобус“ от нощта на 23 юли 2013, при която полицията атакува с палки мирно протестиращи граждани пред парламента. Младен Маринов: Ще ми се наложи да се сблъскам с политически проблеми Но по-важно от всичко това е посланието, което отправя точно такъв избор на министър. Първо, Маринов е полицай от системата, направил кариера именно в статуквото, което трябва да бъде променено. От подобна фигура не може да се очаква да бъде вдъхновител на реформи, защото той е успял точно в това МВР. Второ, за реформи трябват политическа воля и политическа подкрепа, а бъдещият министър на вътрешните работи не е политик. Това не е прецедент в последните години, но нито един от неговите предшественици не олицетворява в по-голяма степен това, което хората все още наричат „милиционер“. И трето, вече няма време за реформи - година и половина от мандата мина, а и идва година на два редовни избора. Досегашният министър беше обещал до края на годината да подготви поредните промени в Закона за МВР. „Ще има структурна реформа, а е възможно и обединение на дирекции“, гласеше обещанието. Заявената цел е „цялостна реорганизация на дейността и структурите на министерството, за да се повиши ефективността им“. Преди по-малко от месец МВР обяви обществена поръчка за над 1 милион лева за външен функционален анализ на ведомството. По поръчка на Министерството на финансите Световната банка изготви доклад за състоянието на МВР, който разкри очевидното - неадекватна структура от миналото, дублиране на звена, разхищение на средства, все повече разходи за издръжка и никакви инвестиции в модернизация. Грозната истина за българската полиция Докладът препоръча областните дирекции да бъдат намалени от 28 на 7; каза, че броят на полицаите е достатъчен, но разпределението не е ефективно; и констатира, че в сравнение с другите страни от ЕС доверието на българите в тяхната полиция е на дъното. Валентин Радев създаде очакването, че този доклад и бъдещият функционален анализ ще са в основата на обещаните законодателни промени. „Продължаваме напред с все по-бързо темпо“, каза Младен Маринов при първата си изява след обявяването на номинацията му. Историята обаче показва, че няма място за оптимизъм. Проблемът с МВР накратко звучи така - харчи много пари, а не върши достатъчно работа. Парите са над 1,1 млрд. лева годишно, от които почти всичко отива за заплати и осигуровки, а от годините на зрелия социализъм структурата не е помръднала, с малки изключения, разбира се. Преди две години ГЕРБ се зае да реформира поне социалните привилегии на служителите на МВР, за да освободи ресурс за истинска борба срещу престъпността. Тогавашният министър Румяна Бъчварова се сблъска със съпротива както вътре в системата, така и в Народното събрание, където част от нейните предложения бяха блокирани включително с помощта на председателя на парламентарната група на същата партия и бивш вътрешен министър Цветан Цветанов. Част от идеите все пак бяха приети, защото Бъчварова съумя да мобилизира политическа подкрепа. В края на 2017 депутатите блокираха съществена част от административната реформа в МВР - създаването на \"Център за предоставяне на услуги\", който да поеме неприсъщи дейности като издаване на лични документи и регистрация на превозни средства, за да остане ресурс за борбата срещу престъпността. Този път досегашният министър Валентин Радев не съумя да мобилизира политическа подкрепа. „Аз досега съм работил в професионална среда, сега ще ми се наложи да се сблъскам с политически проблеми“ - с тези думи самият бъдещ министър Младен Маринов описа много точно ситуацията. Министърът трябва да е политик, а той не е. Всеки досегашен опит за някаква промяна е съпровождан от протести на полицаи, които веднъж дори напуснаха зоната на нормалното и заприличаха на метеж. И всеки път властта отстъпва пред протестиращите полицаи. Бъдещият министър е част от тези хора и едва ли ще застане на различна позиция. Така начело на МВР идва човек, от когото може да се очаква да брани статуквото, но не и да реформира. А статуквото в МВР е това: свободно падане. Все повече разходи, все по-малко ефективност, все по-ниско доверие. Когато не се противопоставиш на тази реалност, само ускоряваш свободното падане. . Грозната истина за българската полиция", "date": "2018.09.11", "title": "С Маринов начело: какво ще стане с МВР?"}
{"url": "http://clubz.bg/72985-reporteri_bez_granici_iska_mejdunaroden_dogovor_sreshtu_falshivite_novini", "text": "\"Репортери без граници\" (RSF) възложи на независима комисия, съставена от Нобелови лауреати, журналисти и юристи, да подготви \"Mеждународна декларация за информацията и демокрацията\", предаде Франс прес.  \"Репортери без граници\" посочва кои са етичните медии За да изпълни това, международната организация ще създаде независима комисия. Председатели ще бъдат иранката Ширин Ебади, Нобелова лауреатка за мир, и генералният секретар на неправителствената организация Кристоф Дьолоар. В комисията влизат 24 видни личности от 17 държави: политологът Франсис Фукуяма, бившият президент на Сенегал Абу Диуф, Марина Уокър - зам.-директорка на Международния консорциум на разследващи журналисти, Джан Дюндар - бивш главен редактор на турския всекидневник \"Джумхуриет\", както и няколко Нобелови лауреати (Амартя Сен, Джоузеф Стиглиц, Марио Варгас Льоса). \"Репортери без граници\" се надява лидери от цял свят да се ангажират от средата на ноември в подготвянето на такъв \"световен договор\", посочи генералният секретар на НПО Дьолоар.", "date": "2018.09.11", "title": "\"Репортери без граници\" иска международен договор срещу фалшивите новини"}
{"url": "http://clubz.bg/73001-uefa_vyvejda_oshte_edin_kluben_turnir", "text": "УЕФА може да въведе трети европейски клубен турнир от сезон 2021-2022, съобщи президентът на \"Ювентус\" Андреа Аниели, който е шеф на Европейската клубна асоциация (ЕКА). Организацията включва най-големите клубове на Стария континент и имаше заседание в Сплит, Хърватия по казуса. Заседанието е свикано, след като изпълнителният комитет на УЕФА е отправил предложение за турнира. ЕКА пък е дала зелена светлина, заяви Аниели пред световните агенции. Броят на клубовете в надпреварата ще е 96. Идеята е да се даде шанс за европейски изяви на клубове от по-малки страни и не толкова силни първенства. Така броят на участниците в Лига Европа ще бъде намален от 48 на 32 в груповата фаза. Промяна в Шампионската лига няма да се прави. Преди години УЕФА организираше четири турнира - КЕШ (сега Шампионсща лига), Купа на Купите, Купа на УЕФА и Интертото. КНК (до 1999 г.) и последният отпаднаха, а Купата на УЕФА стана Лига Европа. Както изглежда, новата надпревара ще прилича много на Интертото. Ясно е, че и там ще има награден фонд. Засега обаче няма подробности.  Аниели е заявил на заседанието, че УЕФА е ревизирала правилото за финансов феърплей, основният принцип на който е, че разходите на един клуб не могат да бъдат по-високи от приходите. Централата се стреми още повече да затегне финансовата дисциплина и да ограничи неоправданото харчене на средства.", "date": "2018.09.11", "title": "УЕФА въвежда още един клубен турнир"}
{"url": "http://clubz.bg/73000-sypernik_na_mej_shte_othvyrlim_plana_j_no_shte_q_dyrjim_na_vlast", "text": "Депутати от Консервативната партия на британската министър-председателка Тереза Мей могат да гласуват против плановете й за Брекзит, без това да бъде вот на доверие в нейното правителство, каза днес лидерът на влиятелна група избраници подкрепящи напускането на ЕС, предаде Ройтерс. Брекзитърите по-рано казаха, че до 80 от 315-те депутати на Мей могат да гласуват срещу нейния т.нар. план от Чекърс, като по този начин оставят съдбата на правителството и на сделката за Брекзит в ръцете на опозиционната Лейбъристка партия. Ако Мей изгуби това гласуване, Великобритания може да излезе от ЕС без сделка - изход, който някои смятат, че може да породи криза на доверието и да й коства премиерския пост. Може ли Борис Джонсън да събори Тереза Мей? Джейкъб Рийс-Мог, председател на Европейската група за изследвания (Тhe European Research Group), фракция сред консерваторите на Мей, смята да гласува против сделката от Чекърс, но каза, че това не означава, че Мей трябва да си тръгне. Следващата сряда Мей ще пътува за Залцбург, за да участва в неофициалната среща на върха на ЕС на 20 септември, която, според говорителя й, \"ще бъде едновременно важен етап в преговорите за Брекзит и възможност за взаимодействие с останалите членове на ЕС по общите предизвикателства\". През юли британското правителство публикува Бяла книга, в която представи план за отношенията между Великобритания и ЕС след Брекзит. Редица членове на правителството, сред които бившият министър за Брекзит Дейвид Дейвис и бившият външен министър Борис Джонсън подадоха оставка, определяйки документа като твърде голяма отстъпка към Брюксел.", "date": "2018.09.11", "title": "Съперник на Мей: Ще отхвърлим плана й, но ще я държим на власт"}
{"url": "http://clubz.bg/72993-nacionalna_krygla_masa_za_noviq_zdravnoosiguritelen_model_na_26_septemvri", "text": "Броени часове след като министърът на финансите Владислав Горанов \"издаде\" в сутрешен блок варианта за нов здравноосигурителен модел - 12 лева осигуровка, която да покрива лечение над 700 лева, от здравното министерство разпратиха прессъобщение. Властта обеща 10% по-високи заплати догодина В него се припомня, че до края на септември министърът на здравеопазването Кирил Ананиев трябва да предложи в парламента новия модел за реформа \"след широко обществено обсъждане\".   Нов модел за здравеопазването - краен срок до септември За целта се изброяват \"интензивните работни срещи\" с представители \"на съсловните организации, университетските, областните, общинските и частните болници, пациентски организации, синдикати, работодатели, институции и др.\"  Всички добри идеи и предложения ще бъдат анализирани и обобщени, като министърът ще ги представи на официално организирана Национална кръгла маса на 26 септември, обещават оттам. Стряскащи факти за българското здравеопазване Така ще се постави началото на следващ дебат за реформата в здравеопазването, завършва прессъобщението. Нов модел за здравеопазването - краен срок до септември Стряскащи факти за българското здравеопазване", "date": "2018.09.11", "title": "Национална кръгла маса за новия здравноосигурителен модел на 26 септември "}
{"url": "http://clubz.bg/72974-tova_ne_e_otgovor_na_svobodni_hora", "text": "За да си свободен, автономен и суверенен, трябва да се придържаш към правила, които са валидни за всички разумни същества. Едно такова правило е, че думите имат значение: ако си казал нещо и то се е оказало невярно, трябва да си признаеш грешката и да въведеш съответните корекции в поведението си. Така стоят нешата според Кант. И изобщо. По случая \"Скрипал\" България зае руската позиция: а именно, че \"няма достатъчно доказателства\" за съпричастност към престъплението от страна на Кремъл. Това беше грешка и тогава, но е пределно видима сега, когато вероятните извършители бяха идентифицирани и за тях бе издадена европейска заповед за арест. Ето ги отровителите на Скрипал Идентифицирани са със снимки от камери и имена, и се твърди, че са офицери от руските служби. (Всъщност, ако нещо от това не е вярно, за руската страна би било много лесно да го докаже, като покаже хората и представи тяхното алиби ). Докладът \"Скрипал\" е у нас. И няма да промени българското решение От официална гледна точка у нас по въпроса цари мълчание и гузно озъртане, което се нарушава само от жалките опити на някой кадесар да омаловажи новите доказателства. (И нищо чудно, защото такива реликти още твърдят, че Георги Марков е убит от английските или американските служби. Версията сега е същата - английските служби тровят Скрипал, за да очернят почтения режим на Владимир Путин.) \"Дума дупка не прави\" е нашият правителствен отговор на разкритията на британците и на Кант. Това не е отговор на свободни хора.     Докладът \"Скрипал\" е у нас. И няма да промени българското решение", "date": "2018.09.11", "title": "Това не е отговор на свободни хора"}
{"url": "http://clubz.bg/72987-arhivyt_na_sds_20_godini_i_10_etaja_istoriq_na_prehoda", "text": "Така председателят на Държавна агенция \"Архиви\" доц. д-р Михаил Груев нарече документите, които преди 30-ия си рожден ден СДС реши да предостави на агенцията. Става въпрос за 33 линейни метра папки с документи. Това е приблизителната височина на 10-етажен блок. Документите на СДС се предават за съхранение и дигитализация, а от началото на 2019 г. се очаква всеки, който иска да се запознае с историята на прехода от извора - да може да го направи. По думите на Груев в страната ни има много малко материали, за да бъде реконструирана историята на годините след падането на комунизма и масивът на СДС променя сериозно състоянието на изворовата база.  Папките, предоставени в държавния архив, са за периода от създаването на Съюза на демократичните сили (първоначално като коалиция от партии - б.р.) през 1989 г. до 2009 г. По думите му новото синьо ръководство единодушно е взело решението да предостави архивите на партията агенцията.  ", "date": "2018.09.11", "title": "Архивът на СДС - 20 години и 10 етажа история на прехода"}
{"url": "http://clubz.bg/72983-korejskite_lideri_se_sreshtat_za_treti_pyt_yugyt_prizovava_za_smeli_resheniq", "text": "Президентът на Южна Корея Мун Дже-ин днес призова Северна Корея и САЩ да вземат смели решения, за да се излезе от задълбочаващата си дипломатическа безизходица, свързана с ядрените амбиции на Пхенян, и каза, че ще продължи да действа като посредник, предаде Асошиейтед прес. Мун каза това няколко дни преди да се срещне със севернокорейския лидер Ким Чен-ун за трети път тази година. Двамата ще обсъдят как на Корейския полуостров да се постигне освобождаване от ядреното оръжие и мир.  Мун добави, че тази среща трябва да доведе до друга \"голяма стъпка\" към освобождаване от ядрено оръжие. На правителствено заседание днес той посочи, че Ким и Тръмп трябва да мислят обхватно и да вземат смели решения, които да придвижат напред дипломатическия процес и да доведат до унищожаване на ядрения арсенал на КНДР. Тръмп и Ким може пак да се видят. Скоро Мун каза, че Южна Корея няма друг избор, освен да посредничи между двете държави, за да насърчава диалога и добави, че и Тръмп, и Ким са поискали от него да играе такава роля. Той желае \"същинските преговори\" между Вашингтон и Пхенян скоро да продължат. Днес в Сеул новият специален американски пратеник за Северна Корея Стив Бигън подчерта нуждата от поддържане на дипломацията по ядрените въпроси. Южнокорейското външно министерство съобщи, че подкрепя възможна втора среща на върха Тръмп-Ким, с надежда, че тя ще помогне за освобождаване от ядреното оръжие и за мира на полуострова. В четвъртък двете Кореи ще водят военни преговори и ще работят за отваряне в петък на бюро за връзка в севернокорейски граничен град, съобщиха служители в Сеул.", "date": "2018.09.11", "title": "Корейските лидери се срещат за трети път, Югът призовава за \"смели решения\""}
{"url": "http://clubz.bg/72989-dyrjavata_moje_da_postroi_stadion_za_100_miliona_leva_pri_edno_uslovie", "text": "Правителството може да отпусне \"стотина милиона\" за изграждането на изцяло нов футболен стадион, заяви премиерът Бойко Борисов пред журналисти във Варна днес след срещата си с волейболните национали, които вече изиграха първия мач на домакинското Световно. Ударно начало за волейболистите на Световното За първи път от години Борисов говори положително за нов национален стадион вместо \"Васил Левски\". Спортният министър Красен Кралев казваше, че такава арена не е на дневен ред, не и при сегашното състояние на родния футбол и първия му представителен отбор. На въпрос за прословутия стадион \"Спартак\" в морската ни столица министър-председателят обаче подчерта, че останал доволен от победите срещу Словения и Норвегия в турнира Лига на нациите. И че ако националите се класират на Евро 2020, ще получат нов стадион. С последното Борисов визира явно големия ремонт на стадион \"Васил Левски\" през 2002 г. по време на управлението на Симеон Сакскобургготски, в което той беше главен секретар на МВР. Наскоро бе извършен нов.  Едно уточнение: спечелване на групата в Лигата на нациите, което вече се смята за постижимо, не гарантира класиране на Европейското. Турнирът дава четири квоти за първенството, но само на победителите в дивизиите (или на техни подгласници, ако вече са се класирали от квалификациите). Така че след двубоите в групите предстоят още битки в самите дивизии. Всичко това ще се случи догодина. Така Евро 2020 е много далеч и продължава да е трудно постижимо. България би и Норвегия в Лигата на нациите (СНИМКИ) Кабинетът на Бойко Борисов отпусна 5 милиона лева в периода 2016-2018 г. за домакинството на Световното по волейбол. Премиерът изтъкна, че неговото управление е вложило 350 милиона лева в спортна инфраструктура - зали, салони... Константинов обяви състава на волейболистите за Световното Борисов получи топка с автографи и подаръци от волейболистите във варненския Дворец на културата и спорта. Той пожела успех на треньора Пламен Константинов и на селекцията му.   каза Бойко Борисов. На свой ред Красен Кралев обясни, че е направена дългосрочна стратегия, която включва да се печелят домакинствата на големи първенства, турнири и олимпийски и световни квалификации в традиционни \"български\" спортове като лека атлетика, бокс, борба, волейбол, баскетбол и т.н. По този начин ще се търсят не само класирания, а и повлияване на масовия и юношеския спорт в страната. България би и Норвегия в Лигата на нациите (СНИМКИ) Константинов обяви състава на волейболистите за Световното", "date": "2018.09.11", "title": "Държавата може да построи стадион за 100 милиона лева. При едно условие"}
{"url": "http://clubz.bg/72978-alibaba_vliza_v_sydrujie_s_ruskiq_biznes", "text": "Най-голямата китайска компания за онлайн търговия - Алибаба Груп Холдинг - влиза в съвместно предприятие с Руския фонд за преки инвестиции, мобилния оператор \"Мегафон\" и регионалния интернет гигант Mail.ru, съобщи Ройтерс. Сделката е подписана на Източния икономически форум, два дни след като основателят и изпълнителен директор на \"Алибаба\" Джак Ма обяви оттеглянето си от управляващата позиция.  Основателят на  \"Алибаба\" напуска управлението й В съвместното предприятие ще се включат акциите на AliExpress Russia, местният сайт на световният китайски онлайн магазин. Megafon ще замени 10% от акциите си в Mail.ru срещу 24% от AliExpress Russia, а Mail.ru ще включи своя онлайн магазин Pandao и ще закупи 15% от Ali Express Russia. Рускиян фонд за директни инвестиции, създаден от Путин и Медведев през 2011 г., и обявен за суверенен фонд на Руската федерация през 2016 г., пък ще придобие 13% от акциите на AliExpress Russia.", "date": "2018.09.11", "title": "\"Алибаба\" влиза в съдружие с руския бизнес"}
{"url": "http://clubz.bg/72996-cipras_shte_izpylnim_iskaniqta_na_kreditorite_za_byudjetniq_izlishyk", "text": "Гърция ще изпълни искането на кредиторите си да поддържа първичен бюджетен излишък до 2022 г., заяви днес премиерът на страната Алексис Ципрас пред Европарламента в Страсбург. Как ще бъде постигната тази цел ще реши правителството в Атина, допълни той. Ципрас участва в дебата \"Бъдещето на Европа\". Той стана деветият лидер, изложил визията си пред евродепутатите за развитието на Стария континент. Да не бързаме да се радваме за Гърция Преди близо месец Гърция приключи успешно тригодишната програма за подкрепа на стабилността по линия на Европейския механизъм за стабилност (ЕМС). Така южната ни съседка подсигури ключовите си позиции в еврозоната и ЕС. За този период Атина получи заеми, а в замяна трябваше да извърши реформи, някои от които бяха твърде болезнени. Заедно с подкрепата на Международния валутен фонд (МВФ) заемите, отпускани на Гърция от 2010 г. насам, надхвърлиха 260 млрд. евро - най-големият спасителен пакет в световната финансова история. Според споразумението с Еврогрупата Атина трябва да отчита първичен бюджетен излишък от 3.5 на сто, без да се включва изплащането на дълга, всяка година до 2022 г. Показателят може да се понижи до 2.2% към 2060 г. Това ще бъде обсъждано всяка година, когато Гърция, подобно на другите страни от еврозоната, представи пред Еврокомисията проектобюджета си за проверка дали той  в съответствие с правилата на ЕС. Но предупреди, че решението трябва да бъде съвместимо с постигането на финансовите цели. Преди два дни той заяви, че вече няма да има нито орязване на пенсии, нито вдигане на данъци. Варуфакис: Най-голямата ми грешка бе, че се доверих на Ципрас Освен за гръцката икономика Ципрас говори и за споразумението между страната му и Македония, което отваря пътя към НАТО и ЕС на бившата югославска република. Но в контекста на това споразумение той отбеляза и опасността от надигащия се крайно десен национализъм в Европа. Според него неуспехът на неолибералния подход към кризата е подхранил чудовището на шовинизма и  крайнодесния популизъм.  Ципрас смята, че финансовият фетишизъм е обтегнал още повече социално-икономическото неравенство, маргинализирал е големи слоеве от обществото и е извел крайната десница от ролята на обвиняем в историята и от изолацията, като я е допуснал на политическата авансцена: Ципрас предупреди, че днес отровата на омразата и ксенофобията отново извира в сърцето на Европа. Накрая министър-председателят на Гърция поиска европейски решения за европейските предизвикателства - за бежанския проблем, климатичните промени, сигурността и демократичната реформа на еврозоната. Варуфакис: Най-голямата ми грешка бе, че се доверих на Ципрас", "date": "2018.09.11", "title": "Ципрас: Ще изпълним исканията на кредиторите за бюджетния излишък"}
{"url": "http://clubz.bg/72975-flashmob_za_nerabotesht_svetofar_zavyrshi_s_arest_za_nepodchinenie", "text": "Флашмоб с блокирано кръстовище в София, срещу което се намира 28-о СОУ, завърши с арест на инициатора му - журналиста Цветан Фиков.  Сцената се е разиграла вчера, а във фейсбук има видеоклип от протеста, както и от момента на арест. Причината за последното - отказ от изпълнение на полицейско разпореждане и съпротива при арест. Фиков е прекарал в полицията около два часа, след това е бил освободен заедно със свой сподвижник.  В продължение на няколко седмици Фиков сигнализира Столичната община, че светофарът на кръстовището на бул. \"Никола Мушанов\" и бул. \"Възкресение\" в кв. \"Красна поляна\" подава зелен сигнал едновременно и за автомобили, завиващи надясно, и за пешеходците.  Протестът му е срещу безхаберието на чиновниците, отговарящи за светофарните системи в София. Припомня, че първият учебен ден е само след няколко дни, а точно на въпросното кръстовище със странно работещия светофар има училище.  В сайта на контактния център на Столичната община има сигнал от Фиков за проблемния светофар от 24 август. Въпросният сигнал е означен като \"получил отговор\". А самият той гласи:  Отгогава насам последваща реакция няма. Други сигнали по въпроса стоят със статус \"очакващ обработка\". Тъй като официален отговор дали според отговорниците за пътната сигнализация светофарът си е наред или не липсва, Фиков разказа, че по време на протеста му, завършил с арест, полицаите твърдели, че всичко с пътната сигнализация си е наред. Черно на бяло за това не е известно да има документ.  Ето видео от протеста. ", "date": "2018.09.11", "title": "Флашмоб за неработещ светофар завърши с арест за неподчинение"}
{"url": "http://clubz.bg/72982-socialno_angajiraniqt_azis_dylji_ogromni_danyci", "text": "\"Неудобни\" за обществото въпроси поставя певецът Азис във видеото на новата си песен „Позна ли ме?“. Както самият той коментира в интервю по Би Ти Ви, това са  .  Да влезе културната полиция Похвално е, че един певец от лекия жанр е решил да се ангажира със социални теми, тежки за решаване и в обществото, и от държавата. Затова не можем да отминем един позабравен проблем, който държавата имаше със самия него. През 2009 г. стана ясно, че от НАП са започнали проверка на музикални изпълнители, след която е било установено, че Азис дължи стотици хиляди левове неплатени данъци от хонорари. Съставен му е ревизионен акт. По-късно от Агенцията съобщиха, че са успели да си вземат дължимото. Но две години по-късно се оказа, че той отново е задлъжнял на държавата със значителни суми. Певецът подписал споразумение за разсрочено плащане, но тъй като не внасял редовно вноските, през 2017 г. един от апартаментите му и гараж в „Манастирски ливади“ са били предложени на публичен търг. „Площад Славейков“ потърси информация в НАП какъв е точният размер на дължимите от Азис данъци. Говорителят на Агенцията Росен Бъчваров заяви, че не може да отговори, тъй като  . Но потвърдиха, че въпросните имоти на Азис са били продадени. Според източници на „Площад Славейков“, към момента дългът на певеца е около 1 млн. лв. И сега, след като се обяви за социално ангажиран към наболелите проблеми в държавата, Азис би било добре да бъде съвестен гражданин не само към обществените дела, а и в личен план. Нека певецът да даде пример и изплати дълга си към държавата, която изпитва все по-големи затруднения да гарантира нормален живот на своите граждани: на бедните, болните, различните, на хората в неравностойно положение… От НАП със сигурност са посрещнали с радост новината, че Азис се включва в новия сезон на Биг Брадър: щом певецът е получил работа, значи ще има и заплата – следователно и приходи към хазната.", "date": "2018.09.11", "title": "\"Социално ангажираният\" Азис дължи огромни данъци"}
{"url": "http://clubz.bg/72997-22_jertvi_sled_samoubijstven_atentat_v_afganistan", "text": "Атентатор уби 22-ма и рани други 23-ма души в областта Нангархар, Афганистан. Афганистанец мушка с нож туристи в Париж. Ранява седем Според местни хора атаката е била насочена срещу стотиците протестиращи, които са били блокирали главен път на границата с Пакистан. Провинция Нангархар е един от най-критичните региони в Афганистан тази година след поредицата от атентати в столицата й Джалалабад. Талибаните спечелиха срещу САЩ, но губят срещу армията на Афганистан Въпреки че в областта е едно от седалищата на терористичната групировка \"Ислямска държава\", до този момент няма информация терористична организация да е поела отговорност за атентата. Талибаните спечелиха срещу САЩ, но губят срещу армията на Афганистан", "date": "2018.09.11", "title": "22 жертви след самоубийствен атентат в Афганистан"}
{"url": "http://clubz.bg/72970-vlastta_obeshta_10_po_visoki_zaplati_dogodina", "text": "Министърът на финансите Владислав Горанов обеща 10% увеличение на заплатите в бюджетната сфера за 2019-а - годината, в която ще гласуваме за евродепутати и местни органи на управление. Намаление на ДДС няма да има. За увеличението потвърди и премиерът Бойко Борисов от Варна, който заяви, че това ще се разгледа на утрешното правителствено заседание. Междувременно обеща и \"стотина милиона\" за нов стадион на ФК \"Спартак\"-Варна, защото \"играят сърцато\". Според премиера увеличението на заплатите в целия държавен сектор ще повлече всички останали сфери, които са на бюджетна издръжка. \"Защото така, на парче - 150 млн. за полицаи, за военни, за съдебна охрана и учители, тук -там винаги остават определени сектори, които все едно не са важни. Затова ще увеличим заплатите с 10%. Утре въпросът ще бъде обсъден на Министерски съвет“, заяви Борисов. Догодина ни чакат по-високи имотни данъци Министърът на финансите отбеляза, че не би подкрепил никакво увеличение на здравната вноска или въвеждането на други плащания от гражданите към здравната система, докато няма гаранции, че контролът върху разходите в системата е ефективен. Мислят (ли) ни доброто с новите данъчни промени  В медиите се появиха информации, че се подготвя въвеждане на втори стълб в здравното осигуряване като този в пенсионното в хода на дискусиите, които здравният министър Кирил Ананиев води от няколко месеца за оптимизация на здравноосигурителния модел. Горанов припомни, че до края на септември министърът на здравеопазването трябва да представи такъв модел. Нов модел за здравеопазването - краен срок до септември По думите му информациите в медиите се базират на отделни елементи от един теоретичен модел, а различните обсъждани варианти се вадят извън контекста му. Едно от предложенията например било всичко плащания \"под масата\" да влязат в официалните сметки, друга идея - да се въведе здравна застраховка, която да поема всяко лечение над 700 лева, посочи Горанов. Нейната цена ще бъде 12 лева на месец. Финансовият министър коментира и темата с мащабните акции за разкриване на данъчни измами и пране на пари, проведени през последните седмици. \"Сигурен съм, че до 2021 г. ще има още смени на министри. Никой не е застрахован, освен премиерът, защото с него си тръгваме всички. Не трябва много лесно да се дават кадрови жертви, защото качествените хора не са безкрай\", каза още Горанов, коментирайки оставките на тримата министри - Николай Нанков, Ивайло Московски и Валентин Радев. Торпедото, лоялната партийка и човекът от Системата \"Решението е на премиера. Имаше дискусия за различни кадрови решения. Смятам, че и тримата могат да се справят със задачите, които им се поставят. Познавам ги и тримата\", заяви той по повод предложените трима за нови министри - Младен Маринов, Петя Аврамова и Александър Манолев. \"Със сигурност, когато се поема политическа отговорност е по-добре, отколкото, когато не се. Не е новина, че с размера на винетките, които се плащат - около 300 млн. годишно, се харчат за строенето на километри пътища, но не са достатъчни\", обясни Горанов. \"Това, което беше големият дебат е дали да не се изчака следствието, за да се види доколко е проблемът в пътищата, но тук премиерът взе решение\", допълни финансовият министър. Той обясни, че продължава да смята, че решението на премиера Борисов е правилно, колкото и да му \"е тъжно, че едни добри професионалисти си отиват\". Думите на президента, че правителството се опитва да прикрие \"корупцията и беззаконието\", Горанов коментира така: \"За негово съжаление функциите му по отношение на изпълнителната власт са много ограничени. Той реши да се явява като говорител на нацията. Кои сме ние да критикуваме мажоритарно избрания български президент?\" Мислят (ли) ни доброто с новите данъчни промени  Нов модел за здравеопазването - краен срок до септември Торпедото, лоялната партийка и човекът от Системата", "date": "2018.09.11", "title": "Властта обеща 10% по-високи заплати догодина"}
{"url": "http://clubz.bg/72979-carq_nareche_pyrvoaprilska_shega_che_ot_ds_mu_noseli_kufarcheta_s_dolari", "text": "Интервю на Пламен Ранчев, бивш депутат от 40-ото народно събрание и председател на парламентарната комисия за установяване на отнетото и възстановено имущество на семействата на бившите царе, предизвика безпрецедентна остра реакция от страна на Симеон Сакскобургготски. Пред \" \" Ранчев разказва, че дори и след референдума за смяна на формата на държавното управление от 1946 г., в следствие на който царското семейство е изпратено в изгнание, е било гласувано решение на Министерския съвет от 1947 г. да му бъде изплатено обезщетение от 5 млн. златни лева за имотите, които са им отнети със закон. БНБ обаче отказва информация дали такива парични преводи са били направени. Ранчев говори и за куфарчета с пари, доставяни от държавни представители на царското семейство след екстрадицията. Държавата си взима \"Врана\" от Симеон Сакскобургготски В отговора си Сакскобургготски определя тези твърдения като \"първоаприлска шега\", \"неистини\" и \"манипулации на общественото мнение\" и дава заявка, че \"адвокатите му вече проучват основанията да защитят правата му по съдебен ред за разпространяване на нагли клевети\". Ето какво заяви Пламен Ранчев: \"Когато царското семейство е екстрадирано през 1946 г., на тях им е дадено правото да вземат определено имущество, пари, злато и ценности. Същевременно,  . Затова и този въпрос не е коментиран в доклада. Имам основание да смятам, че тези пари са били изплатени, защото финансовите взаимоотношения на Симеон и държавата не са приключили дотук, а са продължили и по време на изгнанието му. България е такава и заради Симеон Моите частни проучвания показват, че   през последните години, за да не остават документални следи. Последният, който е правил тези \"доставки\" и е поддържал контакти с царя, е бил висш дипломат и офицер от разузнаването.\" От секретариата на Сакскобургготски реагираха днес с опровержение, публикувано на официалната страница на бившия монарх.  Според Сакскобургготски става въпрос за стара \"комунистическа пропаганда\". А в същото време царската фамилия е \"мизерствала\" в продължение на пет години: Позицията на България пред Страсбург: Оплакванията на Симеон са недопустими и неоснователни! \"В своята автобиографична книга Цар Симеон разказва как комунистическата пропаганда в онези години е разпространила, че българската държава е отпуснала 20 милиона лева за образованието на младия цар. За първи път категорично опровержение на тези клевети Негово Величество прави в свое интервю пред американската телевизия NBC през 1959 г. като казва, че през 1946 г. България едва ли е разполагала и с 2 милиона в брой. Ако им бяха дали средства, Царското семейство е нямало да мизерства петте години в Александрия.\" \"Тиражирането на подобни неистини с цел манипулиране на общественото мнение, Царят счита за умишлено и целенасочено и адвокатите му вече проучват основанията да защитят правата му по съдебен ред за разпространяване на нагли клевети\", се казва в заключение. България е такава и заради Симеон Позицията на България пред Страсбург: Оплакванията на Симеон са недопустими и неоснователни!", "date": "2018.09.11", "title": "Царя нарече \"първоаприлска шега\", че от ДС му носели куфарчета с долари"}
{"url": "http://clubz.bg/72969-vyzduhyt_v_bylgariq_e_po_mrysen_ot_tozi_v_kitaj", "text": "Въздухът в България е по-мръсен от този в Китай. Това се казва в   на Европейската сметна палата (ЕСП), огласен в Брюксел. Той е озаглавен „ . Екип от ЕСП посетил 6 държави членки на ЕС и наблюдавал по една зона във всяка от тях – София (България), Брюксел (Белгия), Милано (Италия), Острава (Чехия), Краков (Полша) и Щутгарт (Германия).  Мръсният въздух убива 7 милиона души годишно  Заедно с България \"двойкаджии“ в ЕС по замърсен въздух са Чехия, Унгария и Латвия. Румъния е малко по-добре – въздухът там е по-мръсен от този в Индия, уточниха авторите на доклада. Китай и Индия са взети за сравнение, защото са двете страни, които най-често се асоциират с лошото качество на въздуха. Страната ни е убедителен първенец по критерия за  . У нас тя е 2.4 на 100 жители  ). В това отношение превишаваме повече от два пъти средния показател на ЕС. От ЕСП припомнят, че според данни на Световната здравна организация (СЗО) замърсяването на въздуха е най-големият риск за здравето в ЕС, свързан с околната среда. Всяка година в то води до около 400 000 случая на преждевременна смърт в страните членки на Съюза и е причина за външни разходи в размер на стотици милиарди евро, свързани със здравето. Най-мръсен въздух сме дишали на... Особено уязвими са жителите на градските райони. Фините прахови частици (ФПЧ), азотният диоксид, серният диоксид и тропосферният озон са замърсителите на въздуха, които причиняват повечето от тези преждевременни смъртни случаи. Азотният и серният диоксиди са токсични газове. Тропосферният озон не се отделя пряко в атмосферата, а се образува чрез химическа реакция на замърсители в присъствието на слънчева светлина. Но каквито и усилия да полага Европа, тя не е в състояние – поне засега, да налага глоби на страните нарушителки. Не го позволяват сегашните закони, стана ясно от думите на Януш Войчеховски. Той е член на ЕСП от страна на Полша и представи доклада пред журналисти в Брюксел. От документа е видно, че България има твърде лоши показатели и по други критерии. Тя е  . Мярката е взета заради превишаването на пределно допустимата стойност на серен диоксид на деноноищие. Но пък и тази стойност не е особено стриктна, се отбелязва в доклада. През 2016 г. страната ни  . В 4 случая Еврокомисията е успяла да постигне положителни съдебни решения срещу държавите членки във връзка с превишаването на пределно допустимите стойности за замърсяване на въздуха. Но това не е задължило тези държави да предприемат корективни действия. Става дума за Словения, Швеция, Португалия и Италия. В резултат ЕК е преразгледала своя подход и наскоро е спечелила   през 2017 г. и срещу Полша тази година. В своите решения Съдът на Европейския съюз (СЕС) потвърждава, че само приемането на план за качество на въздуха с цел спазване на Директивата не е достатъчно, и постановява, че двете страни не са изпълнили своите задължения да ограничат възможно най-много периода на превишаване на нормите. България обаче  ). Това е основният инструмент на ЕС за регулиране на емисиите на замърсители на въздуха от промишлени инсталации.  ДЕП позволява на държавите членки да определят не толкова строги пределно допустими стойности за емисиите, ако прилагането на най-добри налични техники (НДНТ) би довело до несъразмерно по-високи разходи в сравнение с ползите за околната среда. Директивата позволява и използването на известни „инструменти за гъвкавост“ чрез дерогация, т.е. частична отмяна на нормите, определени за големи горивни инсталации. В резултат България и още 14 страни от ЕС са приели „преходни национални планове“, които позволяват по-високи норми за емисиите до 2020 г. За сметка на това България   през програмния период 2014-2020 г. В сравнение с предишния период. От 120 милиона евро сумата е намаляла на 50 милиона, т.е. повече от двойно. Всъщност финансирани са били само България, Полша и Чехия. Но единствено Полша е увеличила значително сумите по това направление  . В одита си Сметната палата препоръчва  по-ефективни действия от страна на Евроомисията, актуализиране на Директивата за КАВ, приоритизиране и включване на въпросите за качеството на въздуха в други политики на ЕС, както и подобряване на осведомеността на обществеността. В същото време в страни като например Полша и Чехия проблемът иде от домашното отопление. В София екипът установил, че въпреки строежа на метрото хората продължават масово да ползват собствен автомобилен транспорт. Което означава или че трасето на подземната градска железница не е сполучливо, или че мрежата й трябва да се разшири и да обхваща повече райони. От екипа на ЕСП забелязали и липсата на политическа воля за решаването на проблема със замърсяването на въздуха. Но нашият източник допълни, че такава е картината в почти всички посетени от емисарите места в Източна Европа. Просто политиците не обичат да се занимават с неща, които малко интересуват хората в техните страни. А замърсяването на въздуха все още не привлича сериозно внимание в бившите комунистически страни. Най-мръсен въздух сме дишали на...", "date": "2018.09.11", "title": "Въздухът в България е по-мръсен от този в Китай"}
{"url": "http://clubz.bg/72973-diego_maradona_poluchi_stranno_naznachenie_v_meksiko", "text": "Поредно странно назначение получи Диего Марадона това лято. Аржентинецът бе представен като старши треньор на закъсалия втородивизионен мексикански тим \"Дорадос\" (Синалоа). Дон Диего бе представен на пресконференция, а след това направи и първа тренировка с новия си отбор, който от началото на сезона има по три загуби и равенства. През юни Марадона се раздели с тима си \"Ал Фуджара\", след като не успя да го вкара в елита на ОАЕ. След Световното той изненада футболния свят, като подписа 3-годишен договор като президент на беларуския \"Динамо\" (Брест). Марадона започна със загуба в беларуския \"Динамо\" (Брест) Величието поживя в страната и се позабавлява с хитовите ресторанти и нощни заведения, но бързо му омръзна и от известно време не се е вясвал в Беларус. Марадона е на 57 г. В треньорската си кариера той няма значим успех. Много популярен е в Мексико, където през 1986 г. стана световен шампион с капитанската лента на Аржентина. Световните агенции отбелязват, че легендата се оказва на място, което се владее от федерацията \"Синалоа\" в битката на наркокартелите в Мексико. Начело на \"Синалоа\" е семейството на Хоакин Гусман - Ел Чапо, който през миналата година бе екстрадиран в САЩ, където очаква процес.", "date": "2018.09.11", "title": "Диего Марадона получи странно назначение в Мексико"}
{"url": "http://clubz.bg/72971-denqt_e_16_septemvri_%E2%80%9Estara_hartiq_za_nova_kniga%E2%80%9C_e_v_sofiq", "text": "Внимание: празникът на детското четене и опазването на природата   е за шеста поредна година в София. Столицата е третата от общо шест спирки на националната екоинициатива тази година.  В навечерието на първия учебен ден всяко дете в София, което заедно с възрастен придружител донесе 5 кг стара хартия за рециклиране, ще получи нова детска книга. Малчуганите сами ще могат да изберат своята книжка подарък. Всички малки екоентусиасти, които предадат допълнителни 5 кг хартия, ще бъдат възнаградени с новото специално издание на „ЕКОПАК България“ „Грийн тийн“. Така в рамките на деня децата могат да получат максимален брой две книги независимо от количеството на предадената хартия. Разбира се, допълнителни изненади очакват всички, които участват в предизвикателствата и в игрите по време на празничната програма. Основната цел на организаторите от „ЕКОПАК България“ и Книжен център „Гринуич“ е децата да се научат да полагат грижи за природата и за града си и още от ранна детска възраст да обикнат книгите и четенето. Традиционно кампанията в София се провежда под патронажа на кмета Йорданка Фандъкова и отново е част от Календара на културните събития на Столичната община за 2018 г. Тази година организаторите отправят специално предизвикателство към децата, които се включат в събитието в София: „Стани фотограф на „Стара хартия за нова книга“. Малчуганите трябва да уловят най-добрия миг от празничния ден и да изпратят снимката си с помощта на възрастен до 25 септември 2018 г. на  . Авторите на трите най-добри фотографии ще получат награди. Пълните условия на конкурса можете да откриете тук: , в секция \"Събития\". Фотографският конкурс далеч не е единствената изненада, която очаква всички деца. За настроението на гостите ще се погрижат звездите от „Бон-бон“, които ще поставят началото на празничния ден. В специалната програма ще се включат талантите от Voice Academy и от клуба по спортни танци PRO DANCE. Зрителите ще се насладят на куклената театрална постановка „Червената шапчица“, представена от „Театър на приказките–София“ в нов вариант. Всяка година кампанията има литературна тематика, вдъхновена от популярно детско заглавие. През 2018 г. малчуганите ще имат възможност да влязат в „дрешника“ на приказния свят на Нарния, където водещата на „Фамилно“ по Bulgaria ON AIR Деляна Маринова-Джуджи, която е и посланик на каузата, им е подготвила още предизвикателства и награди. Книгите от поредицата „Хрониките на Нарния“ на Клайв С. Луис са осигурени за празника от издателство „Труд“, основен партньор на инициативата. А за да остане денят незабравим, всички, предали старата си хартия, ще могат да си направят снимка за спомен във фотобудката на PHOTO KING „Светът на Нарния“. Освен книгите от поредицата за Нарния, децата ще могат да избират между десетки други заглавия в различни жанрове. В избора ще им помага водещата на „Новините ON AIR“ Лилия Мустакова, потомка на основоположника на книгопечатането в България Никола Карастоянов. След 16,00 часа малчуганите ще имат възможността да получат значка „Стара хартия за нова книга“, но единственият начин за това е да я направят сами в тематичната работилница на Фондация „Светът на Мария“. Кампанията \"Стара хартия за нова книга\" тази година вече премина през градовете Бургас и Хасково. След празника в София инициативата ще се проведе в още три големи общини – в  \"Стара хартия за нова книга\": децата на Хасково спасиха 86 дървета", "date": "2018.09.11", "title": "Денят е 16 септември. „Стара хартия за нова книга“ е в София"}
{"url": "http://clubz.bg/72981-germanskite_piloti_na_rajyneyr_stachkuvat_utre", "text": "Германският съюз на пилотите Vereinigung Cockpit (ВК) обяви 24-часова стачка, засягаща всички полети на Ryanair (RYA.I) от Германия в сряда, 12 септември, за да настоява за преговори с ирландския превозвач за заплатите и условията на труд. Онова, което не знаете за \"Райънеър\" Синдикалната организация призова германските пилоти да прекратят работа от 1 часа през нощта в сряда до 59 минути след полунощ в четвъртък, 13 септември, което засяга всички полети от Германия в този период. Миналата Ryanair (RYA.I) претърпя най-лошата си еднодневна стачка след протест на пилоти в пет европейски държави, нарушила плановете на около 55 000 пътници с нискотарифния превозвач в разгара на летния сезон. Нова стачка в Райънеър в петък  Седем синдикални организации, представляващи кабинния екипаж на Ryanair в пет държави, заплашиха миналата седмица със стачка в края на септември - на 28-и, освен ако авиокомпанията не се съгласи да подобри условията на труд. От германския съюз на пилотите заявиха, че договорите с ирландски и италиански пилоти от миналия месец не са могли да послужат като планове за Германия, защото не са били разгледани ключови въпроси относно заплащането и условията на труд. Чака се нова стачка в \"Райънеър\" - този път в Германия Германската организация съобщи, че авиокомпанията е предложила ирландски гражданин като медиатор, който е бил отхвърлен, защото няма \"достатъчно познания по германското право\". От превозвача смятат, че исканията на пилотите от германския профсъюз са неоснователни, тъй като те получава месечно 16 000 евро при петдневна работна седмица, последвана от четиридневен уикенд. Пилотите обаче смятат, че трудът им е подценен в името на икономиите и са сериозно ощетени в сравнение с колегите от конкурентни компании.  Нова стачка в Райънеър в петък  Чака се нова стачка в \"Райънеър\" - този път в Германия", "date": "2018.09.11", "title": "Германските пилоти на \"Райънеър\" стачкуват утре"}
{"url": "http://clubz.bg/72972-valeri_bojinov_v_botev_vraca_pone_do_zimata", "text": "Вече е факт - Валери Божинов ще играе в \"Ботев\" (Враца). В момента се уточняват подробностите между футболиста и кмета на града Калин Каменов, който е и президент на клуба. Най-вероятно Божинов ще подпише договор за 3 месеца, след което ще е свободен да си тръгне през зимната пауза. Ако отново не си намери отбор в чужбина, нападателят може да доиграе целия сезон в \"Ботев\" и Първа лига. Валери Божинов наскоро разтрогна своя контракт с 14-ия си клуб в своята кариера - хърватския \"Риека\". Във Враца той ще играе под ръководството на Сашо Ангелов, който е негов втори баща и първи треньор. Пред официалния сайт на врачани Ангелов изразява задоволство от привличането на бившия играч на \"Фиорентина\", \"Ювентус\", \"Парма\", \"Манчестър Сити\", \"Партизан\" и т.н. Той е човекът, поканил Валери. Някогашният национал премисли предложението, пък и до последно чакаше оферта от чужбина. Сега Ангелов вярва, че Божинов ще помогне на новака в Първа лига  Божинов е от вчера във Враца и тренира с новите си съотборници.", "date": "2018.09.11", "title": "Валери Божинов в \"Ботев\" (Враца) поне до зимата"}
{"url": "http://clubz.bg/72947-rusiq_repetira_za_mashtaben_konflikt", "text": "Близо 300 000 души от всички видове въоръжени сили, плюс китайски войници: Русия стартира във вторник най-големите военни маневри в историята си, осъдени от НАТО като репетиция за \"мащабен конфликт\". Това огромно разгръщане и участието на китайската и на монголската армия в маневрите \"Восток-2018\", които ще се проведат от 11 до 17 септември в Източен Сибир и в руския Далечен изток, става в контекста на нестихващо напрежение със Запада във връзка с украинската криза, конфликта в Сирия и безбройните обвинения в намеса в политиката на Запада, пише БТА. 300 000 бойци и 1000 самолета ще участват в най-големите учения в Русия Руската армия сравни предстоящите маневри със \"Запад-81\", в рамките на които преди близо 40 години бяха мобилизирани между 100 000 и 150 000 войници от Варшавския договор в Източна Европа - това бяха най-големите военни маневри, организирани някога през съветската епоха. \"Представете си как 36 000 бойни машини се движат едновременно: танкове, бронетранспортьори и бойни машини на пехотата. И всичко това, разбира се, в условия възможно най-близки до бойните\", поясни Шойгу с ентусиазъм. Всички съвременни оръжия на руската армия ще бъдат изпробвани по време на маневрите: ракетите \"Искандер\", способни да носят ядрени бойни глави, танкове Т-80 и Т-90 и най-новите бойни самолети Су-34 и Су-35. По вода руският флот ще разположи няколко фрегати, въоръжени с ракети \"Калибър\", които бяха изпробвани в Сирия. \"Не трябва да се страхуваме от думата \"пропаганда\" - връщане към съветски модел в руската армия Докато в предходните руски военни маневри региона \"Восток-2014\" взеха участие 155 000 войници, то в \"Запад-2017\", организирани в близост до границите на ЕС, според Москва са участвали само 12 700 души, а според Украйна и балтийските страни - доста по-голям брой. \n\tРуският президент Владимир Путин, който ще участва в Икономическия форум във Владивосток в Далечния Изток, където се очаква и китайският президент, ще присъства и на маневрите \"Восток-2018\". \n\t\"Става дума за подготовка за бъдеща световна война. Руският генерален щаб смята, че тя ще започне след 2020 г. и ще бъде или глобална война, или серия от регионални конфликти. А врагът са САЩ и техните съюзници\", твърди пред Франс прес руският военен експерт Павел Фелгенгауер. Според него участието на Китай в ученията, макар и само с 3200 души, е ключов фактор. Мнението на Фелгенгауер се споделя от НАТО. Организацията заяви, че маневрите \"Восток-2018\" \"демонстрират, че Русия се фокусира върху подготовката за мащабен конфликт\". Притеснения, които очаквано бяха нюансирани от Русия. Говорителката на руското външно министерство Мария Захарова заяви, че маневрите \"Восток-2018\" ще се проведат далеч от зоната на отговорност на НАТО и няма да се отразят по никакъв начин на сигурността на държавите членки\". \n\tОт 2014 г. и сериозното влошаване на отношенията между Москва и Запада, Русия увеличи броя на мащабните си военни учения, от Кавказ през Балтика и чак до Арктика, противопоставяйки се на разширяването на НАТО до границите си, което възприема като основна заплаха за своята сигурност, според новата руска военна доктрина, приета същата година. Руските маневри в Далечния Изток бяха предшествани от учения в Средиземно море, от 1 до 8 септември, в които взеха участие повече от 25 кораба и трийсетина самолета, в контекста на засилването на руското присъствие в близост до Сирия, където Русия води военна намеса от 2015 г. \"Восток-2018\" ще бъдат проведени и след стартиралите от началото на месеца военни учения в Западна Украйна, в които участват 2200 войници от Украйна, САЩ и страни членки на НАТО. Говорителят на Кремъл предупреди в края на август: \"Отбранителната способността на Русия в сегашната международна ситуация, която често е доста агресивна и неприятелска към страната ни, е оправдана абсолютно и безалтернативно\".   \"Не трябва да се страхуваме от думата \"пропаганда\" - връщане към съветски модел в руската армия", "date": "2018.09.11", "title": "Русия репетира за \"мащабен конфликт\""}
{"url": "http://clubz.bg/72966-shoforyt_ot_svoge_az_ne_moga_da_si_prostq_dano_te_mogat", "text": "Това разказа пред бТВ Григор Григоров - шофьор на автобуса, който катастрофира край Своге и 17 души загинаха. Отмениха домашния арест на шофьора от Своге За Григор Григоров 25 август започва традиционно. В края на деня 17 души не са между живите, а шофьорът с 40 години професионален стаж е друг човек. Григоров засега е единственият обвиняем за трагедията край Своге, припомня медията въпреки уверенията на прокуратурата, че ще се разследват всички по веригата, имащи отношение към ремонта и поддръжката на пътя. Започва проверка безопасен ли е пътят до Своге Шофьорът разказва, че за него  Мъжът няма спомен от фаталния момент. Задава си много въпроси. И чака съзнанието да му подаде ръка: Той обяснява липсата на втори технически преглед с пропуск: „Ако съм виновен и имам вина, ще я понеса.” Дни след трагедията в подкрепа на Григоров се подписаха хиляди   Десетки пък излязоха на протест с искане за пълно разследване и справедливост. Признава, че е изненадан от инициативата. Григоров е в дома си, освободен под парична гаранция, в очакване на процес, който да извади наяве причините за катастрофата, отнела 17 живота, припомня медията. Започва проверка безопасен ли е пътят до Своге", "date": "2018.09.11", "title": "Шофьорът от Своге: Аз не мога да си простя, дано те могат"}
{"url": "http://clubz.bg/72968-vetoto_za_trudniq_dostyp_na_grajdanite_do_zashtita_ot_vlastta_na_dneven_red", "text": "Правна комисия в парламента се събира днес, за да разгледа поредното президентско вето и вероятно да го отхвърли, както обикновено. То е наложено на текстове от приетия преди депутатската ваканция Административнопроцесуален кодекс (АПК), които възпрепятстват достъпа до правосъдие на гражданите. Това е основният мотив на държавния глава Румен Радев да върне закона за ново разглеждане. За същото настояха и над 50 неправителствени организации, сред които и програма \"Достъп до обществена информация\". Дела срещу решенията на администрацията поскъпват 900 пъти Радев наложи вето на 16 текста на АПК на 31 юли. С измененията, предложени от ГЕРБ, се завишават до 70 пъти таксите за обжалване пред съда на решения и разпоредби на държавните институции. Освен това в определени случаи делата по административни казуси биха минавали само през една съдебна инстанция, която се произнася окончателно. Румен Радев с ново вето - за затруднен достъп до съдебна защита от властта Държавният глава оспорва и приетите в закона случаи, в които по жалби върху административни актове ще се произнася само една съдебна инстанция и решението й ще е окончателно. Един от тези случаи, засягащ пряко обществения интерес, са жалбите при отказ до достъп до обществена информация. По отношение на последното наскоро бившият шеф на парк \"Витоша\" Тома Белев излезе с видеооръщение, в което цитира статистика - че делата за оспорване на нарушения по екологичното законодателство са пренебрежимо малко. Белев обори един по един всички мотиви на ГЕРБ да внесат измененията в АПК - нито съдиите са натоварени, нито системата, която иначе е на бюджетна издръжка, се нуждае от допълнително финансиране. Над 50 граждански организации искат от президента вето на АПК Неправителствените организации пък посочват, че проектът за изменения е писан без обосновка и \"на коляно\", внасяни са изменения след изтичането на крайния срок за това. И това вето обаче се очаква да последва съдбата на предходните (с едно малко изключение, в което се говореше за откровен лобизъм и от ГЕРБ нямаше как да не се съобразят с ветото при разразилия се публичен скандал. Става въпрос за закона за приватизацията, б.р.). Нагласите в ДПС са да подкрепят закона в този му вид. А по традиция \"Воля\" се очаква да гласува с властта. Единствените, които са твърдо \"за\" ветото, са депутатите на левицата.  Все още не е ясно кога ветото ще бъде гласувано в пленарната зала, очаква се това да стане още тази седмица. Промените в АПК лишават гражданите от възможността да се защитят от произвола на администрацията, отбелязаха от обединението \"Демократична България\", които също призоваха президента да наложи вето върху закона. Призоваваме всички парламентарни партии да се събудят и да си спомнят, че са длъжни да бранят обществения интерес, а не да защитават олигархията, призоваха от \"Демократична България\". Увеличението на таксите за гражданите и неправителствените организации по административните дела срещу държавата и общините е драстично, да не кажа безобразно, доходите не са се увеличили в този обем за изминалите 20-25 г., заяви адвокат Александър Кашъмов пред bTV днес. Той подкрепи мотивите на президента за ветото му. Това правосъдие е може би единственото средство за спиране на произвола и тиранията заедно с журналистиката и свободното слово, каза адвокат Кашъмов. Той цитира официална статистика, според която жалбите в административните съдилища са намалели с около 1000 спрямо 2016 г. Не виждам никакво доказателство, че броят на делата, респективно на неоснователните жалби, се е увеличил, посочи юристът. Какво значи злоупотреба с жалба, всеки тиранин смята, че този, който го критикува и атакува законността на неговото решение, злоупотребява, коментира Кашъмов. Румен Радев с ново вето - за затруднен достъп до съдебна защита от властта Над 50 граждански организации искат от президента вето на АПК", "date": "2018.09.11", "title": "Ветото за трудния достъп на гражданите до защита от властта - на дневен ред "}
{"url": "http://clubz.bg/72943-trqbva_li_dyrjavata_da_podpomaga_sybor_na_rusofilite", "text": "Трябва ли държавата да участва в организацията на мероприятия на русофилското движение у нас, на които има призиви \"да не се проявява агресия към знамето на Европейския съюз\", развява се знамето на самопровъзгласилата се Донецка народна република и се почита паметта на нейния сепаратистки \"президент\" Александър Захарченко, убит наскоро при атентат? Тези въпроси занимават активно част от потребителите в социалните мрежи през последните дни, а поводът е годишният събор на приятелите на Русия, който се провежда всяка втора събота на септември край казанлъшкия язовир \"Копринка\". Събитието се организира от неправителствената организация Национално движение \"Русофили\" (НДР). Тази година бе 15-ото му издание и според организаторите е било посетено от 15 000 души. Въпросът, който разбуни духовете, обаче е, че според самото движение събитието се подпомага не само от община Казанлък, чиято кметица втори пореден мандат Галина Стоянова (ГЕРБ) е зам.-председател на НДР, но и от Министерството на земеделието, храните и горите и от Министерството на образованието. Първото осигурявало транспорт за някои от участниците чрез подопечната му Изпълнителна агенция по горите, а второто включвало в културната си програма детските литературни фестивали на русофилското движение. Една от най-ожесточените дискусии се води под стената на журналиста, общественик и десен политик Пламен Даракчиев. Той пита какво ще каже премиерът Бойко Борисов,  Всъщност Борисов едва ли би отговорил нещо предвид факта, че на миналогодишния събор от негово име бе изчетено приветствие. Приветствие е имало и тази година. Както и от лидера на БСП Корнелия Нинова. Както и от главата на Българската православна църква (БПЦ) патриарх Неофит. А ето и част от приветствието на държавния глава Румен Радев: И тази година е имало \"масирано депутатско присъствие\". От НДР изброяват в  на в. \"Дума\" за събора: На снимките се вижда още Светлозар Лазаров - бивш главен секретар на МВР в правителството на Пламен Орешарски, \"захапал\" малко и при кабинета \"Борисов 2\", днес координатор на управляващата партия \"Атака\". Именно тя посочва, че в действителност две министерства участват в организирането на мероприятието. Следва нов отговор: \" \", намесват се в спора и други потребители на социалната мрежа. Иначе мероприятието е било интересно. Ето и няколко щриха: а) Призив на организаторите към участниците: б) Призив на участниците: в) По инициатива на НД \"Русофили\" започва изграждането на международно русофилско движение. г) Сред флаговете на Русия и на България е имало такива и на незаконно анексирания полуостров Крим, на самообявилата се Донецка народна република, както и плакати с лика на Александър Захарченко. Той първо беше командващ на сепаратистките бунтовници в Източна Украйна, след това \"правителствен ръководител\" и накрая \"президент\" на сформираната с подкрепата на Москва през 2014 г. \"република\".  Въпреки че мероприятието е подкрепено от Министерския съвет, Народното събрание, президентството и Българската православна църква, все пак Клуб Z изпрати запитвания и до министерствата на земеделието и на образованието дали, как и на какво основание участват в организацията на русофилския събор.  От МОН казаха, че не подкрепят нито финансово, нито организационно мероприятието. В календара му в действителност присъстват детски инициативи на движението, които се включвали в него по предложение на Националния дворец на децата. Отговорите от земеделското министерство все още се очакват.", "date": "2018.09.11", "title": "Трябва ли държавата да подпомага събор на русофилите"}
{"url": "http://clubz.bg/72962-trymp_i_kim_moje_pak_da_se_vidqt_skoro", "text": "Президентът на САЩ Доналд Тръмп е получил   писмо от севернокорейския лидер Ким Чен Ун, в което той изразява желание да бъде организирана нова срещу между тях, предадоха световните агенции, като се позоваха на съобщение на Белия дом. Тя спомена за   говорейки за Северна Корея и каза, че военният парад без междуконтинентални ракети в Пхенян онзи ден е   на Северна Корея в процеса за денуклеаризация, пише БТА. Новата среща между лидерите на САЩ Доналд Тръмп и на Северна Корея Ким Чен Ун може да се осъществи още до края на тази година, коментира вчера съветникът по националната сигурност Джон Болтън, предаде АФП. След срещата в Сингапур на 12 юни т.г. Тръмп и Ким подписаха съвместна декларация. Пхенян обяви готовност да премахне изцяло ядрения си арсенал. През последните седмици в руската преса се появиха съобщения, че Ким Чен Ун може да посети Русия също до края на годината.", "date": "2018.09.11", "title": "Тръмп и Ким може пак да се видят. Скоро"}
{"url": "http://clubz.bg/72964-sasht_evakuirat_1_mln_dushi_zaradi_uragan", "text": "Ураганът Флорънс, най-силната буря, заплашвала крайбрежието на Каролина, за почти три десетилетия, се е засилил до четвърта категория и предизвикал евакуацията на почти 1 милиона души, предаде Ройтерс. Ветровете, които сега духат със скорост 220 километра в час, се очаква да се засилят още, когато достигнат сушата, съобщи Националният център за ураганите в Маями, цитиран от агенцията. Властите се безпокоят, че бурята може да предизвика дълги поройни дъждове и много наводнения в няколко щата, особено ако на сушаа тя продължи няколкo дни. Траекторият на урагана показва, че той ще достигне брега на границата между Южна и Северна Каролина. Предупреждения за опасност издадоха и губернаторите на Вирджиния и Мериленд. Колегата му от Южна Каролина Хенри Макмастър добави, че 1 милион жители по кройбрежието на неговия щат трябва да получат заповеди за евакуация. Северна Каролина нареди евакуацията на повече от 50 000 души.", "date": "2018.09.11", "title": "САЩ евакуират 1 млн. души заради ураган"}
{"url": "http://clubz.bg/72963-salvini_antiruskite_sankcii_nqmat_nikakyv_smisyl", "text": "Вицепремиерът и вътрешен министър на Италия Матео Салвини за пореден път призова за край на европейските санкции срещу Русия. По думите му ограничителните мерки са причинили загуби от 7 милиарда евро на страната му. Салвини: Руската анексия на Крим е законна ЕС единодушна наложи серия санкции на Русия за анексията на Крим и подкрепата за сепаратистите в Източна Украйна. От тогава до сега всички държави членки, включително Италия, единодушно гласуват за продължаване на санкциите. И при предишните правителства обаче Рим е искал обсъждания на техния ефект. Антиевропейската \"Лига\", на която Салвини е лидер, е коалиционен партньор на популисткото движение \"5 звезди\" в сегашното италианско правителство, където Салвини е смятан за силния човек, от когото зависи министър-председателят Джузепе Конте.  ", "date": "2018.09.11", "title": "Салвини: Антируските санкции нямат никакъв смисъл"}
{"url": "http://clubz.bg/72961-ochertava_se_nov_konflikt_mejdu_turciq_i_rusiq", "text": "Очертава се нов конфликт Русия–Турция като този от 2015 година, пише руският всекидневник  ( Русия призна: Турция свали наш изтребител (снимки, видео) Турция засилва позициите си в сирийската провинция Идлиб, чието завръщане очаква Дамаск. Телевизионният канал \"Ал Джазира\" съобщава за увеличаването на турския контингент в анклава, където последните сили на лоялната на Анкара умерена опозиция са разположени заедно с радикални формации. Този жест вероятно цели да начертае „червени линии“ за сирийския режим и неговите съюзници. Специалистите виждат рисковете от нова конфронтация между Русия и Турция - подобна на тази, която настъпи през 2015 г. Срещата на върха на Русия, Турция и Иран, проведена в Техеран през миналата седмица, не разреши всички противоречия на \"сирийската тройка\". Ердоган: Ще настъпи голямо клане, ако бъде ударен Идлиб На борда на самолета, когато се връщаше от иранската столица, турският лидер Реджеп Тайип Ердоган заяви пред репортери, че няма да позволи да се разглежда ситуацията с очакването нападение над Идлиб като даденост. Русия на свой ред настоява за отделяне на бунтовниците от радикалите. В интервю за РИА Новости заместник-ръководителят на руското външно министерство Олег Сиромолотов заяви: Ето и мнението на специалиста: Ердоган: Ще настъпи голямо клане, ако бъде ударен Идлиб", "date": "2018.09.11", "title": "Очертава се нов конфликт между Турция и Русия"}
{"url": "http://clubz.bg/72965-moje_li_boris_djonsyn_da_sybori_tereza_mej", "text": "Съпротивата срещу плана на британската министър-председателка Тереза Мей за напускане на ЕС в собствената ѝ Консервативна партия е толкова силна, че може да ѝ коства лидерството и поста и да предизвика предсрочни избори, коментират днес световните медии. Начело на противниците на т.нар. План \"Чекърс\" (по името на правителствената резиденция, където беше приет) е бившият външен министър Борис Джонсън. Той напусна правителството заради несъгласия с политиката на Мей за \"Брекзит\". Расте страхът от \"Брекзит\" без споразумение По преценка на Huffington Post Джонсън може да разчита на гласовете на минимум 40 и максимум 80 консервативни членове на долната камара на парламента. Прибавени към лейбъристката опозиция, която не одобрява плана, те означават, че планът на Мей в момента е обречен на провал. Ако тя го подложи на гласуване, това може да събори правителството ѝ и без формален вот на недоверие. Ако обаче в този момент консерваторите не искат да сменят лидера си и да предизвикат предсрочни избори, единственият им изход остава удължаване на срока за преговори за \"Брекзит\", което договорът на ЕС позволява. Двадесет и седемте държави членки, които преговарят с Великобритания, очакват споразумение да бъде постигнато до края на октомври, за да има време за ратификацията му от националните парламенти и от Европейския парламент до 29 март 2019 година, когато Обединеното кралство трябва да напусне ЕС. Несъгласията по бъдещия граничен и митнически режим между Северна Ирландия и Република Ирландия обаче в момента да блокирали преговорите и има реална опасност срокът да не бъде спазен. Продължаването им изисква единодушно съгласие на 27-те.", "date": "2018.09.11", "title": "Може ли Борис Джонсън да събори Тереза Мей?"}
{"url": "http://clubz.bg/72967-preduprejdenie_idniq_vtornik_ostavame_bez_prognoza_za_vremeto", "text": "Има риск след седмица - идния вторник, държавата да остане без прогноза за времето и да спрат системите за ранно предупреждение за евентуални бедствия, причинени от времето. Причината - Националният институт по метеорология и хидрология (НИМХ) е без ръководство, до момента работи по инерция, но това рано или късно ще спре.  БАН наказа синоптиците за бунта - уволни шефа на НИМХ Предупреждението отправи проф. Христомир Брънзов - бившият вече директор на института, пред бТВ. Проф. Брънзов бе изненадващо осводобен от поста преди седмица, когато в Министерския съвет се взе решение да се върви към изваждане на НИМХ от БАН - настояване на учените, които отговарят за прогнозите за времето, изразено неколкократно и с протести. Причината - ръководството на БАН и начинът, по който разпределя бюджета на академията. В резултат на това НИМХ е системно недофинансиран. Решено: метеоролозите напускат БАН. Догодина Той уточни, че бюджет има, тъй като от Министерството на образованието и науката (желания приемник на НИМХ - б.р.) са превели един транш, достатъчен до края на този месец на НИМХ, но няма кой да ръководи институцията. По думите му позицията директор на НИМХ се заема на ротационен принцип, като се обявява конкурс. Срокът за подаване на документи обаче изтекъл на 4 септември тази година и никой не е подал документи за директор. Преди ден се проведе общото събрание на БАН, на което трябваше да се реши казусът с извеждането на НИМХ от академията. Взе се обаче решение част от института да остане в БАН, но не е ясно в какъв състав. По думите му настоящата процедура по отделяне на БАН е измислена по такъв начин, че да се протака във времето: Решено: метеоролозите напускат БАН. Догодина", "date": "2018.09.11", "title": "Предупреждение: идния вторник оставаме без прогноза за времето"}
