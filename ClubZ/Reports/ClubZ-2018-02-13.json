{"url": "http://clubz.bg/64178-cska_sofiq_predstavi_bivsh_igrach_na_porto", "text": "ЦСКА-София представи четвъртото си ново попълнение тази зима - това е португалецът Андре Филипе Алвес Монтейро или само Укра. Крилото се присъедини към тима по време на лагера в Сандански, но тренираше индивидуално, тъй като се възстановяваше от сериозна травма. След това, докато отборът беше в Испания, Укра се лекуваше в специализиран рехабилитационен център в Германия. Португалецът вече се готви заедно с отбора и скоро ще бъде на разположение на старши треньора Стамен Белчев за предстоящите мачове в Първа лига и за Купата на България. Андре Монтейро избра да играе за ЦСКА с №14. Той е  Има сериозна визитка и опит в родината си, където е записал 160 мача в Първа лига с екипите на \"Олянензе\", \"Порто\", \"Спортинг\" (Брага) и \"Рио Аве\". През изминалия сезон офанзивният халф изиграва 19 срещи и вкарва 5 гола в шампионата на Саудитска Арабия с фланелката на \"Ал Фатех\". Укра е роден на 16 март 1988 г. и е продукт на школата на гранда \"Порто\". През сезон 2010/2011 г. е част от представителния тим на „драконите\", за които изиграва няколко мача и заедно с Фалкао, Хълк и останалите си съотборници печели шампионската титла, Купата и Суперкупата на страната, както и трофея в Лига Европа. Крилото има участие с юношеския национален тим на родината си до 19 години на финалите на европейското първенство през 2007 г. в Австрия. През пролетта на 2015-а прави и дебют за „А\" отбора на Португалия в приятелска среща срещу Кабо Верде.", "date": "2018.02.13", "title": "ЦСКА-София представи бивш играч на \"Порто\""}
{"url": "http://clubz.bg/64177-galiche_izbira_naslednik_na_cenko_chokov_naprolet", "text": "В следващите 14 дни президенът Румен Радев ще трябва да насрочи с указ нови избори за кмет на село Галиче. Централната избирателна комисия е взела днес решение, че държавният глава трябва да определи дата, на която да се избира наследник на несменяемия дълги години Ценко Чоков. Причината е, че той бе окончателно свален от поста с решения на Общинската избирателна комисия, потвърдени от съда, въпреки обжалванията от страна на Чоков.  Това значи, че по всяка вероятност някъде в края на април във селото ще има кметски избори.  Редовните избори за местни власти в цялата страна са през есента на 2019 г.  В края на май 2016 г. Ценко Чоков и синът му Мартин Чоков бяха арестувани, а прокуратурата повдигна на кмета на Галиче пет обвинения – като  След като излежа максимума от 8 месеца в ареста, той стана герой на поредица пускания и нови прибирания. Самият Чоков продължава да е в ареста, а заради това, че оттам не може да изпълнява служебните си задължения се стигна в крайна сметка до предсрочно прекратяване на мандата му. Решението не беше лесно - първоначално Общинската избирателна комисия в Бяла Слатина (Галиче е част от тази община) отказа да отстрани Чоков от поста му заради неизпълнение на служебните му задължения. Казусът стигна до Административния съд във Враца, а след това и до Върховния административен съд. Той в крайна сметка освободи кмета окончателно. ", "date": "2018.02.13", "title": "Галиче избира наследник на Ценко Чоков напролет"}
{"url": "http://clubz.bg/64170-edna_zemq_mnogo_interesi", "text": "Докато депутатите се готвят да отхвърлят поредното президентско вето, граждани се  да ги причакат днес пред сградата на парламента, за да поискат \"градини, а не бетонни пустини\". По традиция във вторник парламентарните групи се събират в Народното събрание, за да изготвят дневния ред за седмицата. Очаква се   Председателят на ПГ на ГЕРБ Цветан Цветанов е издал \"окръжно\" за пълна мобилизация. В синхрон са и представителите в НС на коалиционния партньор \"Обединени патриоти\" предвид факта, че именно техният депутат Йордан Апостолов прокара законовите изменения. Цветанов забрани командировките на депутатите, за да не мине ветото на Радев  В деловодството на НС бе внесена и подписка, призоваваща депутатите да не отхвърлят ветото. Поредното недоволство е срещу възможността да бъдат реализирани мегаломански строителни проекти по морето и начина, по който минават леко през парламента. Дори и депутати видяха в поп равките откровен лобизъм. Заради поправките президентът Румен Радев наложи в началото на месеца вето с мотива, че приетите промени в  ще разреши застрояването на ниви без доказана нужда, както и пустеенето им. Така, според администрацията на държавния глава, се нарушават текстове от Конституцията, които поставят под специална закрила земеделските земи и налагат промяна на предназначението им само при доказана нужда. В мотивите на \"Дондуков\" 2 е записано и че зад поправките   вместо да се обработва, докато не получи най-добра ценова оферта за продажбата й. Президентът атакува и начина, по който в закона за посевния материал, в преходните и заключителни разпоредби, бяха внесени съществени промени в друг закон, без предварително обществено обсъждане и оценка на въздействието. Конкретно измененията предвиждат при кандидатстване за промяна на предназначението на земеделска земя да не се представя изискваният досега проект за подробен устройствен план (ПУП). Липсата на ПУП, според президента, \"създава неяснота относно конкретните параметри на инвестиционното намерение\" на собственика. Собствениците на земеделски земи със сменено предназначение, които не са започнали строителство в удължения през 2012 г. шестгодишен срок, могат да поискат и препотвърждаването на този статут, въпреки че срокът изтече на 24 май 2017 г. Поредно вето на Радев - за застрояването на ниви Макар Апостолов да твърди, че измененията касаят само дребните собственици на земи, без обаче да разполага с официална справка от Министерство на земеделието и храните, от неправителствените екозащитни организации привеждат други примери - на големи нереализирани проекти за строителство по Черноморието.   В своя подкрепа Апостолов призоваваше в парламента при дебатите и гласуванията в ресорната земеделска комисия представители на Национална асоциация \"Българско Черноморие\". Асоциацията се прочу с това, че искаже да \"обжалва\" наличието на дюни на Къмпинг \"Юг\" край плажа Корал, за да може върху тях да бъде изграден комплекс от къщички и с това, че прави карти на \"дивакуващите\" по морето. По-рано пък писа до прокуратурата за   - по повод екопротестите срещу плановете за застрояване на парк Странджа. В управителното тяло на асоциацията са собственици на земи край апетитната от години за застрояване местност Иракли и лица от строителния и развлекателния бизнес. #Кой обжалва замразени строежи по морето Реално Йордан Апостолов прави втори заход към тези текстове. Първият законопроект на новата управляваща коалиция още на старта на 44-ия парламент беше именно затова - да се разреши на собствениците на земеделска земя с променено предназначение да строят, въпреки че не са започнали инвестицията си в 6-годишния срок, поставен им от парламента през 2011 г. Предложението бе негово. Заради протести на природозащитници обаче през 2017 година, от ГЕРБ оттеглиха подкрепата си за промените и темата уж беше приключила.  Упорството му породи питането   Известно е, че е собственик на над 2000 дка земеделски земи и гори. Това е видно от  му пред Сметната палата. Притежава и 12 на брой парцела, представляващи земеделски земи и гори. Най-големият имот е в землището на село Славеево, Добричко (1844 дка). Всички земи са в Добричко, Балчик, Каварна, Тетевен и Крушари. Освен това бившият бизнесмен има още 13 други имота, сред които два апартамента, магазин, офис, къщи с дворове, гаражи и парцели, влезли в регулация. Най-големият имот е от 5000 дка - парцел в село Славеево, Добричко. Апостолов обаче бе забравил да декларира няколко съществени \"момента\" от собствеността си. Не е описал нива от 1 дка и лозе от 625 кв.м село Девенци, общ. Червен бряг. Както и   за съхранение на селскостопанска продукция, ведно с площ за обитаване до 1600 кв.м и зърнохранилище с площ от 1780 кв.м, административна сграда с площ от 79 кв.м. и автокантар с площ от 82 кв.м в стопански двор с площ от 10 дка в село Славеево, община Добричка\". \"Патриотът\" има право на строеж и за построяване на люпилня за птици и изграждане на възобновяеми енергийни източници със застроена площ от 2000 кв.м върху стопански двор с площ от 3959 кв.м в село Стефаново, Добричко. Както и . Освен това депутатът и съпругата му имат \"ипотекарни и солидарни задължения по револвираща кредитна линия в максимален размер на 250 000 лв., в полза на юридическо лице, обезпечен с договорна ипотека върху собствените им недвижими имоти в село Славеево и ипотекарни и солидарни задължения по договор за стандартен инвестиционен кредит в размер на 1,2 млн. лв. в полза на юридическо лице, обезпечен с договорна ипотека върху собствените им недвижими имоти\", посочва Сметната палата.  Самият Апостолов отрича да е в конфликт на интереси - обработвал си земята и дори вдигал принадената й стойност, нямал интерес да заменя или продава, твърди. Иначе формално е излязъл от собствеността на всичките си фирми - строителни и земеделски. Сега те са на роднините му, в това число и на съпругата му. Кредитите не са описани и в  му за конфликт на интереси, предоставена на сайта на Народното събрание. \"Патриотът\" с поправката за нивите: Не съм в конфликт на интереси Макар и да не е посочил конкретните банки, от които е теглил кредити, в блога на Първа инвестиционна банка стои  с Апостолов от времето на битието му като бизнесмен. От интервюто става ясно, че той е клиент на банката като кредитополучател. Това автоматично бе пренесено от природозащитниците върху последната законодателна инициатива на Апостолов от миналия петък - за изменения в Закона за горите, с които се улеснява изграждането на ски писти и съоръжения. На тази инициатива настоя лично вицепремиерът \"патриот\" Валери Симеонов, който прокара и измененията в плана за управление на Национален парк \"Пирин\", разрешаващи строителство в половината парк. Новите изменения идват в отговор на искането на \"Витоша ски\", която стопанисва съоръженията на Витоша. \"Витоша ски\", както и конесионерът на ски зоната в Банско \"Юлен\" АД, се свързат с ПИБ, чийто собственик Цеко Минев е и председател на Федерацията по ски. Отварят широко вратата за изграждане на ски писти и съоръжения С предложените от Апостолов и негови колеги от ГЕРБ изменения на практика се отменят текстовете, с които сега се изисква смяна на предназначението на земите, върху които е предвидено да се строят, реконструират и пр. ски писти и съоръжения. От \"Витоша ски\" се оправдават за занемарените с години съоръжения на Витоша с противоречие в Закона за горите, Закона за устройство на територията (ЗУТ) и плана за управление на природния парк. Кой плени Витоша? Според промените от 2012 г. в Закона за горите  оято в момента се води горска. Същевременно планът за управление забранява изключването на всякаква земя от горския фонд на територията на природния парк. Планът допуска подмяната на съществуващите лифтове, но, за да се подмени един стар лифт по същото трасе, следва да се сменят фундаментите и стълбовете, твърдят от дружеството. Тази подмяна, по смисъла на ЗУТ, е строителство, а ново строителство съгласно действащия план за управление е забранено, заявяват още. Според природозащитниците обаче планът за управление по никакъв начин не пречи на реновирането на съоръжения. Те обвиняват \"Витоша ски\", че има идея за изграждането на изцяло нова ски зона, на която да разположат собствени ски гардероби, чайни, ски училища и пр. доходоносни обекти, с което да завземат и софийската планина. Подобно на \"Юлен\" АД в Банско.  Поредно вето на Радев - за застрояването на ниви #Кой обжалва замразени строежи по морето \"Патриотът\" с поправката за нивите: Не съм в конфликт на интереси Отварят широко вратата за изграждане на ски писти и съоръжения Кой плени Витоша?", "date": "2018.02.13", "title": "Една земя, много интереси"}
{"url": "http://clubz.bg/64188-na_17_tq_e_olimpijska_shampionka_i_shte_uchi_v_harvard", "text": "Спортният свят има нова звезда, тя се казва Клои Ким, само на 17 е и изгря на зимните олимпийски игри в Пьончан (Южна Корея). С впечатляващ стил тийнейджърката грабна титлата в дисциплината   в сноуборда. И светът заговори за нея - заради историята ѝ, крекхата възраст, интересни случки... В интерес на истината Клои е популярна в средите на спорта си вече от 3-4 г., но сега нейната слава надхвърля рамките на един от най-красивите и атрактивни зимни спортове. Ким е родена на 23 април 2000 г. в Лонг Бийч, Калифорния. Родителите ѝ са корейци от Сеул, където до днес живее не малка част от семейството. Бащата я качва на ски и сноуборд едва 4-годишна в близкия курорт Маунтин Хай, а на 6 малката Клои тръгва по състезания от името на местния клуб. Две години тренира и живее в Швейцария, след което се завръща в САЩ, а от 2013 г. е част от националния отбор на родината си. Същата година печели сребро на X игрите - едно от най-престижните състезания за екстремните спортове. След това титлите се нижат една след друга, включително на младежките зимни олимпийски игри в Лилехамер през 2016 г. В халфпайп-а в Пьончан Клои Ким събра почти невероятните 98,25 точки на финала, а съперничките ѝ останаха далеч назад. Китайката Цзюй Лю взе среброто с 89,75, а бронзът заслужи друга американка, Ариел Голд, с 85,75 т. На пресконференцията по-късно Клои беше засипана с въпроси за миналото си, за семейството, а познавачите в сноуборда вадят на показ любопитни истории. Бащата на новата шампионка изоставил работата си, когато тя била на 8 години, за да я съпровожда по състезания. Ким му посвети златния си медал, но отказа да разкрива подробности от детството си. Щатски журналисти обаче бяха стигнали до него в последните месеци. Сайтът на американската спортна телевизия ESPN разкрива как бащата Йон и майката Боран наричали една от дъщерите си (имат общо 3)  , което на корейски може да означава малък женски дракон. Клои е родена в годината на дракона. Според корейската митология, драконът се ражда като змия и чака 1000 години, преди да полети и да стане голям, красив и могъщ. Пророчески думи. Днес Йон, съпругата му и двете сестри на Ким я гледаха на живо. Специално от Сеул беше дошла и 75-годишната ѝ баба плюс още куп роднини. Сега социалните мрежи обикаля пост на девойката в туитър, публикуван между днешните й стартове. Тя пише, че пробвала да закуси, но не довършила закуската си и почувствала глад преди решителния трети опит. Тази година олимпийската шампионка ще стане студентка и има всички шансове да бъде приета в \"Харвард\". Наскоро е била на интервю в елитния университет. Иска да учи бизнес. Освен английски и корейски, говори и френски. След триумфа си девойката трудно намираше думи, тя няколко пъти повтори, че още не може да осъзнае какво се случва. Благодареше на всички и за всичко. На въпрос дали самата тя се чувства като дракон, Клои отвърна уверено:", "date": "2018.02.13", "title": "На 17 тя е олимпийска шампионка. И ще учи в \"Харвард\""}
{"url": "http://clubz.bg/64179-srybskata_pravoslavna_cyrkva_si_napravi_svoj_fejsbuk", "text": "Хората, които искат да научат повече за Сръбската православна църква, най-голямата в страната, вече не е необходимо да се отправят към местната църковна сграда. Те могат да влязат в досег с религията чрез  , първата православна църковна социална мрежа, която има над 6000 членове и търси още, пише Balkaninsight.com. Освен отваряне към новите технологии, това е и начин да привлече млади хора за последователи. Откриването на реставрираната Желязна църква (НА ЖИВО) \"Crkva.net\" е създадена през април 2016 г. от група свещеници, прeподаватели и теолози от мисионерския комитет на Сръбската православна църква, разказва един от администраторите на сайта Владимир Йованович. В много отношения Crkva.net напомня Facebook, но с различно оформление и християнски наратив. Призив до патриарха: Българската църква да стане майка на македонската Съществуващите потребители включват диоцези (епархии) на Сръбската православна църква в Малта, групи, които споделят съвети за християнското образование и семейството и др. в Косово - за което Сърбия твърди, че е нейна територия въпреки обявената преди десетилетие независимост, има собствена група, в която хората споделят сръбските патриотични новини. Наскоро Crkva.net създаде и свое собствено приложение за Android. По думите на Йованович, макар Crkva.net да е сайт на православна християнска общност, всеки може да се запише за него - независимо дали е православен, католичик, друга християнски деноминация или дори атеист.  Както всяка друга социална мрежа, потребителите трябва да отговарят на някои условия. Те не могат да обиждат член на мрежата - или църква, да разпространяват омраза от всякакъв вид или да богохулстват срещу християнството. Ако администраторите видят нещо обидно, профилът на потребителя ще бъде премахнат без предупреждение. Засега няма известни личности, които да са част от православната социална мрежа. Призив до патриарха: Българската църква да стане майка на македонската", "date": "2018.02.13", "title": "Сръбската православна църква си направи свой фейсбук"}
{"url": "http://clubz.bg/64172-kitaj_izprevari_rusiq_i_veche_e_ravnostoen_sypernik_na_sasht_v_oryjiqta", "text": "Модернизацията на въоръжените сили на Китай се осъществява по-бързо, отколкото очакваха мнозина анализатори, коментира Според експерти от Международния институт за стратегически изследвания (МИСИ) в Лондон сега именно Китай, а вече не Русия, все повече предоставя стандарта, по който Вашингтон преценява изискванията за потенциала на своите въоръжени сили. Това е особено вярно, когато става дума за военновъздушните и военноморските сили, върху които са съсредоточени китайските усилия за модернизация. Събитията в Европа означават, че за сухопътните сили на САЩ именно руският потенциал все още до голяма степен осигурява стандарта за преценяване на заплаха. Тази тенденция е документирана във Военния баланс - годишната оценка на световните военни потенциали и отбранителни разходи, който МИСИ публикува от 1959 г. Разбира се, трансформацията на китайската армия се извършва от известно време. Но сега е достигната - или е много близо - важна точка по този път, при която Пекин ще стане \"равностоен съперник\" на Вашингтон. Преди публикуването на тазгодишния Военен баланс по-късно тази седмица, седнах с група експерти от МИСИ, за да се опитаме да разнищим повечето подробности на тази тенденция, осигурявайки сериозен материал за таблиците и статистиките на годишното резюме. Напредъкът и техническите възможности на Китай са забележителни - от конвенционални балистични ракети със свръхголям обсег до изтребители пето поколение. Миналата година първият корпус на най-новия боен кораб на Китай - крайцера тип 55 - беше пуснат на вода. Неговите възможности биха накарали всеки военен флот в НАТО да се замисли. Китай работи по втория си самолетоносач. Той променя командната структура на своята армия, за да си осигури истински общ щаб, включващ всички ключови видове въоръжени сили. Що се отнася до артилерията, противовъздушната отбрана и сухопътната атака, той има оръжия, чийто обсег надхвърля всичко, което САЩ могат да разположат. От края на 90-те години на 20 век, когато получиха вливане на модерни руски технологии, китайските военноморски сили рекапитализираха по-голямата част от своя надводен и подводен флот. Що се отнася до въздуха, китайците казват, че техният нов едноместен изтребител \"Джей-20\" е въведен на въоръжение. В бранша той е известен като \"изтребител пето поколение\", което означава, че е снабден с технология стелт, развива свръхзвукова скорост и има силно интегрирана авиационна електроника. Експертите от МИСИ обаче продължават да са скептични. Но признават: В тазгодишния Военен баланс има цяла глава, посветена на разработките на китайски и руски оръжия, изстрелвани от въздуха, които те разглеждат като важна проверка за западната доминация. САЩ и техните съюзници водят военновъздушни кампании от края на Студената война и са загубили много малко авиация. Но според МИСИ тази доминация може да бъде все по-силно оспорена. Например Китай разработва ракета въздух-въздух с много голям обсег, предназначена конкретно да поразява авиация за гориво и за командване и управление, която сега е извън обхвата на възможностите за нанасяне на удар; това са съществени, но уязвими елементи във всяка военновъздушна операция. Авторите на Военния баланс твърдят, че китайските разработки на ракета въздух-въздух до 2020 г. \"вероятно ще накарат САЩ и техните регионални съюзници да преразгледат не само своите тактики, техники и процедури, а и посоката на своите програми за авио-космически военни разработки\". Според МИСИ на земята китайските сухопътни сили изостават в тези усилия за модернизация. Само около половината от тяхното оборудване върши работа от гледна точка на воденето на съвременни бойни действия. Но и тук има напредък. Китай си е поставил за цел до 2020 г. да постигне както \"механизация\", така и това, което нарича \"информатизация\". Не е ясно какво точно има предвид Китай под последния термин, но Пекин наблюдава развиващата се роля на информацията във военните действия и се стреми да приспособи това към своите конкретни условия. Китай има ясна стратегическа цел, за която са предназначени много от новите му оръжейни системи. Тя е в случай на конфликт да изтласка военните сили на САЩ колкото се може по-далеч от своите брегове, в идеалния случай навътре в Тихия океан. На военен жаргон тази стратегия е известна като \"отказ на достъп до район\". Това обяснява защо Китай е съсредоточен върху въздушни и морски системи с голям обсег, които могат да застрашават авионосните ударни групи на американския военен флот. Следователно като военен играч Китай определено е част от висшата лига. С това обаче не приключва глобалното военно влияние на Пекин. Той също така преследва амбициозна стратегия за износ на оръжия. Често Китай е готов да продава модерни технологии, които други страни или не притежават, или не желаят да продават на всички, а само на най-близките си съюзници. Пример за това е пазарът на въоръжени дронове. Това е бързо разпространяваща се технология, която повдига огромни въпроси за границата между мира и войната. САЩ, които бяха един от пионерите в тази област, отказват да продават усъвършенствани въоръжени дронове на когото и да било освен на ограничен брой от най-близките си съюзници в НАТО като Великобритания. Франция, която вече използва доставяни от САЩ дронове \"Рийпър\", също има планове да въоръжава дронове. Китай няма подобни ограничения и показва на оръжейни изложения по света впечатляващи безпилотни летателни апарати (БЛА) наред с различните боеприпаси, които могат да носят те. МИСИ казва във Военния баланс, че Китай продава въоръжените си БЛА на редица страни, включително Египет, Нигерия, Пакистан, Саудитска Арабия, Обединените арабски емирства, Мианма и други. Това е много добър пример за непланирани последици. Нежеланието на Вашингтон да продава тази технология оставя отворено полето за Пекин. Това неизбежно оказва по-голямо влияние за разпространението на подобни оръжия, като насърчава други страни, които използват БЛА само за събиране на разузнавателни данни, да търсят и въоръжени варианти. САЩ и западните износители на оръжия разглеждат Китай като нарастваща търговска заплаха. В сравнение дори с преди десетилетие, сега на пазара има сериозно китайско присъствие, предлагащо оборудване с добро качество. Китай, както показва примера с въоръжените БЛА, също така има желание да излезе на пазари, които много западни производители или техните правителства смятат за доста деликатни. А както ми казаха експертите от МИСИ, Китай обикновено печели във всички аспекти на сделката. Обикновено китайските оръжия ще ви дадат 75 процента от потенциала на наличните западни технологии на 50 процента от цената. От гледна точка на бизнеса това е добро предложение. Китайският износ на сухопътна военна техника не е толкова впечатляващ. Той все още трябва да се бори за клиенти със страни като Русия и Украйна. Но когато Киев не можа да спази срока за сделка за танкове с Тайланд през 2014 г., тайландците вместо това купиха китайски танкове \"ВТ4\". Миналата година Тайланд се върна за още. Експертите от МИСИ казват, че Китай също така се опитва да разработи оръжия, пригодени за конкретни пазари. Те например посочват нов лек танк, предназначен за африкански страни, чиито пътища и инфраструктура не биха могли да се справят с много от по-тежките модели, предлагани от други. Нарастващата роля на Китай като източник на усъвършенствани оръжия тревожи много страни, а не само съседите му. Западните военновъздушни сили се радват на доминация, продължаваща три десетилетия. Но китайската стратегия за \"отказ на достъп\" осигурява оръжия, които лесно могат да се използват от други за същата цел. Западноевропейска страна може никога да не влезе в конфликт с Китай, но определено може да се сблъска с усъвършенствани китайски оръжейни системи, с които са се сдобили други. Както се изрази експерт на МИСИ, \"схващането, че ще влезеш в среда с малък риск, когато се намесиш в чужбина, сега трябва да бъде поставено под въпрос\". БТА.", "date": "2018.02.13", "title": "Китай изпревари Русия и вече е равностоен съперник на САЩ в оръжията"}
{"url": "http://clubz.bg/64190-policiqta_na_izrael_premieryt_netanqhu_trqbva_da_byde_obvinen_za_podkupi", "text": "Израелската полиция ще препоръча министър-председателят на страната Бенямин Нетаняху да бъде обвинен за приемане на подкупи, съобщиха местните медии, предаде БиБиСи. Премиерът бе разпитван в подозрение за корупция през януари. Още през август 2017 г. срещу него бе започнато разследване за Разследват Нетаняху за корупция Става дума за два случая, известни като  В първия семейството на премиера предполагаемо е вземало скъпи подаръци в замяна на услуги, а според втория е имало сделка между Нетаняху и собственика на най-многотиражния вестник в Израел.", "date": "2018.02.13", "title": "Полицията на Израел: Премиерът Нетаняху трябва да бъде обвинен за подкупи"}
{"url": "http://clubz.bg/64185-kak_raboti_prevodachyt_ot_sajta_na_evropredsedatelstvoto", "text": "Чисто новият електронен преводач на ЕК, вграден в интернет страницата на Българското председателство на Съвета на ЕС, представен вчера от министър Лиляна Павлова и проф. Светла Коева, директор на Института за Български език на БАН, стана само за ден хит в социалните мрежи. Преводачът е автоматичен - превежда текст от и на български език от останалите 23 езика в ЕС и се намира на този адрес:  . Новият инструмент веднага бе \"изпитан\" от потребители в частта му за превод от български на английски и обратно. Оказа се, че понякога се получават не дотам сполучливи словосъчетания...  Например ако се напише слоганът на Европредседателството \"Съединението прави силата\", английският превод няма нищо общо с официалното \"United we stand strong\", ами е \"The compound makes the force\". Думата  наистина значи   и точно тази дума ще ви излезе, ако ползвате електронен българо-английски речник и напишете в него .    , което е смисълът на слогана, е .  За сравнение Google Translate превежда българската фраза така: \"Unity makes strenght\", което е доста по-близо до реалното значение.  Някои фрази, тествани от потребителите, например \"Къде мога да ям боб\" - са си съвсем точни на английски - \"Where can I eat beans\". Шопската салата обаче се оказва костелив орех за европреводача - ако Google Translate я превежда като Shopska salad, то в сайта на Председателството ще получите .. Думата \"такси\" на български също е трудна - на английски се получава \"fees\" - множественото число на думата \"такса\". Баницата, която практически няма еквивалент на английски и преводачът на Google просто транслитерира думата на латиница, то европейският преводач ще ви прати за ...  . И така нататък.  Европреводачът обаче се представя много по-добре, ако му се даде специализиран документ - например някой европейски регламент. Въобще с \"цели\" текстове, а не само с фрази от всекидневната реч инструментът наистина постига доста по-добри резултати, показват опитите. И още нещо - завършени изречения, ако са без препинателния си знак накрая - наример точка, се превеждат по-неточно, отколкото ако мисълта е завършена и с прилежащата й пунктуация. Например  без точка накрая излиза като , но с точката става \"Аз съм наред, благодаря\".   Преводът от английски на български, а не обратното също е сравнително по-точен.  IT специалистът Божидар Божанов - един от тествалите преводача, обясни каква е вероятната причина за \"смешките\" и за добрия превод на документи и всъщност похвали работата, свършена по направата на европейския преводач:   Според професор Светла Коева, която представи преводача ден по-рано, както съобщиха от Председателството, за реализирането на превод, максимално близък по смисъл и съдържание до текстовете на български,  е - изкуствен интелект изучава целия контекст на изречението, за да предложи гладък, четивен, почти „човешки“ превод. С новият инструмент могат да се превеждат текстове, документи и цели уебсайтове - и трите функционалности са налични. Българската версия на преводаческия инструмент е разработена в партньорство с Института за български език на БАН и Виенския университет, с подкрепата на Главна дирекция „Преводи“ на ЕК, в партньорство с държавите от тройката Австрия и Естония и водещата технологична компания в областта на езиковите и преводните услуги  . Преводачът на ротационното председателство на Съвета на ЕС съчетава услугата  – един от основните елементи на Механизма за свързване на Европа, разработена от Главна дирекция „Преводи“ на ЕК, с инструменти за превод на националните езици на ротационните председателства, специално разработени от водещата европейска технологична компания в областта на езиковите и преводните услуги  .", "date": "2018.02.13", "title": "Как работи \"преводачът\" от сайта на Европредседателството?"}
{"url": "http://clubz.bg/64150-kogato_svetovniqt_tenis_sreshtne_bylgarskiq_skepticizym", "text": "Редом с традиционните емоции около празника на влюбените и възобновяването на двубоите от Шампионската лига (има за всекиго по нещо), вече трета година поред месец февруари предоставя и още един повод за вълнение. Столицата ни отново бе домакин на силния тенис турнир “София оупън”. Надпреварата приключи в неделя, но за разлика от миналогодишното издание този път остави смесени чувства.  След като през миналата година Григор Димитров пръсна по шевовете „Арена Армеец“ и заедно с титлата от турнира вдигна и нееднократно публиката на крака, ситуацията през тази бе по-различна. Хасковлията не бе сигурен за своето участие, което разклати и самото провеждане на “София оупън”. Впоследствие турнирът смени своя генерален спонсор, а Григор напусна надпреварата преди нейното начало, заявявайки, че страда от контузия, която не му позволява да се състезава със 100% от възможностите си. Разбира се експерти, журналисти, съседите ви от блока и кой ли още не веднага започнаха да негодуват от липсата на патриотизъм у Григор Димитров и побързаха да се усъмнят в естеството на неговата травма, която, видите ли, имало шанс да бъде инсценирана. Теорията на конспирацията гласеше, че петият в световната ранглиста (от вчера)   и няма желание да защитава титлата пред родна публика, както и няма желание да играе за националния отбор за “Купа Дейвис“ (неофициалното отборно световно първенство по тенис за мъже). Причината? Да спести сили за предстоящите по-силни турнири. За мнозина това може да се струва правдива история, но аз поне не смятам така. Като се има предвид какъв е начинът на точкуване в тениса (спечелените точки от един турнир не се натрупват, а се „защитават“ на следващата година), завоюваните от Григор Димитров 250 точки за титлата му през 2017-а са директно загубени през тази година вследствие на оттеглянето му. В същото време преди започването на “София оупън” нашият представител заемаше престижното 4-то място в света, с крехка преднина от 20 точки пред Александър Зверев, ранкиран 5-и. От вчера обаче Гришо отстъпи мястото си на младия германец заради споменатите вече 250 точки, които не защити. Присъствието в топ 4, смея да твърдя, дава голямо предимство. Четвъртият поставен няма как да играе срещу нито един от първите трима чак до полуфиналите, ако, разбира се, всичките четирима се състезават в съответния турнир. Което обикновено е факт на големите състезания (от Големия шлем и ATP Мастърс 1000). Първите 2 места в света в момента се заемат от Рафаел Надал или Роджър Федерер и би било чудесно за Григор Димитров да се изправя срещу тях едва в късните етапи на турнирите. От друга страна, при липсата на свирепа конкуренция на турнира в София, ми е трудно да си представя, че Димитров би „изхвърлил“ с лека ръка спечелените 250 точки от миналата година, знаейки че със сигурност ще загуби 4-ото си място и че ще си навлече гнева на феновете (както и стана). Дали съм прав или не, и каква всъщност е истината, можем само да гадаем. Това, за което съм сигурен обаче, е, че организаторите се постараха зрителите в София да не скучаят дори при липсата на Григор Димитров. Веднага след отказването му за негов своеобразен заместник бе поканен  , който, мисля, няма нужда от представяне. Компания на швейцареца в основната схема правеха доказани имена като Въпреки това турнирът започна доста слабо. Отчитам факта, че повечето от мачовете се провеждаха преди края на работния ден, но все пак на тях имаше много малко хора. Показателна бе следната ситуация, която редовно можеше да се види през първите дни от турнира и се запечата в ума ми - при използване на системата за видеоповторения “Ястребово око”, с която тенисистите могат да оспорват съдийските решения, обикновено зрителите пляскат в ритъм, за да се увеличи съспенсът току преди да стане ясна съдбата на точката. Е, публиката в София или се опитваше да ръкопляска с ръце в джобовете или просто нямаше достатъчно публика, за да се чуе каквото и да е. Остана впечатлението, че българинът е повече фен на  , отколкото на самия тенис. Но като се има предвид, че никога не сме имали толкова добър тенисист при мъжете, какъвто е Григор, то не можем да очакваме, че турнир в България без негово участие ще предизвика чак такава еуфория. Все пак през уикенда залата беше почти пълна и публиката се наслаждаваше на хубавите сблъсъци, които полуфиналите и финала предоставиха. Заслуга за това има както Вавринка, който в събота отпадна от бъдещия шампион, така и двамата финалисти - Мариус Копил и Мирза Башич, които изиграха изключително драматичен финал, спечелен от босненеца. Остава мистерия дали пълната зала не е следствие на предварително закупени билети (с надеждата Григор Димитров да се бори за защитата на своята титла), или е от любов към спорта, но е налице и още един факт – турнирният директор Пол Макнами разкри, че в рамките на надпреварата 40 000 зрители са посетили „Арена Армеец“. Което хич не е зле за турнир от категория ATP 250! Хубаво би било да оценим “София оупън” по достойнство. Турнирът е важен за страната ни по няколко причини. Първо, преди 2015 г. на територията на България никога не е имало турнир от календара на ATP. Всъщност, има само 3 типа регулярни турнири, които са от по-висока категория от този, провеждан у нас – тези от Големия шлем, ATP Мастърс 1000 и ATP 500. Второ, тази надпревара дава възможност на талантливи български тенисисти да получат шанс за изява на световната сцена. Тук вече   които (засега) не можем да гледаме по големите състезания. През тази година в основната схема на “София оупън” имаше трима наши сънародници, получили “уайлдкард” -  И тримата отпаднаха в първи кръг, но натрупаха безценен опит и усетиха емоциите, които такова международно събитие носи. Това важи с особена сила за 16-годишния Адриан Андреев, който cе пpевъpна в пъpвия тениcиcт, peден пpез 2001 година, взел участие в основната схема на турнир на ATP. Дано му предстоят още много такива участия, а и много победи. И накрая, трето - макар тенисът да няма толкова привърженици у нас, колкото има футболът (и които може би няма да достигне никога), то събития като този турнир са стъпки в правилната посока. Защото нищо не е вечно и след 10-ина години, когато Григор Димитров ще е в залеза на своята кариера, би било чудесно, ако през отминалото време е имало нещо, което да е запалило интереса на децата към тениса. В противен случай  За финал ще си позволя да перифразирам един популярен цитат от „Черния рицар“ на Кристофър Нолан - “София оупън” е турнирът, който България заслужава,   този, от който се нуждае в момента. А що се отнася до Григор Димитров, утре той започва участието си на турнира в Ротердам. Защо пък да не се реваншира с титла оттам! Теодоси Тончев: любителят на футбол, кърлинг и петанка", "date": "2018.02.13", "title": "Когато световният тенис срещне българския скептицизъм"}
{"url": "http://clubz.bg/64180-ivajlo_dichev_radikalizmyt_v_politikata_e_edin_i_sysht_v_bylgariq_i_sasht", "text": "  Защото това е най-видимата част от радикализма. Чуваме ги как говорят. Най-видимият пример е Доналд Тръмп - лидерът на свободния свят, който почна да се държи като филипинеца Дуерте. Това е огромен проблем. Мисля, че част от радикализирането е това, което се случва в Близкия изток, джихадистите. У нас пък имахме една вълна от самозапалвания - 30 души се запалиха 2013 г. Има нещо в съвременната култура, което тласка хората към много крайни решения. Най-малкото нещо е, че ще наречеш противниците си хлебарки, Тръмп пък обяснява, че ще вкара Хилъри Клинтън в затвора - това вече е ежедневие. Първо, това е свързано с новата медийна среда. Пазарът е все по-широк, все повече канали. Важна е икономиката на вниманието - трябва да го привлечеш. Когато аз бях млад, основното нещо беше да минеш през цензурата. Сега всеки може да каже каквото си иска. Най-лесният начин да кажеш нещо уникално, нещо видно, е то да е нещо скандално. Всеки един от туитовете на Тръмп произвежда реакция. Същото е с Джамбазки тук, с Валери Симеонов. Д-р Николай Михайлов: Патриоти около цигани - трябва да настръхнем Тази икономика на вниманието е много опасно нещо, защото дозата трябва да се увеличава. Първо казваш, че циганите са скотове. После трябва да кажеш нещо повече, защото хората свикват, банализира се. Радикализацията затова винаги върви нагоре, ескалира. Има някакво осъзнаване - ето, Зукърбърг взима мерки във Фейсбук. Днес слушах Мария Габриел, която е събрала някакъв екип срещу фалшивите новини. Има някаква реакция, но дали можем да го овладеем - не знам. Зукърбърг изгони медиите. Thank you, Mark! Друго нещо е чистото изчерпване на политическите идеи - кое е ляво, кое е дясно. Гражданите имат едно усещане, че няма мърдане. Някоя държава иска нещо да промени в законите, веднага някой е против, натиска те международната общност. Това, което става сега, е един реванш от политиците, те се връщат с някакви \"нови\" идеи, търсят начин да си намерят отново място на сцената. Преди време правихме едно изследване на клипчетата в YouTube по политическата тематика. Оказа се, че над 90% от тях са негативни - осмиващи, подкопаващи авторитета на политиците. Хейтът е по-мощен от позитивното.  Другото нещо, за което си дадохме сметка като интервюирахме някои хора в това изследване - потребителят схваща негативното като безкористно. Ако аз напсувам някого - то е от сърце. Ако кажа нещо добро за вас - той нещо прави реклама, нещо са му платили. Но, разбира се, знаем, че за хейт се плаща. Да, има един култ към \"автентичното\". То не значи \"истинско\", не значи \"добро\". Отвътре му избликва - казва някой от нашите дейци някаква простотия - и му вярват. А традиционните политици са нещо ошлайфани, знаят какво да говорят, не вдъхват доверие. Не, навсякъде си приличат. Това са глобални мрежи, глобални влияния. Много от тези истории се пренасят от място на място. Например цялата тази история с т.нар. джендър идеология, тя идва от американските евангелисти, Чаената партия. Тя е измислена за борбата с техните си либерали, тоест демократите. Минава през Латинска Америка, там много се ползва от католиците за борба срещу някакви други. Минава през руските сайтове, а руските православни схващат евангелистите като сектанти. Каракачанов зове: Референдум срещу гей браковете и джендър понятията Да, и всичките тези неща текат. За да видите как функционират - у нас традиционно няма антисемитизъм, защото Османската империя е нямала отношение към евреите. Поради тези глобални влияния започнаха обаче изведнъж да навлизат антисемитски влияния. Започна Волен Сидеров - с \"Бумеранга на злото\", сега се появяват  някакви конспирации. Тези глобални влияния вървят противно на традициите на местата, локално се адаптират. Затова много голямо различие няма. Разбира се, има различни случаи - защо у нас хваща Истанбулската конвенция, а не във Франция? Наскоро говорих с приятел от там, който ми разказа, че за тях това е поредната конвенция, едно добро намерение. И се чуди защо се случва това с нея в България. Така е било винаги. Така е дошла дума като социализъм, демокрация - те влизат като някакви тотеми. И кан Тервел включен в борбата срещу джендърите (СНИМКИ) Не, не съвсем, сега е по-бързо. Това е съдбата на думите и понятията. Да се върна към нуждата на политиците за нова кауза, техният реванш.  В САЩ например го наричат алтернативно дясно в - комбинация от крайнодесни икономически решения, от типа на намаляване на данъците за най-богатите, у нас пък лобиране за офшорни фирми, този вид дерегулиране на икономиката. И това е комбинирано с агресия, език на омразата, хомофобия, стени - всички тези неща накуп. Тази комбинация е свързана чисто икономически, политически с протекционизъм - да разпаднем глобализацията, да развалим международните договори, търговията е лошо нещо.  САЩ искат стена с Мексико - ние пък построихме стена по турската граница. Стената е символ - ние сме суверенни, ние сме велики. Абсолютно, това е същото движение. Да вземем друг пример - Туитър - това е автентичното избликване на някакви емоции в главата на един уж лидер на света, Тръмп. Той почти война обяви в Туитър. Обществото не е свикнало само да толерира, а да очаква, да иска. Пристрастихме се към такива незабавни удовлетворения. У нас пък във Фейсбук се появява някакво съобщение от Валери Симеонов или на Ангел Джамбазки, моментно хрумване. Не е премислено интервю, което да даде пред вас например, което да се редактира. Този култ към автентичното директно води към агресията. Ангел Джамбазки: Да няма бурки, да няма бради, които могат да се настъпват Аз говоря за контрол. Всеки от нас се контролира в своето поведение. Това е отговорност. За хиляди години цивилизацията е създала едни рамки. Свобода ли са постоянните съобщения в Туитър? Това е непрекъснато подкопаване на самата човешка личност. Аз затова избягвам тази фраза, защото е много на повърхността. Опитвам се да отбележа по-дълбокото - това, че рухват тези цивилизационни рамки. Така е, но докъде? Може ли американският президент, или българският министър да си позволява да изригва по всякакви теми по този начин? Правителството се разграничи от изява на Валери Симеонов За мен тези хора са персони - на латински това означава \"маска\", това са социални позиции, те отговарят за някакви неща. Не са личности като нас. Това е проблемът, с този популистки ход, с това да се приближат до нас, те станаха много естествени в това да обиждат, да крещят. Това е маркетинг - те по този начин се продават, \"вижте ме колко съм естествен, истински\". Да се върнем малко към чувството за отговорност, че ние играем социални роли... Добре, нека дадем пример с това - канят ме да коментирам нещо за социалните измерения на половата идентичност. Аз съм професор в университета, не мога да кажа нещо, което ми идва наум, трябва да кажа нещо, което моята професия предполага. Да, не мога просто да тръгна да говоря това-онова за джендърите. Ще е много интересно, и някои колеги така правят. В западните университети ще бъда отлъчен от общността, ще ме махнат от това, което правя - няма да ме уволнят, просто ще ме маргинализират. Същата отговорност е и с вашия труд - ако един журналист каже някакви глупости, някакви лъжи, би трябвало общността да го маргинализира. Може в момента да се е разсеял нещо, да е много автентичен, да е уморен - но мен това не ме интересува - неговата професия предполага да е проверил фактите. Не може да има нормално общество без някакви граници. Много е трудно това. Това е битка на интерпретации, на правото. Не може да няма субективизъм. Малко се боим да интерпретираме, всички искаме да юридизираме. Трябва обаче да се мобилизира обществото и да се постави проблемът.  Например във Фейсбук сега, с новата политика на Зукърбърг, нагласата е такава - на една страна са новините, които носят отговорност, от другата страна съм аз, частното лице, и мога да напиша каквото си искам. Като разделим тези неща, вие като медия например ще носите по-тежки последствия, ако изригнете в социалната мрежа. Аз като частно лице - не толкова, само ако някой реши да ме съди. Зукърбърг: Допуснах грешки и провал след провал Същото е с политиците - едно е да се чете реч на Народното събрание, друго е да се пише във Фейсбук. Трябва да разделим личното и емоционалното хрумване от социалната роля. Имаме социални роли не само като журналисти, учени, политици, а и като бащи, майки.  Зукърбърг изгони медиите. Thank you, Mark! Каракачанов зове: Референдум срещу гей браковете и джендър понятията И кан Тервел включен в борбата срещу джендърите (СНИМКИ) Ангел Джамбазки: Да няма бурки, да няма бради, които могат да се настъпват Правителството се разграничи от изява на Валери Симеонов Зукърбърг: Допуснах грешки и провал след провал", "date": "2018.02.13", "title": "Ивайло Дичев: Радикализмът в политиката е един и същ в България и САЩ"}
{"url": "http://clubz.bg/64181-pochina_dqdo_dobri_narodniqt_svetec_ot_bajlovo", "text": "Това пишат от Кремиковския манастир. През април 2016 г. той се бе оттеглил именно в Кремиковския манастир. Оттам прилагат и стихотворение на обичния архим. Серафим Алексиев. А ето и съобщението на официалния сайт на БПЦ:", "date": "2018.02.13", "title": "Почина Дядо Добри - народният светец от Байлово"}
{"url": "http://clubz.bg/64167-peskov_ne_vqrvajte_na_mediite_za_ubiti_rusnaci_v_siriq", "text": "Говорителят на Кремъл Дмитрий Песков призова съобщенията в медиите да не бъдат използвани като първоизточник на информациите, че в Сирия са загинали руснаци, предаде ТАСС. Според него тези съобщения първо трябва да бъдат потвърдени. От няколко дни насам руски медии твърдят, че бойци от Частната военна компания (ЧВК) на Вагнер, създадена от бившия подполковник Дмитрий Уткин, са загинали на 7 февруари при американски въздушен удар в селището Хишама. Атаката била отговор на нападение на верни на Башар Асад части срещу щаб на Сирийските демократични сили (СДС). Огласиха имена на загинали руски наемници в Сирия. Москва мълчи Москва продължава да отрича в Хишама да е имало руски бойци. Пентагонът - също. Той препоръча за въпроси да се обръщат към Министерството на отбраната в Москва. И допълни, че властите не разполагат с данни за присъствието в Сирия на други руснаци освен на военнослужещи от Въздушно-космическите сили (ВКС) на Москва.", "date": "2018.02.13", "title": "Песков: Не вярвайте на медиите за убити руснаци в Сирия"}
{"url": "http://clubz.bg/64183-bsp_narodniqt_syd_ot_1945_g_e_bil_neobhodim_i_neizbejen", "text": "Народният съд от 1945 г. е бил необходимо и неизбежно военновременно правосъдие. Това се казва в   на Изпълнителното бюро на БСП до премиера Бойко Борисов по повод провеждането на т.нар. \"Луковмарш\", което ще бъде в събота. От БСП изтъкват още, че решенията на Ньойския договор от 1919 г. имат своите основания. Този договор е наложен на България от победителите в Първата световна война, като според него тя губи излаз на Бяло море и цяла Добруджа. По повод \"Луковмарш\" социалистите се обръщат към Борисов с думите, че той има два възможни избора - или да реабилитира фашизма, или да се изправи срещу него. От БСП припомнят, че с Парижкия мирен договор от 1947 г., с който приключва Втората световна война, България се ангажира да разтури всички организации от фашистки тип и да не позволява занапред съществуването на подобни организации. Ето пълния текст на обръщанието на БСП: --- Бел . ред.: Към 22 ч установихме, че изречението с \"необходимия\" и \"неизбежен\" Народен съд е отпаднало. След абзаца, завършващ на \"...    вече следва направо: ", "date": "2018.02.13", "title": "БСП: Народният съд от 1945 г. е бил необходим и неизбежен"}
{"url": "http://clubz.bg/64182-yunker_%E2%80%9Cdyrpa%E2%80%9C_bylgariq_kym_evrozonata_zaradi_svoq_dneven_red", "text": "Още в подзаглавието на статията се уточнява, че присъединяването на Гърция към еврото е било грешка. Един от важните изводи на Муслер гласи: Юнкер дърпа България към еврозоната не заради самата нея (тук може да се използва хубавата българска метафора „заради черните ѝ очи\" – б.ред), а заради собствения си политически дневен ред. Припомня се, че в началото на българското европредседателство шефът на ЕК е подкрепил желанието на България да се присъедини към общата валута.  „С това политическо изявление Юнкер изпреварва съответните доклади на своята собствена комисия и на Европейската централна банка (за готовността на България – б.ред.), които се очакват през май. В София възприеха позицията на Юнкер като обещание. Българското правителство, което желае присъединяването, подчертава, че страната изпълнява изискванията. И това на пръв поглед е така: държавният бюджет е балансиран, държавният дълг е един от най-ниските в ЕС, инфлацията и лихвеният процент се доближават до тези в еврозоната\", пише авторът и уточнява, че България има нужда още от двугодишно преходно обвързване с еврото и от закон за централната банка. И при това положение ще бъде готова за присъединяване през лятото на 2020 година. „Юнкер хитро припомня, че на фона на тази успешна равносметка и в съзвучие с европейските договори на валутния съюз не му остава нищо друго, освен да приеме България\" констатира Муслер, според когото председателят на ЕК умишлено забравя, че в други случаи критериите за присъединяване към еврото изобщо не са били интерпретирани толкова буквално. Например, когато Италия беше приета за член-основател на еврозоната - въпреки голямата си задлъжнялост. Във втората половина на статията му четем: „Като имаме предвид опита от еврокризата вече е ясно, че не бива да се гледа само буквалният текст на договора. Ясно е, че България не иска да бъде сравнявана с Гърция, която влезе в еврозоната единствено благодарение на фалшифицираните статистики. Не може да се отрече обаче, че има и паралели с приемането на Гърция във валутния съюз, което определено беше грешка. Първо, България е най-бедната страна в ЕС, а конкурентоспособността на икономиката ѝ сериозно изостава. Гръцката криза показа какво се случва, когато една икономически слаба държава се огъне под тежестта на изискванията на общата валута, но не може да обезцени собствената си валута. Тъкмо поради това по всичко личи, че България трябва да продължи наваксването с инструмента на собствената си валута дотогава, докато на съумее да скъси дистанцията. От друга страна информациите за проблема с корупцията в тази страна, които не секват, повдигат и въпроса дали в България правовата държава изобщо функционира. Същият въпрос многократно беше поставян в Гърция в рамките на различните кредитни програми. Естествено, българите имат право тяхното желание за членство в еврозоната да бъде обективно проверено. Те обаче трябва да посвикнат с мисълта, че навярно ще бъде в техен интерес да не форсират приемането на еврото. И преди всичко трябва да бъдат наясно, че Юнкер ги придърпва към еврозоната не заради тях самите, а просто защото си има собствен политически дневен ред.\" .", "date": "2018.02.13", "title": "Юнкер “дърпа“ България към еврозоната заради своя дневен ред"}
{"url": "http://clubz.bg/64191-martin_shulc_podade_ostavka", "text": "Лидерът на Социалдемократите в Германия Мартин Шулц подаде оставка като председател на партията, съобщи \"Дойче Веле\". В сряда стана ясен проектът за ново правителство начело с настоящата канцлерка Ангела Маркел. Бившата заместник-министърка на труда и социалната политика   е номиниана за мястото на бишия партиен лидер, обяви самият той. Шулц си тръгва унижен Шулц щеше да заема поста външен министър, но след това се отказа заради натиск от страна на собствената си партия. Още миналата седмица се носеха слухове, че лидерът на ГСДП може да напусне поста си, за да стане външен министър, но след като той се отказа от поста, анализатори смятаха, че той може да продължи да води Социалдемократите.", "date": "2018.02.13", "title": "Мартин Шулц подаде оставка"}
{"url": "http://clubz.bg/64186-mehmed_dikme_vsichki_depeseta_shte_se_obedinqt_ako_dogan_se_ottegli", "text": "ДОСТ и НПСД могат да се върнат в ДПС, ако Ахмед Доган се оттегли от политиката. Това заяви пред бТВ бившият земеделски министър Мехмед Дикме. Така той коментира призива на изселнически организации за подобно обединение Изселниците в Турция призоваха за единение на всички депесета Според него хората, които са зад ДОСТ и НПСД, няма се върнат обратно в ДПС при това ръководство. Той прогнозира, че ако има подобно обединение то ще вкара над 40 депутата в парламента. Според него на сегашния премиер Бойко Борисов не му е лесно със сегашния му коалиционен партньор \"Обединени патриоти\" Той самият каза, че винаги е бил против създаването на други партии извън ДПС, които да представляват избирателите на движението.", "date": "2018.02.13", "title": "Мехмед Дикме: Всички депесета ще се обединят, ако Доган се оттегли"}
{"url": "http://clubz.bg/64175-steemit_socialna_mreja_kriptovaluta_nov_fejsbuk", "text": "Може ли човек да изкарва пари, като поства в социалните мрежи? Вече да - ако социалната мрежа е  , и нямате нищо против криптовалутите. Steemit, която все още е в бета-версия, комбинира два свята - този на блокчейните, шифрованите свързани списъци с данни, на които се базират криптовалутите, и този на световните социални мрежи, в които милиони всеки ден споделят какви ли не мнения. Концепцията на новия сайт е да създаде нова \"икономика на вниманието\", свързана с реална стойност на споделеното съдържание. Това ще рече, че всеки ваш пост в Steemit може потенциално да ви донесе пари - в криптовалутата STEEM, която може да бъде обърната в Steem Dollar, фиксиран към американския долар 1:1, в биткойни, или да бъде вложен отново в акаунта ви. Как точно става това? Когато публикувате пост, други в платформата могат да го подкрепят, гласувайки за него. Според това колко хора подкрепят поста ви, можете да получите част от събиращия се награден фонд. Когато вие отидете и подкрепите нечий пост, също можете да спечелите пари - особено ако гласувате за него преди да е станал наистина популярен. С това гласуване вие давате доверие на автора и се превръщате в т.нар. \"куратор\", затова получавате и награда.  Колко е тя зависи от вашия STEEM Power, индикатор за вашата влиятелност в общността. STEEM Power може да се зарежда със спечелената криптовалута, така че потенциално да изкарвате повече от харесване на постове. В Биткойн това става, когато \"миньорите\" открият нов блок и им бъде платено за това. В Steem блокчейнът вкарва повечето новосъздадени криптоединици във фонд за награди, който се разпределя между коментиращите според гласовете, които са получили. Да, можете да получите пари и за коментар под нечий друг пост. Звучи сложно, и е -   е дълъг и е препоръчително да го прочетете внимателно. Но реална опасност за вашите средства няма - регистрацията не струва пари, и, освен ако не поискате, не е нужно да закупувате вътрешната валута с реални пари. Важно е обаче да пазите паролата си - за разлика от други сайтове, в Steemit няма възстановяване на парола, тя е ваша веднъж и завинаги, ако я забравите, губите акаунта си и парите в него. Друг ключов елемент е, че нищо в Steemit не се губи - изтритите постове остават завинаги в блокчейна, както и цялата ви история на редакции и промени. Така че е важно да внимавате какво говорите - в този сайт забравената поговорка \"казана дума, хвърлен камък\" важи с пълна сила. Дали тези правила и условия имат потенциала да превърнат Steemit в една социална мрежа от нов тип - предстои да видим. Както се вижда на първа страница, някои хора вече изкарват стотици долари от постовете си.", "date": "2018.02.13", "title": "Steemit - социална мрежа + криптовалута = нов Фейсбук?"}
{"url": "http://clubz.bg/64176-marin_rachev_ostava_kmet_na_obshtina_septemvri", "text": "Марин Рачев остава кмет на община Септември, реши Апелативният специализиран наказателен съд преди минути. Договорите, за които той е разследван и за които бе проведена шумна и показна операция в общината на града, са сключени от заместник-кмета на общината. Не е назначена нито една експертиза, която да докаже обвинението, смята още съдебният състав. По никакъв начин не е установено, че досега той е пречил на прокуратурата при събирането на доказателства Съдът няма доказателства, за да стигне до извод, че Марин Рачев може да влияе на разследването чрез служебното си положение, казаха още от съда, цитирани от бТВ. Кметът на Септември къта разработки на ДАНС в нощно шкафче Няма и доказателства, че може да се укрият документи. Кметът Марин Рачев е обвинен в   Прокуратурата обяви на пресконференция как Рачев е сключвал договори практически със себе си чрез верига от свързани фирми, управлявани от близки лица в един и същ офис, с обща документация и т.н. Преди седмица първата инстанция - спецсъдът, го отстрани заедно с негов подчинен с мотива, че двамата могат да повлияят на разследването, ако останат на работа. Делото е едно от първите по променените правила, при които \"високата корупция\" отиде в СпНС.", "date": "2018.02.13", "title": "Марин Рачев остава кмет на община Септември"}
{"url": "http://clubz.bg/64171-kzk_se_namesi_s_radikalni_preporyki_za_parnoto", "text": "Комисията за защита на конкуренцията (КЗК) излезе с  , в което препоръчва радикални промени за столичната топлофикация, които да извърши парламентът с промени в нормативната уредба. КЗК смята, че трябва да се измени или изцяло да отпадне глава 10 \"Топлоснабдяване\" от Закона за енергетиката. Мотивите на Комисията за третото поредно решение, свързано със столичното парно, са свързани с насърчаване на конкуренцията на пазара на производство, пренос и доставка на топлинна енергия и на пазара на дялово разпределение на топлинна енергия, както и защита на интересите на гражданите и фирмите, потребители на топлинна енергия.  Препоръчва се  на разпределението на доставената в сградата топлинна енергия и преминаване от сегашната система за изчисляване към система с . Иска се още  изчислено въз основа на прогнозни месечни сметки за топлинна енергия, както и   на радиатори от сградната инсталация. Ето основните препоръки на КЗК:", "date": "2018.02.13", "title": "КЗК се намеси с радикални препоръки за парното"}
{"url": "http://clubz.bg/64169-da_bylgariq_zove_za_veto_na_zakona_peevski_za_ktb", "text": "Президентът Румен Радев да наложи вето над промените в Закона за банковата несъстоятелност, предложени от депутатите от ДПС Делян Пеевски, Йордан Цонев и Хамид Хамид - това поискаха от \"Да, България\" в официална позиция до държавния глава, придружена от няколко страници мотиви.  Промените в закона \"срещу вторичното разграбване на КТБ\", както го определиха вносителите, бяха приети с гласовете на ГЕРБ, ДПС и \"Обединените патриоти\" на 9 февруари. В дебатите единствено от БСП се противопоставиха на разпоредбите, особено на частта, в която в закона специално се споменава фалиралата банка. Депутатите от левицата не подкрепиха акта. ГЕРБ и ДПС прокараха банковия закон на Пеевски Самият закон предвижда ограничение на правомощията на синдика, според което временният синдик и синдикът нямат право - до датата на откриване на процедурата по осребряване имуществото на банката, да заличават учредени от длъжници обезпечения. Изключение са случаите, при които вземането на банката е погасено изцяло чрез парично плащане. Според новите разпоредби, недействителна по отношение на банката и на кредиторите на несъстоятелността е всяка сделка, при която вземане с произход от банката е прехвърлено на трето лице, независимо от броя на прехвърлянията, ако в резултат на тази сделка в патримониума на лицето, разпоредило се с вземането, не е постъпило в разумен срок имущество - парични средства или актив, различен от вземане за цена по сделка, съразмерно на прехвърленото вземане. Създава се законодателна възможност по отношение на КТБ   по несъстоятелността за обявяване на недействителност на сделка или на поредица от сделки до юни 2019 г. - тоест, в 5-годишен срок от обявяване на несъстоятелността. Срокът за предявяване на отменителен иск се удължава от 2 на пет години. Парламентът обяви за нищожни цесии и прихващания, свързани с КТБ Според \"Да, България\" проблемите в приетите текстове са четири групи: те    ,  а самите текстове Въвеждането на петгодишен срок за завеждане на отменителни искове противоречи на целите на производството по банкова несъстоятелност, а именно  пишат още от партията. Освен това  В мотивите се засяга още проблемът, споделен и от опозицията още при внасянето на \"закона Пеевски\" за банките -  Пълният текст на мотивите на \"Да, България\" можете да прочетете  Специален сайт, посветен на спечеления от Пловдив статут  - Европейска столица на културата през 2019-а, представиха още от местната структура на \"Да, България\" под тепетата. Според формацията успехът на Пловдив е под риск. В   се проследява оставащото време за завършване на проектите в Пловдив. Има и брояч за дните, които остават до 2019-а. Проследява се движението по 5 основни проекта, както и развитието на инфраструктурата в града.   Парламентът обяви за нищожни цесии и прихващания, свързани с КТБ", "date": "2018.02.13", "title": "\"Да, България\" зове за вето на закона \"Пеевски\" за КТБ"}
{"url": "http://clubz.bg/64162-10_teroristi_ubiti_na_sinajskiq_poluostrov", "text": "235 убити при атентат в джамия в Египет", "date": "2018.02.13", "title": "10 терористи убити на Синайския полуостров"}
{"url": "http://clubz.bg/64174-napushen_s_marihuana_shofor_ubi_jena_na_trotoar", "text": "Дрогиран 19-годишен младеж е предизвикал тежка катастрофа във врачанското село Търнава. Инцидентът е станал в понеделник следобед, съобщиха от МВР.  Тийнейджърът ударил колата в електрически стълб, след което блъснал  Загиналата е 35-годишна, а в болницата в Бяла Слатина е прегледана 58-годишна жена. Ранен е и 17-годишен спътник, който пътувал в колата.  Алкохолната проба на момчето е била отрицателна, но в кръвта му е открит   - най-известната съставка в канабиса. 19-годишният младеж е задържан в Районното управление на полицията в Бяла Слатина. ", "date": "2018.02.13", "title": "Напушен с марихуана шофьор уби жена на тротоар"}
{"url": "http://clubz.bg/64173-evropa_se_fokusira_vyrhu_privlichane_na_kitajski_turisti", "text": "Специален фонд за туризъм в бюджета на ЕС, общи маршрути за Балканите и привличане на повече китайски туристи са сред приоритетите, които се чуха днес на неформалното заседание на европейските министри на туризма в София. В следващия 7-годишен бюджет на ЕС да има и специален фонд за туризма, предложи еврокомисар Елжбета Биенковска, която участва в заседанието. Иновативното предложение за европейски туристически фонд е дошло от Хърватия. Нашата министърка Николина Ангелкова съобщи, че ще се разработват множество съвместни туристически пакети със страни от Балканите, за да се привличат повече китайски туристи. Хотелиери от Несебър искат Борисов да уволни Ангелкова В момента се водят разговори и за директна авиолиния между София и китайската столица Пекин, заяви още тя, но обеща повече конкретика през втората половина на 2018 г.  в дадена страна, заяви еврокомисарят по вътрешен пазар, индустрия, предприемачество и малки и средни предприятия. \"Другият въпрос е устойчивостта на туризма. В някои градове хората просто не искат повече туристи и затова трябва да бъдат рекламирани и други дестинации, които не са толкова познати, както са столиците. Трябва да споменем и Брекзит в този контекст. Ще стигнем до успешни решения и ще можем да насочим усилията точно в онези пунктове на туризма, където въздействието ще бъде най-силно“, каза още еврокомисарят. Туризмът създава около 10% от европейския брутен вътрешен продукт. Цифровизацията е бъдещето на отрасъла \"Туризъм\", заяви генералният секретар на Световната организация по туризъм към ООН Зураб Пололикашвили. По думите му това са все дружества и фирми, които работят в сферата на туризма, които понякога получават финансиране и от външни източници, но и от частни фирми, както и от финансови институции.", "date": "2018.02.13", "title": "Европа се фокусира върху привличане на китайски туристи"}
{"url": "http://clubz.bg/64168-nightwish_idva_vyv_varna_prez_avgust", "text": "Това написа в профила си във фейсбук Хеви Кметъл - Цонко Цонев. Днес той обяви голямата новина около предстоящия първи Варна Мега рок край морския бряг - Nightwish на 19 август. Б.Т.Р. за Глен Хюз: Чест е да свирим с такъв уникален музикант Както Клуб Z вече съобщи, Б.Т.Р. ще са групата на Глен Хюз в България. Цонко Цонев разкри и цените на билетите: Те ще се продават в eventim и eticketsmall.", "date": "2018.02.13", "title": "Nightwish идва във Варна през август"}
{"url": "http://clubz.bg/64119-avtobusyt_na_nadejdata_vozi_za_%E2%82%AC30", "text": "Над една трета от младите италианци са без работа, а ако попаднеш на интервю за работа, понякога нямаш пари за пътуването. Затова един предприемач е открил лъч надежда - автобус, който вози млади хора до интервюта за работа. Британската обществена медия BBC разказва в кратко видео за идеята.  Автобусът спира на много спирки и взема млади хора, които вози до местата за интервюта. Рафаеле ди Сиено казва, че безработицата е висока и няма работа за всички. Младите хора трябва да пътуват, за да си търсят работа, споделя той. Пътуването започва половин час след полунощ - в 00.30 ч, билетът струва 30 евро. Друг неин сънародник и връстник - Еуженио, казва, че просто иска повече достойнство. Имам много сертификати от университета, а всеки път почвам от нулата, заявява той. BBC показва опашка за работа, при която 2440 кандидати чакат за интервю за... едно място. Младежката безработица в Италия е нараснала до 39% - 627 000 души на възраст до 25 години не работят. А общият процент на безработица се е повишил до най-високото ниво от юни 2015 г. насам и много семейства са изправени пред много несигурно бъдеще в резултат на масови съкращения. Благотворителната организация \"Каритас\" съобщи, че един на всеки десет италианци между 18 и 34 години живее в изключителна бедност. От католическата организация информираха, че расте броят на младежите, които се обръщат към техните центрове за подслон, храна и дрехи. Степента на бедност сред италианците милениали се е повишила от малко под 2% преди десет години до около 10% днес, докато сред хората на възраст над 65 години е спаднала от малко под 5% до около 4 на сто. Средният доход на домакинствата на възраст 18-34 години е по-малък от този през 1995 г., докато през същия период за домакинствата на възраст над 65 години средният доход се е увеличил с около 60%. Италия стана държавата на напускащите я млади хора, а на тяхно място идват хиляди бежанци и мигранти, предимно от Северна Африка.", "date": "2018.02.13", "title": "Автобусът на надеждата вози за €30"}
{"url": "http://clubz.bg/64156-npo_podsloni_pitbula_ubil_dete_v_mokrishte", "text": "Неправителствената организация „Вотан – нов живот за питбула“ е поела грижите за питбула Зевс, който причини смъртта на 3-годишно дете в село Мокрище, става ясно от профила на организацията във фейсбук. Питбул уби 3-годишно момче На 29 януари кучето нахапа смъртоносно 3-годишния племенник на стопаните си в пазарджишкото село. През двете седмици карантина обаче любители на животните не спираха да настояват кучето да не бъде убивано, отбелязва \"Дарик\". Кучето е предоставено на организацията за отговорно пазене, докато трае делото, а не за осиновяване. След приключването му ще бъде преценено дали Зевс да ѝ бъде прехвърлен изцяло, или ще има друга съдба, посочиха от организацията.   Предстои също така на животното да бъдат направени пълни изследвания. От организацията пишат още: В момента не се допускат хора за „свиждане” при него, забранено е да се извежда на публични места и да се разхожда където и да било без намордник.", "date": "2018.02.13", "title": "НПО подслони питбула, убил дете в Мокрище "}
{"url": "http://clubz.bg/64165-erdogan_predupredi_nito_kubik_gaz_v_kipyr_bez_sankciq_na_ankara", "text": "Президентът на Турция Реджеп Тайип Ердоган заяви, че при проучването за нефт и газ в кипърския шелф компаниите не трябва да правят грешни стъпки - и да съгласуват действията си със Северен Кипър, където е непризнатата Севернокипърска турска република. Предупреждението му потвърждава опасенията, че разработването на бъдещите газови находища край Кипър няма да стане без санкция от Анкара. Кипър е важна брънка в намеренията на Израел за газопровод, който да пренася газ от находищата Тамар и Левиатан, през кипърските до Южна Гърция и оттам до Европа.   Все повече и повече газ във водите на Кипър Ердоган призова Кипър да не преминава чертата в Източното Средиземноморие, след като кипърските гърци обвиниха турските военни, че възпрепятстват плавателен съд, извършващ сондажни дейности за газ през уикенда, съобщи Ройтерс. Европейският съюз призова Турция да избягва заплахи и да се въздържа от всякакви действия, които могат да влошат добросъседските отношения с Кипър. Турция бе подложена на критики след като нейни военни кораби продължават да блокират сондажна платформа да достигне район край Кипър, където италианската енергийна компания ЕНИ трябва да извърши сондажни дейности за газ. Говорителят на кипърското правителство Никос Христодулидис заяви, че сондажната платформа е закотвена на около 30 км от мястото на сондажите край югоизточния бряг на острова. Той каза, че както правителството, така и \"Ени\" искат сондажните дейности да бъдат осъществени по план. Турските военни кораби са попречили и на търговски кораби да се приближат до района, мотивирайки се с военни маневри, каза говорителят. Кипър заяви, че турското известие за блокиране на района за военни маневри нарушава международното право и е юридически невалидно. Атина също реагира. Говорителят на гръцкото правителство Димитрис Цанакопулос обвини Турция, че не допринася за стабилността в региона, след като кораб на турската брегова охрана се удари в гръцка патрулна лодка край островната група Имия/Кардак. Не се съобщава за пострадали. Инцидентът се случи късно вечерта на 12 февруари, малко след като турските военни кораби възпрепятстваха сондажа на кораб на ЕНИ от проучвания в Блок 3 на Изключителната икономическа зона (ИИЗ) на Кипър. В тази връзка Атина обвини Ердоган, че подхранва напрежението в региона.", "date": "2018.02.13", "title": "Ердоган предупреди: Нито кубик газ в Кипър без санкция на Анкара"}
{"url": "http://clubz.bg/64155-zelena_zona_v_oshte_chetiri_kvartala_v_sofiq_karti", "text": "Комисията по транспорт и туризъм към Столичната община ще разгледа утре исканията на четирима районни кметове за увеличаване на зелената зона. Става въпрос за районите Дискусия за разширяване на зоната за платен престой тече отдавна, обществените обсъждания са минали. Жители на кв. \"Лозенец\" дори се организираха в протест срещу зоната. Зам.-председателят на комисията по транспорт Калоян Паргов (БСП) обаче възнамерява да постави въпроса достатъчно изчерпателни ли са били тези обществени обсъждания и дали са били взети предвид всички мнения на гражданите, живущи в съответните райони\", заяви той пред Клуб Z.  Престоят в зелената зона е 1 лев на час, а живеещите в района могат да заплатят годишен стикер и да паркират срещу 100 лева. Предвижда се в район  да се обособят нови платени паркоместа по бул. \"Христо и Евлоги Георгиеви\",  бул. \"Ген. Данаил Николаев\", бул. \"Ситняково\", ул. \"Черковна\" и ул. \"Султан тепе\". В  платената зона ще обхване местността Крива река, в границите между бул. \"Ген. Ед. Тотлебен\", бул. \"Пенчо Славейков\", ул. \"Св. Георги Софийски\" и бул. \"Акад. Ив. Евст. Гешов\" и в местността Еврейски гробища в границите между бул. \"Ген. М. Д. Скобелев\", бул. \"Ген. Ед. Тотлебен\", ул. \"Йоаким Кърчовски\" и ул. \"Добруджански край\". \n\tВ район   зоната ще е в границите между булевардите \"Сливница\", \"К. Величков\", \"Ал. Стамболийски\", улиците \"Гюешево\", \"Партений Нишавски\", \"Българска морава\", \"К. Андреев\", \"Добруджански край\", бул. \"Скобелев\", улиците \"Опълченска\" и \"Д. Петков\". Това са границите на кварталите \"Зона Б-18\" и \"Зона Б-5\". . Столичният общински съвет реши да бъдат разкрити 1193 платени паркоместа и отделно още 31 инвалидни в \"Средец\". Те са в участъка между булевардите \"Цариградско шосе\", \"Евлоги и Христо Георгиеви\", \"Михай Еминеску\" и улиците \"Мизия\" и \"Хан Омуртаг\". Бе взето решение в „Лозенец\" да се въведат 3500 места за платено паркиране в участъка между булевардите \"Евлоги и Христо Георгиеви\", \"Драган Цанков\", \"Джеймс Баучер\" и \"Черни връх\". Сега  . Новите зони ще са от бул. \"Джеймс Баучер\", пл. \"Велчова завера\", бул. \"Стоян Михайловски\", бул. \"П. К. Яворов\", бул. \"Никола Й. Вапцаров\", ул. \"Атанас Дуков\", ул. \"Люба Величкова\", ул. \"Сребърна\", ул. \"Хенрих Ибсен\", ул. \"Козяк\" до бул. \"Джеймс Баучер\".", "date": "2018.02.13", "title": "\"Зелена зона\" в още четири квартала в София (КАРТИ)"}
{"url": "http://clubz.bg/64158-zapadnite_balkani_trqbva_da_premahnat_barierite_pred_tyrgoviqta", "text": "Бъдещето на Балканите днес изглежда много по-светло, отколкото бихме предположили преди двайсет години. Войните на Балканите отнеха живота на 100 000 души и принудиха милиони да напуснат домовете си. Икономиките в региона останаха в развалини, а много от най-добрите и най-умните заминаха на тълпи да търсят по-добро бъдеще другаде. Политическите опоненти не си имаха доверие и нямаха истинска визия за бъдещето. Като млад човек по това време аз не можех да видя какви са ползите от сътрудничество за сметка на разделенията. Но сега знам, че моята страна плати висока цена за националистическите ексцесии. Ситуацията днес показва, че бариерите могат да се премахнат с достатъчно обща воля. Отношенията между държавите от региона се промениха драматично през последните десет години. Те се подобриха толкова драстично, защото решихме да променим курса. Решихме да се учим от грешките си в миналото. Решихме да поставим страните и народите си на първо място. Ако не бяхме повярвали в общото бъдеще на региона като част от система, която ни обвързва в името на обща цел, нямаше да можем да преодолеем годините на горчива враждебност, които ни разделиха. Трябва да празнуваме това постижение. Но трябва също да признаем, че сериозната работа тепърва предстои. Сега, когато повечето държави от Западните Балкани сме обединени от амбицията си да станем част от Европейския съюз – а ЕС публикува нова стратегия за региона, – пред нас се отваря уникална възможност за действие. Членството в ЕС не може да бъде краят. Като лидери ние носим отговорността да създадем условията, които ще донесат растеж и просперитет за нашите страни. Трябва да изпълним обещанията, които даваме на нашите народи. Свободното движение на стоки, услуги, хора и капитали ще направи региона ни по-привлекателен за инвестиции. Поотделно ние сме малки играчи, но заедно представляваме пазар от 20 милиона души. През последните 10 години търговията между Западните Балкани и ЕС се удвои и достигна 44 милиарда евро през 2016 г., като експортът към ЕС се увеличи от 7 на 18 милиарда евро. Но докато европейските компании все повече виждат ползите от това да правят бизнес в Западните Балкани, частните инвестиции все още изостават. Всъщност трансграничните инвестиции в Западните Балкани са четири пъти по-ниски, отколкото в ЕС. Търговията със стоки и услуги съставлява едва 30-40% от БВП в повечето икономики в Западните Балкани. Това е изключително малко в сравнение със средните стойности за възникващи икономики, където тя често е 100-200% от БВП. Младежката безработица в Западните Балкани също е почти два пъти по-висока от страните в ЕС. Измежду осемте страни в Европа с младежка безработица над 40% пет са част от Западните Балкани. Създаването на общ пазар между страните от Западните Балкани ще удвои равнището на преки чуждестранни инвестиции и ще донесе поне 8-9 милиарда долара инвестиции годишно в сравнение с миналогодишните 4,6 милиарда долара. Това също ще създаде хиляди работни места и ще направи икономиките по-конкурентни. Това може да убеди най-добрите и най-умните да не заминат. Общият пазар не само ще създаде нови икономически възможности, той ще послужи и за по-нататъшната интеграция на страните от Западните Балкани. Икономическата интеграция ще събори регионалните прегради, които ни разделят от общия просперитет, и ще обезсили границите помежду ни. Западните Балкани изпитаха на гърба си разрушителния ефект от национализма. Сега, когато много европейски държави се обръщат навътре, ние искаме да погледнем отвъд границите си и да се фокусираме върху онова, което ни обединява. По-голяма икономическа интеграция ще ни помогне да засилим културните връзки между страните и да направим региона политически по-стабилен. Тя ще бъде също котвата, която ще задържи желаещите да напуснат региона в търсене на по-добро бъдеще за себе си и за децата си. Историята показва, че икономическото единство е ключово за политическата стабилност. Европейската общност за въглищата и стоманата, която свали напрежението между Франция и Германия след Втората световна война, като засили икономическото сътрудничество и след това прерасна в ЕС, както и Централноевропейското споразумение за свободна търговия (ЦЕФТА) са само два от примерите. Ние положихме основите на по-силна регионална икономическа интеграция на Западните Балкани, когато се присъединихме към партньорите си в ЦЕФТА. Сега трябва да превърнем икономическия съюз в реалност, като създадем единен пазар. Някои скептици гледат на тази обща икономическа зона като на алтернатива на влизането в ЕС. Аз вярвам, че е точно обратното. Този икономически съюз ще бъде важна стъпка в подготовката за интеграция в ЕС. Темите, които ни обединяват, са по-важни от тези, които ни разделят. Всички искаме стабилност. Всички искаме икономически растеж и просперитет. Всички искаме да подобрим живота на нашите народи. И всички тези цели можем да постигнем само с повече икономическо сътрудничество.", "date": "2018.02.13", "title": "Западните Балкани трябва да премахнат бариерите пред търговията"}
{"url": "http://clubz.bg/64157-pyrvata_polojitelna_proba_za_doping_v_ponchan_e_nalice", "text": "Първата положителна допинг проба на зимните олимпийски игри в Пьончан е на японеца   състезател по шорттрек. В кръвта на 21-годишния Саито са открити следи от забранената субстанция  , която се използва и като диуретик, и като маскиращо средство при употребата на други забранени вещества. След разглеждане на заявлението на Международния олимпийски комитет (МОК) и Международния кънки съюз (ИСУ), Арбитражният спортен съд (КАС) постанови, че Саито е приемал по своя воля препарата. Поради тази причина той ще бъде временно отстранен от олимпийските игри и други състезания под егидата на ИСУ, докато бъде определено наказанието му. Саито, който е първият японец с положителна проба на зимна олимпиада, обяви, че бил невинен. Съдът в Лозана спря 47 руски спортисти за олимпиадата в Пьончан По-късно днес Японският олимпийски комитет ще даде пресконференция, на която ще коментира информацията за състезателя си, заявен като резерва в щафетата на 5000 метра в бягането с кънки на къса писта. Саито, 21-годишен студент по биология, и преди е бил част от националния японски отбор на страната си - 3000 метра. И има бронзови медали от световните първенства през 2013-а и 2014 г. Сестра му Хитоми също се състезава в Пьончан. ", "date": "2018.02.13", "title": "Първата положителна проба за допинг в Пьончан е налице"}
{"url": "http://clubz.bg/64159-oshte_14_bylgari_izmameni_za_rabota_vyv_velikobritaniq", "text": "Нов случай на измамени за работа в чужбина българи стана известен днес. 14 души са станали жертва на измамна оферта за работа във ферма на Острова и се прибират обратно, след като били приютени от сънародничка в Лондон.  Наскоро стана известен случай за  , сред тях и българи - макар МВнР да отрече. Агенцията по заетостта съобщи днес, че за 2 години е прекратила регистрацията на 16 фирми посредници за наемане на работа в чужбина (2015-2017 г.). Причината за прекратената регистрация са констатирани нарушения от Главна инспекция по труда и влезли в сила наказателни постановления. Най-честите нарушения, довели до прекратяване на регистрацията на фирмите посредници за работа в чужбина, са свързани със събиране на такси от търсещите работа лица за посредничеството, изпращане на работа в чужбина без посредникът да е сключил посреднически договор с чуждестранен работодател, посредникът не предоставя на работниците индивидуален трудов договор за наемане на работа. Други нарушения, довели до прекратяване на регистрацията на фирмите посредници са, когато посредникът не предоставя на работниците пълна информация в трудовите договори, включително данни за длъжности, на които ще бъдат наети лицата, срока на наемането, работното време, трудовото възнаграждение, битовите условия и др.; когато посредникът не сключва посреднически договор с търсещото работа лице за намиране на работа или не поддържа електронен регистър за търсещи и устроени на работа лица. От Агенцията съветват всеки, който търси работа в чужбина, да се запознае с   за посредниците и за условията на трудова заетост.", "date": "2018.02.13", "title": "Още 14 българи измамени за работа във Великобритания"}
{"url": "http://clubz.bg/64151-bitkojn_mini_niknat_v_islandiq_iskat_poskypvane_na_toka", "text": "Очаква се тази година в Исландия енергията, използвана за добиване на биткойни и други виртуални валути, да е повече, отколкото потребяваната от домакинствата, коментира Егил Бярнасон за Асошиейтед прес. Необходими са огромни количества ток за компютрите, които създават ценните биткойни и големите компании за \"копаене\" на виртуални валути са установили бази в Исландия - студен северноатлантически остров,  Сравнително неочакваният растеж на новата индустрия накара депутата от исландската Партия на пиратите Смари Маккарти да предложи облагане с данък печалба копаенето на биткойни. Инициативата вероятно ще бъде приета добре от исландците, които са скептични към спекулативните финансови начинания, след като преживяха катастрофален срив на банковата система през 2008 година. Пирати ли ще управляват Исландия? Енергийното потребление нарасна заради скочилите разходи за производството на виртуална валута. Компютрите се използват за правенето на сложни изчисления, които контролират текущ регистър на всички трансакции във виртуални валути по света. В замяна на това \"миньорите\" заявяват право върху част от койн, който все още не е в обращение. В случая с биткойна общо в обращение могат да бъдат пуснати 21 милиона, като вече остават да бъдат създадени около 4,2 милиона. Тъй като има все повече биткойни в обращение, компютрите трябва да бъдат по-мощни, за да се справят с изчисленията, което пък означава повече необходима енергия.  Спокойният крайбрежен град Кефлавик на безлюдния исландски южен полуостров се превърна през изминалите месеци в международен център за копаене на биткойни и други виртуални валути. Специфичен дубайски \"биткойн\" доведе до претърсвания в София Местни рибари, които разговарят на чаша горещо кафе в бензиностанцията на пристанището, са озадачени от явлението, което доведе до появата на големи строителни обекти в покрайнините на града. Една от основните причини за установяването на \"биткойн мини\" тук, на ръба на Северния полярен кръг, е естествената възможност за охлаждане на компютърните сървъри и конкурентните цени на изобилстващата исландска възобновяема енергия. Йохан Снори Сигурбергсон, мениджър, отговарящ за бизнес развитието, в енергийната компания Hitaveita Sudurnesja каза, че очаква добиването на виртуална валута в Исландия да удвои енергийното си потребление до около 100 мегавата тази година. Това е повече, отколкото ползват домакинствата на острова с население 340 000 души, според исландската национална енергийна служба. \"Преди четири месеца не бих могъл да прогнозирам тази тенденция, но тогава курсът на биткойна скочи рекордно и получихме много повече имейли\", каза той в геотермалната електроцентрала Svartsengi, която захранва с ток югозападния полуостров, където се добиват виртуалните валути. В най-голямата от трите \"биткойн ферми\", които в момента работят в Кефлавик, високи метални огради пазят складове с дължина 50 метра, пълни с компютърно оборудване. Тя носи името на чука на скандинавския бог на гръмотевиците Тор, Мьолнир. Центровете за данни тук са специално проектирани да използват непрекъснатия вятър на голия полуостров. Стените от всяка страна са частични, като позволяват студеният въздух да прави течение, за да охлажда оборудването. Добиваме в големи размени и пускаме златото на хората, каза той. Genesis Mining е основана в Германия и се мести в Исландия през 2014 година, когато цената на биткойна варира между 350 и 1000 долара. Днес един биткойн се търгува за около 8000 долара, според платформата Койндеск (Coindesk), след като през декември достигна 19 500 долара. През януари виртуалната валута бе засегната от намеренията на Китай да забрани добива на биткойни заради опасения от прекомерно използване на електроенергия. Готви ли се Европа да регулира биткойна? Раут казва, че биткойнът не трябва да бъде специално облаган с данък за околната среда. В столицата Рейкявик някои са по-скептично настроени за биткойна. Последния път, когато Исландия бе международен финансов център, начинанието приключи с огромен банков крах, превръщайки страната в един от символите на световната финансова криза от 2008 година. Политическата бъркотия след кризата вкара бързо набралата популярност Партия на пиратите в исландския парламент, където сега тя има 10 процента от местата. Депутатът от тази партия Маккарти поставя под въпрос доколко е ценно добиването на биткойни за исландското общество, посочвайки че жителите трябва да обмислят регулирането и облагането с данък на формиращия се сектор. БТА Специфичен дубайски \"биткойн\" доведе до претърсвания в София Готви ли се Европа да регулира биткойна?", "date": "2018.02.13", "title": "Биткойн мини никнат в Исландия - искат поскъпване на тока"}
{"url": "http://clubz.bg/64166-ediniqt_borisov_trqbva_da_byde_pojertvan_no_koj", "text": "Бойко Борисов е изправен пред сериозен избор, който може да го доведе и до поредните предсрочни избори. Досега ГЕРБ и нейният водач се преизмисляха вече няколко пъти, така че може би просто сме пред новата им метаморфоза. Те започнаха през 2009 година като проевропейски борци срещу корупцията, продължиха като строители на съвременна България (2011-2013), върнаха се на власт като борци срещу модела КОЙ (2014-2015), след което станаха консерватори с патриотичен уклон. Между тези четири инкарнации няма неразрешими съдържателни противоречия и донякъде е възможно един носител да бъде и четирите едновременно. Днес обаче Борисов е изправен пред по-дълбок екзистенциален избор: той трябва да се откаже от някое от своите въплъщения, за да оцелее. Или да изиграе такъв театър, че всички да загубят представа за смисъла на понятия като корупция, Европа, патриотизъм и консерватизъм. Ако може да се мине само с театър, Борисов с удоволствие би жертвал смисъла на тези понятия. Дума дупка не прави, а семантиката на думата още по-малко. Но проблемът е, че и българската, и международната публика май вече са се нагледали на многострадалната ни Геновева, колкото и щъркелчета и блатни кокичета да спасява. ГЕРБ създадоха Обединените патриоти (ОП) като техен предпочитан коалиционен партньор след кризата в Реформаторския блок с половинчатата конституционна поправка (2015). ГЕРБ инвестираха и в институти, които да легитимират \"патриотичния\" синтез между националистите и дясното. Неслучайно продукти на ГЕРБ като Нено Нинов и Петър Николов влязоха в коалиционното управление от \"квотата\" на ОП. Синтезът между \"национализъм\" и \"дясно\" беше предвиден да работи като Симеонов, Сидеров и Каракачанов консервативно си мълчат. И с малки, но ефектни изключения (най-вече от страна на Симеонов) нещата вървяха по план. Истанбулската конвенция и скандалът \"Ска Келер\" демонстрираха, че този план е сгрешен по замисъл. Патриотите са това, което са – от тях либерални демократи или консерватори няма да излязат. Вари ги, печи ги – крайният продукт ще е антиевропейски. Декларацията на Симеонов по повод участието на Ска Келер в екопротест, например, издава, че той най-съкровено не разбира какво представлява ЕС. А към това се добавя липсата на възпитание, което, да кажем, по нашите ширини минава по-скоро за плюс. Ако проблемът беше само това, Борисов можеше да е спокоен. Той самият – за разлика от институтите си – никога не е вярвал, че от патриотите може да излезе нещо различно. Но за сметка на това е вярвал в две други неща. Първо, че с тях може да се договори, като им обещае нещо. И, второ, че резилите на патриотите могат да се замажат медийно от присъдружните на ДПС медии.  Само че напоследък първото стана проблематично, защото ОП много вдигнаха цената си. Това се получи заради промяната на позицията на другата основна партия – БСП, която изцяло мина на \"патриотични\" и \"консервативни\" позиции. Така социалистите станаха естествен коалиционен партньор за ОП и открито заплашват при нови избори да управляват заедно. Поради което мълчанието на патриотите вече не е в кърпа вързано и те започнаха да се разприказват. В тази ситуация Борисов е изправен пред следния неприятен избор. Първо, той може да радикализира националистическото си говорене и да влезе в орбитата на Орбан. Но това ще е нов, антиевропейски Борисов, който ще трябва да жертва \"европредседателството\", както и подкрепата на голяма част от градската средна класа в страната. В едно състезание към \"патриотичното дъно\", дори и ГЕРБ да излезе победител, това ще е вече много различна партия. Другият избор е да остане на открито проевропейски позиции и по този начин да рискува коалицията с т.нар. патриоти. Да каже, \"ние сме дотук и няма да се подадем на изнудване, било то за Истанбулската конвенция или нещо друго\". При тази позиция може да се стигне до разпад на ОП, а оттам и до криза в управлението и възможни нови избори. Борисов ще отлага своето решение възможно най-дълго – в най-добрия случай до края на мандата. Но последните събития показват, че то трудно ще изчака дотогава. ГЕРБ е в шизофренната ситуация да твърди две противоречащи си неща. Първо, че около г-н Делян Пеевски няма никакъв проблем. Т.е. че няма непропорционално и нелегитимно влияние на свързани с ДПС бизнеси върху съдебната власт и медиите. Второ, че ДПС не става за коалиционен партньор. Тези две неща не могат да бъдат едновременно верни. \n\tВсички обаче знаят, че противоречието е фиктивно, защото ДПС са де факто коалиционен партньор на ГЕРБ и гласуват заедно важните неща. В този смисъл т.нар. патриоти са необходими само доколкото прикриват тази коалиция. Този вариант е най-удобен за Борисов и напълно го устройва. \n\tПроблемът е, че ДПС и г-н Пеевски вече са в много силна позиция и могат да искат повече. Те могат да поискат пълна реабилитация и да си възвърнат статуса на официален най-удобен партньор. Този статус има голямо значение – ако станат стожер на едно \"проевропейско\" управление, въпросите за корупция към тях ще са по-приглушени и споделяни наравно с ГЕРБ. В този ключ трябва да се четат и законодателните активности на господата Пеевски и Цонев през последните месеци – те усещат слабостта на Борисов и системно търсят изчистване на собствения си имидж. Доколкото ГЕРБ са изцяло зависими от медийната мощ на движението, цената на ДПС в бъдещи преговори нараства значително. И така Борисов е изправен пред избор дали да приеме офертата Доган-Пеевски или не. Ако я приеме, той ще може да се раздели с \"патриотите\", ще продължи да разчита на благосклонност на таблоидната преса (дипломатично казано), но ще загуби блясъка на антикорупционната си аура, който даже всъщност е фалшив. В крайна сметка трудно ще убедиш хората, че се бориш срещу корупцията в официален тандем с г-н Пеевски. Втората възможност е да се опита да държи ДПС в сегашното лимбо или да се конфронтира по-сериозно с него. И двата варианта ще водят до опасни преговори на ДПС с БСП и ОП за отечествен фронт срещу ГЕРБ - такъв, какъвто беше реализиран през 2013 година. А този път г-н Пеевски може наистина да успее да \"извади зъбките\" на ГЕРБ, както се беше заканил. И едва ли някой ще окаже спешна помощ чрез масови протести. Кой Борисов ще бъде пожертван – \"патриотът\", \"европеецът\" или \"борецът срещу корупцията\"? Това е въпросът. А той може да добие и по-екзистенциална форма: да бъде или да не бъде самият политически носител на тези холограми. .", "date": "2018.02.13", "title": "Единият Борисов трябва да бъде пожертван. Но кой?"}
{"url": "http://clubz.bg/64164-kojto_predlaga_referendum_nasochva_sreden_pryst_kym_bylgarite", "text": "БСП поиска национално допитване относно Конвенцията срещу насилието върху жени. Група от 74 депутати регистрира в Народното събрание (НС) предложение за национален референдум с въпрос: \"Против ли сте НС на Република България да ратифицира така наречената Истанбулска конвенция?”. Идеята беше подета от патриота-вицепремиер Каракачанов, който се упражни върху въпроса на допитването с препоръката той да касае \"въвеждането на трети пол, социален пол и джендър идентичност в българското законодателство, образование и прочее\". Каракачанов зове: Референдум срещу гей браковете и джендър понятията Национален референдум 2018 е среден пръст, насочен от политиците към българските избиратели, защото провеждането на общонационално допитване към настоящия момент не е възможно по вина на същите политици. Онзи, който го предлага желае единствено да си играе на пряка демокрация, да харчи публични средства и да продължава да раздухва омръзналата ни вече до смърт тема за \"джендъра\". Предложението е цинично, безотговорно и лицемерно по следните причини:  – Референдумът е пряко и окончателно решаване на съдържателен въпрос от гражданите. Такова не може да бъде осъществено в момента в България по причина, че българският закон за референдумите (в пълен разрез със стандартите за свободни референдуми на Съвета на Европа) изисква на национален референдум да се явят толкова избиратели (номинален брой, не процент), колкото са се явили на предишните парламентарни избори. Парламентарните избори са задължителни – въпреки че няма санкция за неявяване, задължителността изкарва повече хора пред урните от обикновено. Гласуването на референдум не е задължително и няма как един национален референдум да повтори същата бройка избиратели като при изборите. Има и други фактори, които действат занижаващо на избирателната активност, когато законът предвижда висока квота за участие. При непостигната избирателна активност, каквато се иска от закона, референдумът няма да бъде зачетен и въпросът ще се върне за решаване в парламента. БСП внесе със 74 подписа искане за референдум  – Нито един национален референдум не следва бъде предлаган и провеждан, докато партиите, представени в настоящия парламент, не изпълнят закона за референдумите по отношение на Национален референдум 2016, тоест да разгледат и да се произнесат по трите въпроса на допитването – нещо, което трябваше да се случи преди половин година и което те подминаха с мълчание. В разрез с принципа на правовата държава депутатите подхождат селективно към закона – не го спазиха по отношение на предишния референдум, а сега се позовават на него, защото ги устройва. Поведението на политиците по отношение волята на гражданите, изразена на референдум 2016 не би било възможно в истински демократична държава.  – Партиите не искат да чуят нашия глас – нито на национален, нито на местен референдум. Предложението на БСП за референдум за Конвенцията съвпадна с разглеждане на предложение за референдум относно презастрояването на Морската градина във Варна, подкрепено с 33 хил. подписа. Нито една от парламентарно представените партии не взе публично отношение към това. Същевременно партиите инструктираха своите хора в общинския съвет във Варна да гласуват с  \"НЕ\" и да отхвърлят предложението, за да не застрашат имотните апетити на местни олигарси.  – Нито един национален референдум не следва бъде предлаган и провеждан, докато не бъде поправен законът за прякото участие – най-напред да бъде отстранено изискването за избирателна активност, записано в чл.23  в разрез с чл.1 ал.2 на Конституцията на Р България и поради това противоконституционно (очакваме Омбудсманът да сезира Конституционния съд по искане, отправено от 14 жалбоподатели-инициатори на местни и национални референдуми). А след това трябва да бъдат променени и ред други условия и изисквания, поставящи гражданите в позиция \"партер\", когато става въпрос за пряко вземане на решения. \"Откога бе, како? Откога приемаш референдума като форма на демокрация?\" Затова ако някой политик или партия ни предлагат референдум днес, по-добре е направо да ни покажат среден пръст – това ще е поне по-честно отношение. А ние бихме могли да им покажем среден пръст на изборите – ако междувременно не сме се превърнали в късопаметни дебили. БСП внесе със 74 подписа искане за референдум \"Откога бе, како? Откога приемаш референдума като форма на демокрация?\"", "date": "2018.02.13", "title": "Който предлага референдум, насочва среден пръст към българите"}
{"url": "http://clubz.bg/64163-galyp_interneshynyl_ne_haresvame_istanbulskata_konvenciq_no_haresvame_akciq_luks", "text": "На фона на исканията за провеждане на референдум по въпросите на Истанбулската конвенция, социологическата агенция \"Галъп интернешънъл\" излезе днес с проучване. Основният извод е, че мнозинството от българите изразява \"сериозно неодобрение\" към документа. Изследването е на база проучване \"лице в лице\" сред 776 души между 2 и 9 февруари, както и експресен сондаж, осъществен между 31 януари и 1 февруари сред 801 души по специалната панелна методика, която осигурява възможно най-висока представителност на данните. \"Разбира се, по този въпрос едва ли има огромна запознатост, но в такива обществени дискусии е важно да се провери най-вече какъв образ се е създал. Общият имидж на конвенцията очевидно е негативен за българите\", обобщават социолозите. Логично, гражданите подкрепят различните типове провеки, анонсирани тези дни от институциите - проверки на имущество, проверки на кметове, проверките в БДЖ. Те са свързани с темите с кмета на Септември Марин Рачев, обвинен за раздаване на обществени поръчки на приближени, с конституирането на новия антикорупционен орган, с проврките на лъскавите коли от прокуратурата в акция \"Лукс\", с разследването на Нова тв за злоупотреби в железниците и пр.  Във връзка с разкритията по отношение на БДЖ, анкетираните са били помолени да дадат цялостна оценка на железниците по скалата от 2 до 6. Средната оценка е 3.2. ", "date": "2018.02.13", "title": "\"Галъп интернешънъл\": Не харесваме Истанбулската конвенция, но харесваме акция \"Лукс\""}
{"url": "http://clubz.bg/64136-dostatychno_dobra_novina_li_e_niskata_bezrabotica", "text": "Няколко години след най-тежкия период на финансовата криза в Европа, повечето държави членки на ЕС постепенно се възстановяват. В България от 2014 г. насам наблюдаваме спад на безработицата и днес тя отново е на нивата от преди кризата. И все пак, можем ли да сме доволни, че проблемите в сферата на заетостта вече са решени или пред нас има все още предизвикателствата? През последните десет години безработицата в България премина през три фази: В периода около 2008 г. безработицата беше сравнително ниска, около 5-6%, заради благоприятните икономически обстоятелства в световен мащаб, сравнително високите инвестиции в България и началния ентусиазъм около присъединяването на страната към ЕС. С настъпването на глобалната финансова криза обаче безработицата скочи и не спря да расте чак до края на 2013 г., когато достигна около 13%. От 2014 г. насам наблюдаваме спад на безработицата и днес тя отново е на нивата от 5-6%, каквито бяха преди кризата. От една страна новината е добра. Къде с помощта на многото правителства и коалиции през периода, къде без, българската икономика успя да се завърне към приемливи нива на безработицата. Но дали всъщност безработица от 5-6% е приемлива? За да отговорим на този въпрос, нека първо дефинираме термина „безработица“. Мислите, че ще се измъкнете? Не, ще трябва да плащате Безработицата не е просто съотношението между безработните и цялото население. Безработицата, която най-често се обявява, е съотношението между търсещите работа и работната сила. Работната сила включва тези, които работят в момента или активно са си търсили работа в последните 4 седмици. Ако някой не си е търсил работа повече от 4 седмици, той де факто „изпада“ от работната сила и се води „обезкуражено лице“. Извън работната сила са пенсионерите, студентите, хора, които вършат домакинска работа, и тези, които са се отказали да си търсят работа по други причини.  Та, какво ниво на безработицата е приемливо? Според икономистите, които изследват пазара на труда, безработица в рамките на 5-6% е приемлива, защото е сравнително ниска и не означава социална криза. Но е и достатъчна, за да има мобилност на пазара на труда. Ако абсолютно никой не е безработен, това би означавало, че никой не си търси работа и никой не си напуска работата. А ако поне малка част от работната сила е „в движение“, в търсене на нещо ново, това е симптом, че хората се възползват от възможността да си намерят нещо по-добро и че работодателите наемат нови кадри. Въпреки че след кризата България успя да сведе безработицата до едно сравнително ниско ниво, това не означава, че всичко е било наред през цялото време. Периодът 2010-2015 г., когато безработицата постоянно надхвърляше 8%, беше много тежък за десетки хиляди българи, които изгубиха работата си и дълго време не можеха да си намерят нова. В същия този период безработицата в България стана по-висока от средната за ЕС, т.е. кризата удари българския гражданин по-лошо от европейския гражданин. А ако погледнем към Румъния, страната в ЕС, с която е най-удачно да се правят икономически съпоставки, там безработицата в нито един момент не надмина 7,5% – т.е. румънците изобщо не позволиха на кризата да се отрази на пазара на труда. Съответно румънските граждани, поне от гледна точка на заетост, преминаха през кризата доста по-добре от българските. И все пак, има ли нещо, което в България се случи по-добре от колкото в Румъния или ЕС като цяло? Ако погледнем включването в работната сила (коефициента на икономическата активност), ще видим, че в България то през целия период е по-високо от това в Румъния. И въпреки че намаля по време на кризата, от 2011 г. расте постоянно и днес е над 76%, само с два пункта по-ниско от средното за ЕС. Тези числа показват съотношението между работещите плюс търсещите работа и всички граждани на възраст между 20 и 64 години. Съответно увеличаващата се работна сила е добра новина, защото все повече хора се завръщат към някакъв тип активна стопанска дейност, а когато има повече работещи, расте и цялата икономика, т.е. България забогатява. Сравнително ниската безработица от 6,2% за последното тримесечие на 2017 г. обаче прикрива няколко проблема и правителството трябва да се съсредоточи върху разрешаването им. Първо, младежката безработица е двойно по-висока – 12,4%. Изобщо за последните 10 години, безработицата при българите на възраст под 25 години неизменно е с между 5 и 15 пункта по-висока от средната. В пика на кризата през 2013 г., когато безработицата средно е 13%, младежката достига 29%! Изключително важно е младежите да бъдат подкрепяни в търсенето и намирането на работни места, защото колкото по-рано напуснат работната сила, толкова по-трудно е след това да се завърнат и да бъдат наемани. А най-важното е, че те са бъдещето на България и правителството трябва да гледа на тях като на най-приоритетната група, в която да инвестира средства и енергия. Съществуват множество мерки, които могат да се предприемат, като например подготовка на кадри за сектори, в които има недостиг (ИТ), изграждане на отношения между работодатели и студенти още от университета, както и насърчаване на предприемачеството чрез още по-големи инвестиции в нови младежки компании. Другият голям проблем са разликите в заетостта по региони. По данни на Евростат за 2016 г., безработицата е била най-ниска в югозападния регион – 5,4%, а най-висока в северозападния – 10,6%. От доста време насам се говори за това как северозападният район е най-бедният в ЕС, но трябва и да се предприемат конкретни действия за справяне с проблема. За да остават хората в района и той да се развива, трябва да се създават работни места. Правителството може да привлече инвеститори като създаде атрактивни условия за бизнес, включително и чрез подобрена инфраструктура. Най-добрият модел за подражание обаче може би е тракийската икономическа зона, която се превърна в двигател на просперитета за целия южен централен регион. Така че, макар и днес безработицата в България да е рекордно ниска за последните осем години, пазарът на труда не предлага необходимите условия за развитие на младежите и хората в по-бедните райони на северна България. А ако искаме доходите ни да растат и да достигнат средноевропейските по-бързо, ще трябва да инвестираме в развитието на младите, защото те са бъдещето, както и в развитието на всички региони. Георги Клисурски – икономистът консултант от Ню Йорк Георги Клисурски – икономистът консултант от Ню Йорк", "date": "2018.02.13", "title": "Достатъчно добра новина ли е ниската безработица?"}
{"url": "http://clubz.bg/64143-trymp_i_putin_obmenili_mneniq_za_smyrtta_na_ruski_vojnici_v_siriq", "text": "Репликата била след като Путин уведомил Тръмп, че ще се срещне в Кремъл с   уточнява ТАСС. Само преди няколко дни Доналд Тръмп коментира, че според него нито израелците, нито палистинците искат мир в Близкия изток. Двамата президенти  . Тръмп отново посочил, че  съобщава Белият дом, цитиран от БТА. Администрацията на САЩ цитира и изразената от Тръмп готовност на САЩ да помогнат на руските власти в разследването на катастрофата на руския пътнически самолет Ан-148 край Москва в неделя, при която загинаха всичките 71 души на борда.  Путин е благодарил на американския си колега за предложението за помощ при разследването на катастрофата Ан-148, предаде ТАСС, цитирайки прессекретаря на руския държавен глава Дмитрий Песков. Освен това Путин е информирал Тръмп за работата, която се води по линия на Междудържавния авиационен комитет. Като цяло Кремъл оценява разговора като конструктивен. Песков уточни, че mf темата за Северна Корея, не се е стигнало до задълбочена размяна на мнения. Същото важи и за темата за Сирия, както и за съобщенията за смъртта на руски граждани в зоната на конфликта. Освен това Песков съобщи, че Путин се е простудил, но не е сериозно болен и продължава да работи. Асошиейтед прес припомня предишни изявления на Путин, в които той изразява надежди, че Тръмп ще изпълни обещанията си, дадени по време на предизборната кампания, да подобри отношенията с Русия, както и мнението си, че опонентите на Тръмп са успели да попречат на това. ", "date": "2018.02.13", "title": "Тръмп и Путин обменили мнения за смъртта на руски войници в Сирия"}
{"url": "http://clubz.bg/64145-bql_prah_vkara_v_bolnica_snahata_na_trymp", "text": "Снахата на президента на САЩ   е откарана в болница в Манхатън като предпазна мярка, след като подозрително писмо, съдържащо неидентифицирано вещество, е било изпратено до нейния апартамент, съобщи Ен Би Си, цитирайки източници от правоохранителните органи и градските власти в Ню Йорк. Писмото е било адресирано до съпруга на Ванеса - Доналд Тръмп-младши, син на президента, който е и най-голямото дете на Тръмп и бившата му съпруга Ивана. Ванеса се оплакала от гадене, след като писмото било отворено, съобщава Ройтерс. След случая трима души в жилището са откарани в нюйоркския медицински център Презбитериън-Уейл Корнел като предпазна мярка, съобщи пожарната на Ню Йорк сити. Сред тях е и майката на Ванеса Тръмп, макар че тя нямала здравни оплаквания. Няма индикации, че някой от тримата е пострадал, нито че веществото е опасен материал или биологичен агент.  Според тв Ей Би Си и вестник \"Ню Йорк пост\", които цитират неназовани източници от правоохранителните органи, писмото имало клеймо за подател от Бостън. От нюйоркската полиция отказаха да коментират този факт.  Агенти на секретните служби и на полицията в Ню Йорк са започнали разследване на инцидента, съобщи специалният агент от Сикрет сървис Джефри Адамс, цитиран от Асошиейтед прес, защото подозрителният плик бил \"адресиран до човек, който се намира под наша защита\". Според Ей Би Си предварителният анализ показал, че прахът в писмото е безвреден, но е изпратен в лаборатория в Ню Йорк за по-нататъшен анализ, съобщава БТА. Блокът с апартаменти, където е станал инцидентът, е в манхатънския квартал Сатън плейс, близо до Ийст ривър. Според местни медии това вероятно е домът на майката на Ванеса Тръмп.  Най-големият син на президента Доналд Тръмп нарече  вчерашния инцидент с неговата жена в туитър профила си.  Тръмп-младши изрази благодарност на сътрудниците на Сикрет сървис, на ФБР и на пожарната на Ню Йорк заради техните \"решителни действия и слова за подкрепа\". Неговата сестра Иванка също изрази в туитър съжаление, че не може лично да утеши Ванеса и децата. Доналд Тръмп-младши е в общественото полезрение заради ролята си в срещи с руска адвокатка през 2016 г. На тази среща, както се твърди, на кампанията на бъдещия президент била предложена потенциално компрометираща информация за кандидатката на Демократическата партия Хилъри Клинтън. ", "date": "2018.02.13", "title": "Бял прах вкара в болница снахата на Тръмп"}
{"url": "http://clubz.bg/64142-strah_neistov_strah", "text": "Няма да коментирам Кошлуков и Каменаров. Както обещах, бях на \"протеста\" пред БНТ - 8 души. Поради лични причини не мога да оставам много време. Но ето изводите: На Кошлуков не му пука - както се извиняваше и беше поканил Богомил Манчев да развива поредния панегирик за \"Белене\". И разви някаква съзлива тирада, че щял да защитава журналистите!?! Ако питате редакторите в \"Информация\" на БНТ, както и в другите телевизии, всички вкупом ще ви кажат, че задължително условие да се появите в ефир, когато заемате крайна или ангажирана гледна точка, е да имате балансьори - т.е. човек, който може да опонира. М  И накрая обществото действително ще си помисли, че ядрената енергетика е като слънцето и въздуха. И само 8 души протест!?! Подписали петиция над 1400 души за един ден, потвърдили, че ще участват в пъти повече. И... Ето затова Алекс Алексиев е прав - фейсбук е виновен. И социалните мрежи. Те дезактивираха обществото. За да печели Цукърбърг и такива като него, които уж посредничат, но накрая обслужват властимащите. Няма страшно, ако на власт са просветени и визионери, страшното е, когато посредствените възседнат високите постове и фейсбук ги обслужва. Вместо да викаш и крещиш, се върнеш вкъщи от работа, удариш един пост, няколко лайка, дори ще споделиш и живееш с чувството, че си изокал. Гледайте Кошлуков.  Най-големият майтап беше, че се бяха уплашили и бяха разположили в пъти повече полицаи, които отцепиха   от протестиращите още на отсрещния тротоар. Страх, неистов страх. Плодът узрял - малко усилие и ще падне. Но с осем души какво очакваш?! Днес обявявам оттегляне от фейсбук - пространството на масовия сеир и заблуда. Не съм на 20 години, не мога да се залъгвам. Останалото време трябва да посветя на реални, практични и най-вече на постижими неща.  Илюзия е, че имаш хиляди приятели - ", "date": "2018.02.13", "title": "Страх, неистов страх"}
{"url": "http://clubz.bg/64146-peevski_zarabotil_30_000_lv_kato_deputat_bez_da_stypva_v_parlamenta", "text": "Депутатите може да не стъпват в парламента и ден, но въпреки това да получават възнагражденията си, осигурени от българските данъкоплатци. Стига отсъствията им да са извинени. Правилникът на Народното събрание допуска тази възможност, но до момента от нея се възползва само един депутат – избраникът от ДПС Делян Пеевски, който видимо предпочита да се изявява не от парламентарната трибуна, а в собствените си медии. От конституирането на 44-тото народно събрание на 19 април 2017 г., до края на януари 2018 г.  , но всичките му отсъствия са извинени. Това става ясно от отговор на администрацията на парламента, предоставен на  по Закона за достъп до обществена информация. За това време   от пленарната зала. Пеевски не извинява отсъствията си единствено от заседанията на икономическата и земеделската комисия, в които членува. Това практически означава, че народният представител, който присъства само на клетвата си като такъв при конституирането на парламента, получава пълната си работна заплата като депутат, без добавките, които му се полагат месечно за участие в специализираните комисии към НС. \"Предложеният от Пеевски медиен закон може да е форма на цензура\" Според Правилника за организацията и дейността на Народното събрание (ПОДНС)   на наетите лица по трудово и служебно правоотношение в обществения сектор, съобразно данни на Националния статистически институт. Основното месечно възнаграждение се преизчислява всяко тримесечие, като се взема предвид средномесечната работна заплата за последния месец от предходното тримесечие. Средната заплата в обществения сектор за третото тримесечие на 2017 г. е 1050 лева. Следователно  . Така излиза, че за последните 10 месеца, без да е стъпил в пленарната зала, Пеевски е \"заработил\" над 30 000 лева. В този период обаче Пеевски беше вносител на два закона - \"срещу вторичното разграбване на КТБ\" и поправки в Закона за задължителното депозиране на печатни и други произведения. И в двата случая не се появи в НС, за да обяви мотивите за законодателните си инициативи. ГЕРБ и ДПС прокараха банковия закон на Пеевски От парламентарната администрация не отговориха какви важни ангажименти налагат отсъствията на депутата да бъдат извинявани, за да получава пълната си заплата. В документа, който бе предоставен по ЗДОИ, е направена препратка към правилника на парламента, който регламентира извиняването на отсъствията. От отговора става ясно, че  . Председателят на парламента Цвета Караянчева не пожела да каже на какво основание е извинила отсъствията на Пеевски. Какво гласи въпросният член 136: Потърсен за коментар, лидерът на ДПС Мустафа Карадайъ не бе открит в парламента. Впоследствие въпроси до него на какво основание извинява почти едногодишното отсъствие на Делян Пеевски от НС бяха отправени и писмено до пресцентъра на ДПС. Отговори така и не бяха получени. Юристи коментираха, че  Депутати пък твърдят, че спазването му е въпрос на \"личната съвест и благоприличие\". По думите им повечето от тях често са били глобявани за нерегламентирани отсъствия. Пеевски \"блицна\": Аз не съм олигарх, няма да ме уплашите Пеевски е рекордьор по забогатяване по време на участието си във властта. За последните 9 години, откакто за пръв път бе избран за депутат, той се е сдобил с бизнес за около 62 млн. лв. и влогове за приблизително 17 млн. лв., видно от последните публикувани от Сметната палата имуществени декларации. Въпреки това не се отказва от средствата, изплащани от данъкоплатеца за издържка на народните представители. ГЕРБ и ДПС прокараха банковия закон на Пеевски Пеевски \"блицна\": Аз не съм олигарх, няма да ме уплашите", "date": "2018.02.13", "title": "Пеевски \"заработил\" 30 000 лв. като депутат, без да стъпва в парламента"}
{"url": "http://clubz.bg/64144-radev_v_gyrciq_gaz_se_puska_biqt_gi_tova_da_ste_go_videli_tuka", "text": "С това твърдение вътрешният министър Валетнтин Радев защити пред бТВ работата на МВР като цяло на днешно време. , обяви МВР шефът по повод обещаното насищане на малките населени места с униформени. Той дори подсещаше водещия Хекимян: Вътрешният министър обяви, че \"гражданите трябва да свикват\" да се отнасят с уважение - по повод размириците в Ихтиман. Както и че министерството ще бъде безкомпромисно, ако се посегне на техен служител. Що се касае до България, тя е и друго \"най\": А защо тогава не ни пускат в Шенген? На въпрос стабилна ли е оградата по границата и защо излизат постоянно снимки как я прескачат със стълби, МВР министърът отговори: На въпроса на водещия колко канала тогава са хванати, той каза:  Министърът отговори и на въпрос, че след униформите служителите му са недоволни и от обувките - с изключително ниско качество. Накрая Радев завърши с честитка за Главната дирекция за борба с организираната престъпност.   \n\t ", "date": "2018.02.13", "title": "Радев: В Гърция газ се пуска, бият ги - това да сте го видели тука?!"}
{"url": "http://clubz.bg/64082-koi_11_grada_moje_da_ostanat_bez_voda", "text": "Южноафриканският град Кейптаун е изправен пред приближаваща катастрофа, когато през април остане напълно без вода. Той е краен случай, но едва ли изолиран. Недостатъчният воден ресурс се превръща във все по-голям проблем по цял свят. Въпреки че 70 на сто от повърхността на Земята е покрита с вода, само 3 на сто от нея е подходяща за пиене. Близо 1 млрд. души нямат достъп до вода, а още 2,7 млрд. ползват ограничени водни ресурси и имат режим поне един месец в годината. Проучване от 2014 г. за 500-те най-големи градове в света стигна до извода, че всеки четвърти от мегаполисите е във \"воден стрес\". Според ООН търсенето на питейна вода ще надхвърли предлагането с 40 на сто към 2030 г. заради климатичните промени, човешките действия и ръста на населението. Мръсни коси, немити тоалетни - новото нормално в един 4-милионен град Така че не е изненада, че Кейптаун е само върхът на айсберга. Ето класация на Би Би Си на още 11 града, които са сред застрашените от безводие. Финансовата столица на Бразилия е един от 10-те най-гъстонаселени градове в света. Той имаше подобни на проблемите на Кейптаун през 2015 г., когато главният воден резервоар остана 4% пълен. В пика на кризата градът с 21,7 млн. население имаше по-малко от 20 дни осигурена вода и полицията трябваше да ескортира камиони с живителната течност. Смята се, че основната причина е сушата в южната част на Бразилия, която продължи между 2014 и 2017 г. Но мисия на ООН в града беше критична към заключенията на бразилските власти. Оттам изтъкнаха \"липсата на правилно планиране и инвестиции\". Водната криза беше обявена за приключила през 2016 г., но през януари 2017 г. отново имаше рязко намаляване на водата в основния резервоар. Местните власти в южноиндийския град са притеснени от бума на ново строителство, след като Бангалор стана технологичен хъб. Те се опитват да регулират ВиК системата на града. За да не се влошат още повече нещата, остарелите тръби се нуждаят от спешна смяна, сочи доклад от националното правителство. В него се посочва, че градът губи над половината от питейната вода заради лошото качество на водопреносната система. Подобно на Китай и Индия се бори със замърсяването на водата. 85 на сто от тази в езерата около града може да се използва само за напояване и за индустриални цели. Нито едно езеро няма вода, която да става за пиене или къпане. В Китай живеят близо 20 на сто от хората в света, но има само 7 на сто от запасите с питейна вода на Земята. Изследване на Колумбийския университет показва, че водните резерви на страната са намалели с 13% между 2000 и 2009 г. Освен това го има и проблема със замърсяването. Официални данни от 2015 г. показват, че 40 на от повърхностните води на Пекин са замърсени до такава степен, че не могат да се използват дори за земеделски или индустриални цели. Китайските власти се опитаха да се справят с проблема, като създадоха различни проекти. Те въведоха и обучителни програми и налагат тежки глоби за големите индустриални замърсители. Някога основен фактор при създаването на една от големите древни цивилизации, днес Нил има големи затруднения. Оттам идват 97 на сто от египетската вода, но в нея се изхвърлят и нарастващи количества земеделски и битови боклуци. Според Световната здравна организация данните показват, че Египет е на челните места сред страните с нисък среден доход по брой на смъртните случаи, свързани с отравяне на вода. ООН прогнозира, че към 2025 г. страната ще страда от голям недостиг на вода. Подобно на много други крайбрежни градове индонезийската столица е изправена пред заплахата от надигащото се морско равнище. Но в Джакарта ситуацията се влошава от директната човешка намеса. По-малко от половината от жителите на 10-милионния град имат достъп до вода от мрежата, затова има засилено копаене на кладенци. Това води до пресушаване на подводните водни запаси. В резултат около 40 на сто от Джакарта сега е под морското равнище според оценките на Световната банка.  Една четвърт от световните запаси от прясна вода са в Русия, но страната е налегната от проблеми със замърсяването в резултат на тежката индустриализация от съветската епоха. Тази ситуация е особено притеснителна за Москва, където водният резерв е 70 на сто зависим от повърхностните води. Официалните регулаторни институции признават, че между 35 и 60 на сто от резервите с питейна вода в Русия не покриват санитарните стандарти. Според официални турски данни страната вече е на практика в ситуация на воден стрес, след като през 2016 г. на човек вече се падат под 1700 куб. м вода. Местни експерти предупредиха, че ситуацията може да се влоши до недостиг на вода през 2030 г. През последните години гъсто населеният Истанбул, в който живеят 14 млн. души, започна да има водни режими през по-сухите месеци от годината. Водните режими не са нищо ново за 21-милионната мексиканска столица. Всеки пети има вода само няколко часа на седмица, а 20 на сто имат течаща вода само през част от деня. Градът донася около 40 на сто от отдалечени водни източници, но няма система за преработване на загубената вода. Водните загуби заради проблеми в тръбите се оценяват също на около 40 на сто. Да, от всички големи градове в света едва ли първото име, което ще ви хрумне на място, застрашено от безводие, ще е Лондон. Но реалността е доста различна. Със средни валежи от около 600 мм (по-малко от средното количество в Париж и само половината от валежите в Ню Йорк) Лондон получава 80 на сто от водата си от реки като Темза. Вероятно към 2025 г. британската столица ще има проблеми с набавянето на вода, а към 2040 г. я чакат тежки водни режими. Японската столица се радва на равнище на валежи почти като това в Сиатъл на западния бряг на САЩ, а американският град е известен с дъждовете си. Проблемът с Токио е, че валежите са само през четири месеца от годината. Затова водата трябва да бъде събирана, като дъждовен сезон, който е по-сух от обикновеното, може да предизвика суша. Поне 750 частни и обществени сгради в Токио имат системи за събиране на дъждовна вода и нейната употреба. Многомилионният град има система за вода, която разчита на 70 на сто на повърхностните води като реки, езера и топящи се снегове. Нови подобрения във ВиК мрежата целят да намалят течовете до 3 на сто в близко бъдеще. Американският щат Флорида е сред петте в САЩ, където падат най-много валежи. И въпреки това в най-прочутия град на щата - Маями, се очертава водна криза. Проект от началото на ХХ век да се изсушат близките блата се оказа с непредвиден резултат - водата от Атлантическия океан замърси водохранилището \"Бискейн\", което беше главният източник на прясна вода. Въпреки че проблемът беше отстранен през 30-те години на ХХ век, морска вода все така прониква дори и през преградите, направени през последните десетилетия.", "date": "2018.02.13", "title": "Кои 11 града може да останат без вода"}
{"url": "http://clubz.bg/64148-valeri_simeonov_bsp_i_vmro_tyrsqt_politicheski_divident_s_djendyra", "text": "Така вицепремиерът, лидер на НФСБ и партньор на ВМРО в \"Обединените патриоти\" Валери Симеонов коментира думите на колегите си , че приемането на конвенцията може да свали правителството. Симеонов не спести критики към партньорите си в ОП след зададените му в студиото на БНТ въпроси. Според вицепремиера \" , декларира лидерът на НФСБ и разкритикува колегите си за \"самоволни изказвания\". Каракачанов към Симеонов: Да беше говорил с мен, преди да се изплющи в медиите Посочи и кой според него носи отговорността: По думите на Симеонов \"не са лесни хората в тази коалиция\", а дали различията ще бъдат изчистени, зависи от Красимир Каракачанов. В последно време обаче било трудно организирането на среща на \"Обединените патриоти\". Каракачанов зове: Референдум срещу гей браковете и джендър понятията Той отново се обяви и против провеждането на референдум \"за джендъра\", какъвто иска Каракачанов. Според Симеонов въпросите са \"глупави\", референдумът е скъп, а ако се провежда без национални избори, ще се провали поради липса на нужната за валидност избирателна активност. Освен това чрез допитването темата \"джендър\" щяла да е постоянно в дневния ред на обществото, което е рисково. , просто Истанбулската конвенция не е написана добре. Въпреки критиките си към подхода на партньорите си по темата НФСБ е \"против\" ратификацията на документа. По темата за Пирин и втория лифт Валери Симеонов заяви, че промяната в концесионния договор на \"Юлен\" АД за ски зоната в Банско се бави, защото от началото на годината е в сила новият Закон за концесиите, а наредбите по него още не са готови. По думите му обаче при промяна на концесията таксата за концесионера щяла да е \"около два пъти по-висока\", като в замяна не се очаква повишение на приходите за оператора.  Той отново декларира, че няма да се строи нищо освен втори кабинков лифт. Вицепремиерът защити и внесените промени в Закона за горите, според които за строеж на лифт и подобни съоръжения вече няма да се иска смяна на предназначението на земята под тях, както не се изисква при строеж на далекопроводи например.  Отварят широко вратата за изграждане на ски писти и съоръжения Каракачанов зове: Референдум срещу гей браковете и джендър понятията Отварят широко вратата за изграждане на ски писти и съоръжения", "date": "2018.02.13", "title": "Валери Симеонов: БСП и ВМРО търсят политически дивидент с \"джендъра\""}
{"url": "http://clubz.bg/64147-kim_dokladva_na_kim_za_stypkite_na_sasht", "text": "Севернокорейският лидер Ким Чен Ун приветства \"топлия климат на диалог и помирение\" след завръщането на делегацията на страната от тридневно посещение в Южна Корея по повод Зимните олимпийски игри, пише британският в. \"Гардиън\".  Ким  , но не спомена предложението за среща на високо равнище, отправено от сестра му Ким Йо Чен към южнокорейския президент Мун Дже Ин. Подобен пропуск показва колко е несигурно подобно предложение, тъй като Сеул и Вашингтон искат от Пхенян да обмисли отстъпки по отношение на ядрената си програма като част от всякакви бъдещи преговори. Не е сигурно и дали САЩ биха подкрепили посещение на Мун в Северна Корея, защото се опитват да изолират комунистическия режим, коментира \"Гардиън\".  за стъпките, предприети от Съединените щати, визирайки кратката й среща с американския вицепрезидент Майк Пенс на церемонията по откриването на Зимните олимпийски игри и сигнала, че отношенията с Вашингтон ще останат студени въпреки сближаването със Сеул. Ако се организира среща на високо равнище между двете Кореи, тя би била първата от 2007 г. и би се състояла след месеци на напрежение между Пхенян, Сеул и Вашингтон, както и след размяна на ожесточени реплики между Ким Чен Ун и президента на САЩ Доналд Тръмп, припомня в. \"Гардиън\". Майк Пенс и сестрата на Ким заедно на откриването на олимпиадата (СНИМКИ) Като цяло южнокорейците приветстват непосредствените резултати от дипломатическите усилия - провеждането на Зимните олимпийски игри без заплаха от Севера. Но  що се отнася до усилията за помирение. Те не вярват на Северна Корея и се опасяват от тежката икономическа цена, която би струвало евентуално обединение на страната, пише американският в. \"Вашингтон пост\". Оказва се, че Южна Корея отново сътрудничи с правителството в Севера, но страната е по-малко сигурна отвсякога за пътя, който иска да поеме. Въпреки това президентът Мун Дже Ин остава популярен и младите хора заявяват, че са склонни да му гласуват доверие. Той е прогресивен лидер, който се стреми към подобряване на отношенията с Пхенян, отбелязва \"Вашингтон пост\". Скептицизмът въпреки сътрудничеството по време на игрите се запазва поради опасенията, че Северна Корея отново проявява опортюнизъм, като привлича вниманието на света, без да има намерение да промени поведението си. Освен това младото поколение южнокорейци, за разлика от родителите си, не смята обединението на страната за национална цел, въпреки че то се представя като такава в училищата, коментира американският всекидневник.  Вместо това южнокорейците се страхуват, че според някои оценки обединението може да струва 1 трилион долара. Проучване от края на миналата година показа, че   за разлика от 63 на сто от хората между 50 и 70 години. Въпреки това някои сочат различни мотиви за възможно обединение - общата кръв, разделените семейства и възможното премахване на най-големия проблем със сигурността в Азия, отбелязва в. \"Вашингтон пост\".", "date": "2018.02.13", "title": "Ким докладва на Ким за стъпките на САЩ"}
{"url": "http://clubz.bg/64153-vsichki_ni_aplodirat_tova_sa_prekrasni_migove_snimki", "text": "Дефилетата на школите по самба в рамките на карнавала в Рио де Жанейро са с много пера и пайети, но са съпроводени също с политически послания за разобличаване на корупцията, насилието и бедността в Бразилия, съобщават Асошиейтед прес и Франс прес.  Най-големият спектакъл в света се организира на Самбадрома, където над 72 000 зрители наблюдават минаването на богато декорираните платформи на отделните школи по самба, поясниха организаторите.  Става въпрос не само за пищно шоу, но и за ожесточена надпревара, в която през тази година участват 13 школи по самба. Те са се съобразили със строги критерии, свързани с музиката и платформите. Едногодишната работа на школите се преценява от жури въз основа на дефиле с продължителност малко повече от час.  След това първо дефиле, посветено тематично на Китай, Франция бе на почит с това на школата по самба \"Сао Клементе\". Нейното дефиле ни върна назад към творческа мисия в Рио де Жанейро през 1816 г. посредством художници като Жан-Батист Дебре, чиито емблематични творби изобразяват природата и всекидневието по онова време в Бразилия. Някои платформи възпроизвеждаха известни картини, които сякаш оживяха с помощта на танцьори. Школата по самба \"Вила Изабел\" пък заложи на футуристични декори посредством платформи с LED осветление и визуални ефекти, за които се е погрижил творческият й директор Пауло Барош.  Макар да се смята, че карнавалът дава възможност да се забравят всекидневните проблеми, школите по самба изпращат също политически послания. Те са насочени най-вече към кмета на града Марсело Кривела, критикуван, че намали два пъти финансовата помощ за школите по самба. В рамките на дефилето на школата по самба \"Мангейра\" ще бъде изпълнена песен, в която се казва, че е грях да не се забавляваш на карнавала. Критиките не са само към кмета на Рио де Жанейро. \"Изобразявам вампир, който въплъщава президента на страната\", поясни 39-годишният учител по история Лео Мораиш, който ще е гримиран в бяло и ще има големи черни криле по време на дефилето на школата по самба \"Парайзу ду Туюти\".  През миналата година две школи по самба бяха обявени едновременно за победители в надпреварата - \"Мосидаде\" и \"Портела\". Тази година първо е планирано дефилето на \"Мосидаде\", следвано от това на \"Портела\".  ", "date": "2018.02.13", "title": "Всички ни аплодират, това са прекрасни мигове (СНИМКИ)"}
{"url": "http://clubz.bg/64149-zaradi_pavetata_pod_tepetata_ivan_totev_zaplashva_galeristka_tq_mu_otgovarq", "text": "Кметът на Пловдив Иван Тотев (ГЕРБ) явно никак не е доволен от осуетяването на плана му започналият в началото на февруари ремонт на историческата улица \"Отец Паисий\" да завърши с преместване на специфичните ѝ правоъгълни павета в Тютюневия град и замяната им с други. Поне ако се съди по последните му медийни изяви... Градоначалникът под тепетата, цитиран от местния вестник \"Марица\", си е позволил нападки и заплахи срещу галеристката Веселина Сариева. Тотев дава \"препоръки\" дори към министъра на културата Боил Банов. Причината - Сариева бе сред най-активните защитници на паветата и историческия вид на улицата в сърцето на Пловдив. Министърът пък, след като се надигна гражданско недоволство срещу плановете на Тотев, изпрати Инспектората на Министерството на културата да провери ремонта и п д. С все правоъгълните павета, положени на това място преди повече от 80 години. Павета под тепетата - какво се случва с историческата ул. \"Отец Паисий\" Сариева и фондация \"Отворени изкуства\", създадена през 2007 г., организират знаковия за Пловдив фестивал , който включва и Нощта на музеите и галериите. Събитието е част от културния календар на града от години, фондацията участва и в други емблематични събития. След заплахата на Тотев, че може да спре културната програма на общината,  отговорът на Сариева във фейсбук не закъсня: ", "date": "2018.02.13", "title": "Заради паветата под тепетата: Иван Тотев заплашва галеристка, тя му отговаря"}
{"url": "http://clubz.bg/64152-oglasiha_imena_na_zaginali_ruski_naemnici_v_siriq_moskva_mylchi", "text": "Хората в Русия вече заговориха за убити наемници в Сирия, макар официалните власти да продължават да мълчат. Става дума за атаката на 7 февруари в селището Хишама близо до град Дейр аз Зур. Тя бе американски въздушен удар в отговор на нападение на верни на Башар Асад войски срещу щаба на подкрепяните от САЩ Сирийски демократични сили (СДС). Тогава световните агенции съобщиха за най-малко 100 убити сирийски военнослужещи. Песков: Не вярвайте на медиите за убити руснаци в Сирия На 9 февруари анонимни източници от Пентагона споменаха, че . А руски медии през уикенда публикуваха информации, че са убити поне 200 военннослужещи от Частната военна компания (ЧВК) на Вагнер. А според някои източници жертвите дори са 600. Убити ли са наистина руски войници в Сирия от американци? Москва отрича там да е имало нейни военни. От Пентагона също твърдят, че не е имало руснаци. Вчера обаче разузнавателната агенция   огласи имената на четирима загинали руснаци. Това са Владимир Логинов, Алексей Ладигин, Станислав Матвеев и Игор Косотуров. От CIT обаче се застраховаха, че не знаят точния брой на загиналите руснаци. Пак вчера стана ясно, че там е загинал и радикалният националист Кирил Ананиев. За смъртта му съобщи Александър Аверин, съпредседател на националболшевишката партия \"Другата Русия\". Владимир Логинов бил казашки атаман от Калининград. Заедно с него в Хишама загинали още десетки руски бойци. Това заяви пред Ройтерс неговият приятел Максим Буга, един от водачите на общността на казаците в анклава, разположен между Литва и Полша. Зелени човечета воюват в Сирия От Ройтерс все още не са намерили независимо потвърждение за гибелта на Логинов и Ананиев. Григорий Явлински - кандидат-президент от опозиционния блок \"Яблоко\", призова държавния глава Владимир Путин да обяви колко руснаци са загинали в Сирия и при какви обстоятелства. Първи за съществуването й съобщи през март 2016 г. петербургският опозиционен сайт \"Фонтанка\". Тя наброява между 400 и 600 души. Неин командир е подполковникът от резерва Дмитрий Уткин (48 г.). Той е възторжен привърженик на естетиката и идеологията на Третия райх. Именно по тази причина си избрал за прякор Вагнер - любимия композитор на Хитлер. През септември 2015 г. за Сирия заминала 93-членна рота от ЧВК на Вагнер, писа \"Фонтанка\". По същото време Русия започва военната си кампания в Сирия с официалния мотив, че е помолена за помощ от правителството на Башар Асад. Още в първите месеци в Сирия загинали няколко десетки хора от тази ЧВК. Според запознати \"ЧВК на Вагнер\" насочва авиацията и артилерията срещу противника. А след нея влизат сирийските спецчасти, които след това гръмогласно са обявявани за победители. Мнозина искат да служат в частната компания и техният брой е по-голям от свободните места, завършва разследването на \"Фонтанка\". Плаща се доста добре - месечно по 240 000 рубли (3370 евро по днешен курс). Трагедията в Сирия, ако се е случила, вероятно ще доведе до легализирането в Русия на частните военни компании, смята в. \"Ведомости\". Изданието обаче се застрахова с условие, че досега нито от Вашингтон, нито от Москва са съобщили официално за убити руски наемници. Убити ли са наистина руски войници в Сирия от американци? Зелени човечета воюват в Сирия", "date": "2018.02.13", "title": "Огласиха имена на загинали руски наемници в Сирия. Москва мълчи"}
{"url": "http://clubz.bg/64115-cik_kym_parlamenta_otlojete_elektronnoto_glasuvane", "text": "Народното събрание да отложи с промяна в закона въвеждането на електронно дистанционно гласуване на избори у нас - това препоръчват от ЦИК на депутатите в анализ за електронния вот (дистанционно по интернет). Заключенията на изборната комисия са базирани на проведените до момента симулации на този вид гласуване, както и на констатираната невъзможност за въвеждането му, преди да бъде въведена електронна идентификация на гражданите у нас. Според ЦИК трябва да се осигури възможност за поетапна реализация на системата за дистанционно електронно гласуване с повече пилотни проекти до момента, в който ще могат да бъдат създадени достатъчно гаранции за сигурност и стабилност на резултатите от този начин на гласуване. По действащите текстове от Изборния кодекс от 1 януари 2018 г. държавата трябва да предвиди възможност за експериментално дистанционно електронно гласуване на три последователни избора - в това число и частични. Следващите национални изборни кампании \"по график\" са през 2019 г. - догодина напролет ще се избират нови европейски депутати, а наесен  - нови кметове и общински съвети. Постоянно обаче текат частични кметски избори, а това на практика значи, че законовите срокове за експерименталния вот вече са нарушени. Най-голямата пречка пред въвеждането на електронно гласуване, дори в експериментален вид, е липсата на електронна идентификация на гражданите. По закон е предвидено всеки българин да има такава, а тя да е внедрена в българските лични документи. Първоначално това трябваше да е факт от 1 януари 2017 г. Срокът се удължи веднъж до 1 януари 2018 г., а след това - до 1 януари 2019 г. МВР обяви една обществена поръчка за целта, но впоследствие в края на миналата година тя беше прекратена и оттогава не се е чуло да има движение по проблема. Ще има електронна идентификация. Чипове в личните карти - през 2018 г Другият вариант за идентификация за електронно гласуване е универсалният електронен подпис. С такъв обаче разполагат много малко граждани, а и няма как всички да бъдат задължени да си го закупят. Освен това в момента липсва и държавна структура, която да поеме гаранциите за изграждане на система за електронно гласуване.  Каква е разликата между електронната идентификация и електронния подпис? ЦИК се справи със сроковете по закон и до края на миналата година проведе 6 симулации на електронен вот. Първите три бяха по система за дистанционно електронно гласуване, разработена според изискванията на Изборния кодекс от \"Информационно обслужване\" АД. Другите три - по eстонската система за дистанционно електронно гласуване като предложена добра практика, най-близка до разпоредбите на ИК у нас. Изводите - електронният вот е леснодостъпен и удобен за гражданите. Но рискът от контролиран вот е по-голям, отколкото при вот с хартиена бюлетина или чрез машина. Как (не) се въвежда машинното гласуване в България От ЦИК споменават и някои рискове при въвеждане на дистанционно електронно гласуване - например постоянни хакерски атаки срещу всякакви системи. От комисията припомнят, че ако при атаки срещу системи за електронно банкиране или друг вид услуги съответната банка създава гаранции за овъзмездяване на пострадалите от измами и атаки, то при произвеждане на избори единственият резултат от подобна намеса би бил неотчитане/неправилно отчитане на подадени гласове, което може да доведе до касиране на изборите. А това е  Каква е разликата между електронната идентификация и електронния подпис? Как (не) се въвежда машинното гласуване в България", "date": "2018.02.13", "title": "ЦИК към парламента: Отложете електронното гласуване"}
{"url": "http://clubz.bg/64154-olimpijska_titla_v_kombinaciqta_za_marsel_hirsher", "text": "На третите си зимни олимпийски игри Марсел Хиршер, един от най-успелите спортисти в алпийските ски, спечели титла. Австриецът триумфира в комбинацията (спускане плюс слалом) в първата надпревара в ските в Пьончан. Хиршер е рекордьор с цели 6 Големи световни купи при мъжете, притежава всичко в кариерата си, липсваше му само златен медал от най-големия форум. Преди четири години в Сочи той стана втори в коронната си дисциплина - слалом. И сега е фаворит в слалома в Южна Корея. Марсел Хиршер завърши с общ резултат от 2,6:52 мин, изпреварвайки французина Алекси Пинтюро (втори на 23 секунди) и сънародника му Виктор Мюфа-Жанде (трети на минута и две стотни). Австриецът завърши 12-и в спускането - на секунда и половина от германеца Томас Дресен. Той оглави подреждането след първата част от надпреварата. В слалома Марсел не даде никакъв шанс на съперницитге си. Дресен остана девети. Ветеранът Аксел Лунд Свиндал предпочете да не стартира в слалома, след като се нареди втори в спускането, където е силата му. Златният медал на Хиршер е втори за Австрия на игрите. Преди него Давид Глайршер изненадващо се пребори за олимпийската титла на шейнички.", "date": "2018.02.13", "title": "Олимпийска титла в комбинацията за Марсел Хиршер"}
