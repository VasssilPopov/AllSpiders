{"url": "http://clubz.bg/62808-istoriqta_na_balkanite_e_po_interesna_ot_%E2%80%9Eigra_na_tronove%E2%80%9C_pylen_tekstvideo", "text": "  Тези думи на Иван Вазов, чието име носи този театър, улавят духа на днешното празненство. \"При всеки поглед нови, по-нови красоти\" –  тази мисъл ме съпътства днес като Председател на Европейския съвет и като поляк. Защото като поляк аз добре разбирам колко много работа, кураж и решимост ви е струвало на вас, българите, да постигнете тези европейски успехи за вашето Отечество. Никой не ви е дал нищо даром. Вие самите, на първо място, сте творците на този исторически обрат, на тези \"нови, по-нови красоти\". По-младите поколения навярно свързват театъра, в който се намираме сега, по-скоро с известния актьор Захари Бахаров и ролята му в култовия сериал \"Игра на тронове\", отколкото с поезията на Вазов. Историята на Балканите е по-драматична и по-интересна от сценария на \"Игра на тронове\", макар в нея да няма дракони. Всички ние бихме искали настоящето и бъдещето на Балканите да наподобяват по-малко сценарии на драматични филми. Стабилност, сигурност, благоденствие – това заслужават хората в целия този регион. А Европейският съюз съществува, за да превърне именно този сценарий в реалност. Добре е, че един от приоритетите на Българското председателство е бъдещето на Западните Балкани. Кой друг, ако не вие, потомците на Спартак, наследниците на най-старата държава в Европа, вие, които никога не сте загубили бойно знаме в битка, кой друг би бил на висотата на тази важна и изключително трудна задача – да се поднови Европейската перспектива за целия регион. Вие винаги сте били решителни и смели, което потвърдихте и през последните години. Ето защо аз вярвам, че вашето Председателство ще бъде толкова резултатно, колкото преди четвърт век беше Христо Стоичков в Световната купа. С Министър-председател, който би могъл да сплаши не един тракийски воин, ще се справите! Благодаря. \n\t Доналд Туск: Отечество любезно, как хубаво си ти (СНИМКИ)", "date": "2018.01.11", "title": "Историята на Балканите е по-интересна от „Игра на тронове“ (ПЪЛЕН ТЕКСТ+ВИДЕО)"}
{"url": "http://clubz.bg/62805-golqm_gaf_s_sharapova_na_otkrivaneto_na_austreliyn_oupyn", "text": "Откритото първенство на Австралия по тенис стартира днес с нетипичен гаф. Най-големите медии по цял свят коментират решението на домакините Мария Шарапова да изнесе шампионския трофей и да участва в жребия на жените. Рафаел Надал отново на пътя на Григор в Австралия Маша стана №1 в Мелбърн преди 10 години, но по-пресният спомен, свързан с нея и първия за годината турнир от Големия шлем е, че именно там даде положителна допинг проба за препарата мелдоний през 2016-а. След това рускинята изтърпя наказанието си и надпреварата сега ще е първата й изява на Зеления континент от скандала насам. Както е известно Серина Уилямс, №1 през 2017-а, роди през есента и не участва в надпреварата. Виктория Азаренка също не е на линия. Така единствено Маша и Ангелик Кербер са печелили титлата. Безспорно Шарапова е по-известна и титулувана от Кербер, поради което изборът е паднал на нея. Не мина без гаф и при мъжете, където актуалният шампион присъстваше - Роджър Федерер. Но се оказа, че жребият е изтеглен по-рано от публичната церемония. Това пролича на екраните, докато Маестрото даваше интервю преди процедурата.  А иначе тегленето \"започна\" след това.", "date": "2018.01.11", "title": "Голям гаф с Шарапова на откриването на \"Аустрелиън оупън\""}
{"url": "http://clubz.bg/62799-insa_ojl_zad_kupuvacha_na_obshtinska_banka", "text": "Производителят и търговец на горива \"Инса ойл\" прозира зад купувача на Общинска банка, за чиято продажба вече има предварително одобрение от Управителния съвет на БНБ.   От пресслужбата на централната банка съобщиха, че Управителният съвет на БНБ е решил да издаде предварително одобрение за покупката на 67.6% от Общинска банка на регистрирания в Лихтенщайн фонд \"Новито Опортюнитиис Фонд АГмвК\" (Novito Opportunities Fund AGmvK). \"Да, България\" до БНБ и Горанов: Кой и с какви пари купува \"Общинска банка\"? Предмет на сделката са 3 880 388 броя безналични акции, представляващи 67.646407 % от вписания акционерен капитал, в размер на 57 362 810 лева, които са притежание на Софийската община. Столичният общински съвет и Комисията за защита на конкуренцията вече дадоха зелена светлина за сделката. Според прессъобщението, преди да одобри сделката, БНБ се е консултирала с финансовия надзор в Лихтенщайн, прегледала е публичните регистри и е отчела информацията, предоставената от Държавна агенция \"Национална сигурност\". Благодарение на събраните данни става ясно, че \"Инса ойл\" притежава инвестиционни дялове без право на глас в купувача \"Новито\". Ако тези дялове се преобразуват в акции с право на глас, ще е необходимо ново разрешение от БНБ. Защо толкова бързаха за Общинска банка Кандидат-купувачът \"Новито\" е дружество, учредено съгласно законодателството на Княжество Лихтенщайн и регистрирано в Търговския регистър на Лихтенщайн. Дружеството представлява алтернативен инвестиционен фонд съгласно законодателството на княжеството, лицензиран и надзираван от Financial Market Authority - Орган за надзор на финансовите пазари на Лихтенщайн. Всички акции от капитала на заявителя са собственост на \"КАИАК Фонд Мениджмънт АГ\" - дружество, учредено съгласно законодателството на Лихтенщайн, представляващо алтернативен инвестиционен фонд, лицензиран и надзираван от Органа за надзор на финансовите пазари на Лихтенщайн, се казва в съобщението на БНБ. Шефът на \"Инса ойл\" Георги Самуилов беше финансов директор на известната от прехода \"Мултигруп\" , заедно с бившия шеф от ДС Димитър Иванов са били в ръководството на компанията за горива \"Арес\", част от \"Мултигруп\". Основаната през 2001 г. \"Инса ойл\" се занимава с производство и търговия на петролни продукти в България, Румъния, Гърция, Сърбия и Косово. През май 2010 г. тогавашният шеф на митниците Ваньо Танов, днес покойник, за първи път публично назова името на човека, чиито интереси, според него, стоели в основата на заплахите да бъде махнат от поста - Георги Самуилов. Причината - бъркочите, както ги нарече Танов по bTV, или джурканият дизел, както още са известни. Тогава Танов обясни няколко схеми, по които се избягва плащането на акцизи при горивата. Защо толкова бързаха за Общинска банка", "date": "2018.01.11", "title": "\"Инса ойл\" зад купувача на Общинска банка"}
{"url": "http://clubz.bg/62800-makedoniq_prizna_albanskiq_za_vtori_oficialen_ezik_v_cqlata_strana", "text": "Албанският език вече е вторият официален език на цялата територия на Македония. Това реши днес парламентът в югозападната ни съседка. 69 от 120-те депутати в македонското Събрание подкрепиха законопроекта, който мина на първо четене през ноември. Сега трябва само да бъде разписан и от президента на страната Георге Иванов. Македония през 2018 г. - край на спора за името и покана за НАТО На вота не присъстваха депутатите от опозицията в лицето на ВМРО-ДПМНЕ. Те протестират срещу арестуването на петима техни колеги и други граждани след сблъсъците пред парламента миналата година, когато за председател бе избран албанецът Талат Джафери. Досега албанският бе официален език само на места, в които албанците са над 20% от населението. Албанците всъщност са около четвърт от населението на страната, или над половин милион души. Сега албанският език ще е официален във всички органи на държавната власт в Република Македония, централните институции, държавните предприятия, агенции, дирекции, учреждения и организации, комисии, юридически лица и др. Приемането на албанския за втори официален език наред с македонския означава и промяна в Конституцията на страната, за каквато настояват отдавна албанските партии. Охридското споразумение от 2001 г. дава право на албанците да използват своя език и знамена на Република Албания в районите, където са мнозинство.", "date": "2018.01.11", "title": "Македония призна албанския за втори официален език в цялата страна"}
{"url": "http://clubz.bg/62806-donald_tusk_otechestvo_lyubezno_kak_hubavo_si_ti_snimki", "text": "С реч изцяло на български език, след като изрецитира в оригинал стихотворението на Иван Вазов „Отечество любезно“, се обърна в началото на церемонията за старта на българското председателство на Съвета на Европейския съюз председателят на Европейския съвет  . Словото му пред препълнената зала на Народния театър бе приветствано с бурни аплодисменти. \"Тези думи на Иван Вазов улавят духа на днешното празненство. Тук съм като председател и като поляк. Защото като поляк разбирам колко много работа и усилия ви е струвало на вас, българите, да постигнете тези европейски успехи за вашето Отечество. Никой не ви е дал нищо даром. Вие самите на първо място сте творците на този исторически обрат, на тези нови, все нови красоти\", каза Туск. После заради мястото на церемонията - театъра \"Иван Вазов\", спомена и актьора Захари Бахаров и участието му в \"Игра на тронове\". Според него е добре, че председателството е в ръцете на наследниците на най-старата държава в Европа. Историята на Балканите е по-интересна от „Игра на тронове“ (ПЪЛЕН ТЕКСТ+ВИДЕО) Веднага след него председателят на Европейската комисия  също поздрави с „Добър вечер“, а след това преведе поздрава на английски „за моя скъп приятел Доналд Туск“. Речта на Юнкер бе изпълнена със закачки. Той заяви, че се гордее, че е малка частица от присъединяването на България към Европейския съюз, защото се е случило в Люксембург. От тогава си спомнял, че за първи път чул песента на Валя Балканска „Излел е Дельо хайдутин“, която лети на кораба „Вояджър“. Според него председателството ни съвпада с ключов момент. В ход са редица инициативи за определяне бъдещето на Съюза. Председателят на Европейския парламент  се спря на девиза „Съединението прави силата”. Според него националният девиз на България означава, че заедно трябва да се изправим срещу предизвикателствата. Той припомни, че преди няколко месеца е участвал в дискусия със студенти от Софийския университет. И бил впечатлен от многото талантливи, амбициозни и ентусиазирани младежи у нас. Накрая обеща, че Европейският парламент е готов да окаже пълна подкрепа на председателството. Речта си   започна с молба за благословия от патриарх Неофит: След това обясни, че след словото на „нашия приятел“ Доналд Туск всяка реч и всяко изказване са неуместни. И добави, че за да стане председател на Европейския съвет, на Туск му се наложило набързо да научи английски език. Когато за първи път поемаше поста Туск действително се пошегува със своя английски чрез чудесна игра на думи: I will polish my english  Според него имаме шест месеца да положим усилия не само за  България. Той разказа, че е имал дълъг разговор с Туск и с журналистите от големите европейски медии. И тревогата у всички била голяма. Имало много събития, които да започнат, да се развият и завършат по време на председателството. После изреди: кохезионната политика - 10 млрд. евро по-малко в европейския бюджет, в Крим нещата не се решават, член 7 за Полша, спора с Комисията, Западните Балкани, земеделската политика, сигурността, общоевропейска отбрана. И накрая още веднъж благодари на Туск. Според него на Балканите ние знаем добре, че от разделението се създават трагедии. Радев припомни, че сме родина на кирилицата, което ни прави път към изток и изтъкна, че макар страната ни да догонва развитите страни в Съюза, спаси своите евреи в най-мрачните години на континента. Президентът спомена, че глобалната ситуация превръща европейската отбрана в императив, а конкурентноспособността не трябва да се постига с орязване на социалните права, а с инвестиции в образованието и високите технологии. Според него ни трябват разбираема реч, опростени процедури, взаимно доверие, ново самочувствие и надмогване на егоизма. „В продължение на шест месеца България ще е основен двигател на задачите на Европейския съюз“, каза парламентарната председателка  . Според нея пред България стои нелеката отговорност да работи за консенсусни решения, но тя ще го направи. За да се увенчаят с успех нашите усилия, разчитаме на тясното сътрудничество с европейските институции и останалите държави членки, добави Караянчева. Тя припомни, че девизът на председателството „Съединението прави силата“ е изписан на сградата на парламента.  ", "date": "2018.01.11", "title": "Доналд Туск: Отечество любезно, как хубаво си ти (СНИМКИ)"}
{"url": "http://clubz.bg/62791-zadignaha_bijuta_za_45_mln_evro_ot_hotel_ric_v_parij_snimki", "text": "Нападатели с брадви откраднаха бижута за 4,5 милиона евро от магазин в знаменития парижки хотел \"Риц\", предаде Ройтерс. Обирът бил извършен от петима крадци, трима били заловени. Останалите обаче са избягали и продължават да бъдат издирвани. Никой не е пострадал при грабежа. Според друг източник те са в размер на 4,5 милиона евро. Открита била обаче чанта, в която вероятно имало част от задигнатото. Бандити задигнаха бижута за 9 милиона евро край Париж Хотел \"Риц\" в Париж отваря врати през 1898 г. Той е първият във френската столица с ток на всички етажи и бани във всички стаи.   В \"Риц\" са живели дизайнерката Коко Шанел и писателят Марсел Пруст. Там е обичал да пие американкият писател Ърнест Хемингуей. Именно в \"Риц\" британската ринцеса Диана прекарва последната нощ от живота си. Тя тръгва оттам на фаталното си пътуване заедно с приятеля си Доди ал Файед, чийто баща Мохамед по онова време е собственик на хотела. Въоръжените грабежи на бижутерии не са рядкост в Париж, отбелязва Ройтерс. Те стават обикновено в близост до пл. \"Вандом\" в центъра на града, където се намира \"Риц\".", "date": "2018.01.11", "title": "Задигнаха бижута за 4,5 млн. евро от хотел \"Риц\" в Париж (СНИМКИ)"}
{"url": "http://clubz.bg/62804-protest_i_kontraprotest_za_pirin_videosnimki", "text": "Екоактивисти, граждански организации и хиляди граждани протестираха за четвърти път в София в защита на Национален парк Пирин. В същото време в Народния театър \"Иван Вазов\" се провеждаше официалното откриване на българското председателство на Съвета на Европейския съюз. Шествието бе организирано от WWF България. Протестиращите настояваха да се отхвърли решението на Министерския съвет от края на миналата година за промяна плана за управление на планината, спирането на строежа на втори лифт и оставка на екоминистъра Нено Димов. \"Пирин е в беда, спасете го сега\". И викове \"Оставка\" (ВИДЕО+СНИМКИ) Природозащитниците твърдят, че решението позволява строеж на 48% от територията на парка. От Министерството на околната среда и водите настояват, че наистина става въпрос за 48 % от територията, но 45% ще бъде разрешено само за нови водохващания, а изграждането на нови ски съоръжения и писти ще бъдат разрешени само на 2% от територията на парка. В началото на протеста групичка от 10-тина души с маски на председателя на еврокомисията Жан-Клод Юнкер и германския канцлер Ангела Меркел, въоръжени с плакат \"Корупцията прави силата\" се опитаха да застанат начело на шествието, но бяха бързо отстранени от протестиращите. Крайната точка на протеста бе НДК. А ето и началото на шествието, пак през обектива на Веселин Боришев: Около хиляда души обходиха бул. \"Витошка\" и продължиха към Министерския съвет по-рано в подкрепа на туризма и построяването на втори лифт в Банско,а после се прехвърлиха към \"Св. Александър Невски\". Там бе организиран концерт с участието на Елица Тодорова, братя Пищолски и Тита, заедно със Skiller & Atesh, DJ Sprite и брейкденсърите от Pachoville Crew и Sofia City Breakers. Сред участниците бяха кметът на града Георги Икономов, евродепутатът Ангел Джамбазки, вицепремиерът Валери Симеонов и издателят на \"ПИК\" Недялко Недялков, икономистът Владимир Каролев, тв водещият Ути Бъчваров и др. Протестиращите носеха плакати с надписи - \"Искаме бъдеще за децата си\" и \"Подкрепете зимната столица на Балканите\". Пред Съдебната палата протестиращите се спряха пред голям джип с колони, на който кметът на Банско Икономов се качи и направи кратко изказване. Малко след 20 ч. по-голямата част от контрапротестиращите се насочиха към автобусите, с които пристигнаха от Банско и района. По-рано през деня главният секретар на МВР Младен Маринов отчете, че заявка за протести днес са подали 11 организации. Маршрутите на шествията бяха така съобразени, че различните групи да не се засичат, за да се избегне риск от конфликти.", "date": "2018.01.11", "title": "Протест и контрапротест за Пирин (ВИДЕО+СНИМКИ)"}
{"url": "http://clubz.bg/62786-edi_fast_eddie_klark_otide_da_dyrpa_jici_pri_lemi", "text": "Еди   Кларк - оригиналният китарист на бандата, положила основите на почти всичко най-шумно в музиката, загуби битката с пневмонията на 10 януари, съобщиха световните медии. Кларк е починал в болница на 67-годишна възраст. Леми Килмистър... Не беше добро момче Съвсем скоро след запознанството си с Леми Килмистър, барабанистът на бъдещото легендарно трио Фил Тейлър ( , води Еди при Леми. Така стават част от най-първия албум Motorhead. Днес - със \"Слеър\", \"Сепултура\", хардкор, дет, и какви ли не видове метъл, е трудно да си го представим, но през 1977 г. светът е потресен - никое човешко същество не свири така... Почина Леми Килмистър - легендата на \"Моторхед\" Дори Дейв Брок, китарист на първата банда, с която Леми пробива - Hawkwind, се шегува, че при тях не се получило и се разпаднали, защото половината група била на опиати, а Леми бил на \"спийд\". Затова и в \"Моторхед си паснали\". След \"бурята\" Еди Кларк никак не е лесно - бандата взима Брайън Робъртсън - по-скоро  свирил в \"Тин Лизи\". Мястото бързо \"изстива\" и после опитват да го заменят с цели двама китаристи - Фил Кембъл и Wurtzel. Дий Снайдер и Мат Соръм - гости в албума на Фил Кембъл от Motörhead  Еди пък издава с бандата си Fastway албуми след \"Моторхед\"-ерата. С доста грим, тупирани глем-прически и... спорни художествени достойнства: Формално погледнато, това е успех, защото саундтракът на филма Trick Or Treat - дело на Еди и компания, остава в Билборд Топ 200 цели 11 месеца. Като всеки китарист, Кларк не може да устои на блуса: Еди Кларк беше последният жив член от легендарния оригинален лайнъп на триото - с Леми и Фил Тейлър  Почина Леми Килмистър - легендата на \"Моторхед\" Дий Снайдер и Мат Соръм - гости в албума на Фил Кембъл от Motörhead ", "date": "2018.01.11", "title": "Еди \"Fast Eddie\" Кларк отиде да дърпа жици при Леми"}
{"url": "http://clubz.bg/62794-chujdestrannite_studenti_nosqt_nad_%E2%82%AC22_miliarda_na_velikobritaniq", "text": "Чуждестранните студенти допринасят с над  €22 милиарда към икономиката на Великобритания, сочи доклад на британския Институт за висше образование. Освен че плащат унивеситетски такси, студентите са ключов фактор в развитиено на местната икономика в университетските градове. Посланичката на Великобритания: Скоро ще обявим за студентите условията за учебната 2018-2019 г. Близо 100 000 евро носи един студент от страна членка на Европейския съюз, а младежите от други страни допринасят с по 115 000 евро към британската икономика. Над 230 000 студенти идват във Великобритания всяка година. От тях 2 050 са българи. Студентите са 2.4% от българите в Обединеното кралство. Накъде след \"Брекзит\"? Предприемачите говорят Институтът, провел проучването, препоръчва да не се ограничава приемането на студенти от ЕС след \"Брекзит\" и отношението към тях да бъде \"по-малко враждебно\". Накъде след \"Брекзит\"? Предприемачите говорят", "date": "2018.01.11", "title": "Чуждестранните студенти носят над  €22 милиарда на Великобритания"}
{"url": "http://clubz.bg/62796-otveten_udar_hvashtat_begylcite_sys_srs_bylgariq_razdelena_na_jandarmerijski_uchastyci", "text": "Спрямо бегълците от правосъдието да се използват СРС и да се следят в интернет, да се подсили институтът по криминология към МВР, защото не му достига експертиза, страната да се раздели на \"жандармерийски участъци\" - с такива идеи излязоха днес депутати, прокуратура и полиция в отговор на зачестилите тежки криминални случаи от изминалите седмици. На нарочена днес среща в парламентарната комисия по вътрешен ред и сигурност се събраха главният прокурор Сотир Цацаров, главният секретар на МВР Младен Маринов, шефът на националната полиция Христо Терзийски и др. От думите на председателя на комисията Цветан Цветанов стана ясно, че срещата е за \"да се чуят професионалистите, за да ограничим политическите спекулации\". Комисията бе свикана извънредно и заради заради факта, че няколкото тежки престъпления бяха извършени в най-\"неудобния\" момент - когато страната ни поема председателството на Съвета на ЕС. Основна тема, въпреки \"изчерпателната\" информация от шефа на националното следствие Борислав Сарафов, дадена ден по-рано, бе шесторното убийство в Нови Искър. От последвалата дискусия стана ясно, че ДНК анализът на сочения за убиец на Кети Кюхова и близките ѝ - Росен Ангелов, всъщност не е бил изготвен в Института по криминалистика, а в частна лаборатория. Само ден по-рано Сарафов обясняваше как анализът, който приближи МВР до заключението, че именно Росен Ангелов е убиецът, е бил даден на НИКК.  Росен 3 дни се мотал, легнал и се застрелял. Разбрали го след 2 дни След което постави двата основни според него въпроса - ефективна ли е системата по изпълнение на наказанията и ефективна ли е експертната дейност на МВР.  По отношение на първия въпрос пък Цацаров предложи не Главна дирекция \"Изпълнение на наказанията\" към Министерство на правосъдието (МП), а МВР да изпълнява функциите по вкарването в затвора на осъдените лица. И се мотивира: От МВР изнесоха и данни колко лица се укриват от правосъдието и използваха случая, за да възобновят исканията си и спрямо тях да се прилагат Специални разузнавателни средства (СРС). Ведомството дели изчезналите лица на 14 категории, най-важните от които безследно изчезнали лица, укриващи се с влезли в сила присъди, укриващи се след наложена мярка задържане под стража и избягали от затворите. Финално: акция има, Росен го няма... Според изнесените от Терзийски данни през 2017 г. избягалите лица с влязла в сила присъда са били 511, а намерени - 563. Второто число е по-голямо, защото има \"натрупвания\" от предходни години. За 2016 г. числата са били съответно 543-ма избягали, 529 намерени. Бегълците от затвора за 2017 г. са 41, а откритите - 46. По отношение на Росен Ангелов, за когото стана ясно, че е трябвало да лежи в затвора още преди 9 години, но оттогава МВР го издирва, Терзийски каза, че МВР е правело проверки на всички адреси, за които е имало информация, че пребивава, в т.ч. и на територията на Своге.  Въпреки това, с половин уста, главният секретар Младен Маринов обяви, че е разпоредил проверка по действията на подопечните му през този период.  Иначе самият Маринов привнесе още подробности около \"смесения\" мотив (по Сарафов) за шесторното убийство. Докато следствието говореше, че Ангелов е искал да обира къщите, които Кюхова чистела, днес стана ясно, че става въпрос за разбиване на каса в апартамент. Укриването на Ангелов даде повод на Терзийски да поиска законодателни промени, с които да се разреши на силите на реда да се използват и други способи, освен оперативно-издирвателна дейност, т. е. СРС спрямо бегълците, както и прилагане на закона за електронните съобщения, или следене на трафичните им данни. И сега СРС може да се прилага за установяване на самоличност, но спрямо лица извършили престъпление, не и спрямо осъдени вече такива, обясни пред Клуб Z Терзийски. По закона за електронните съобщения пък можело да се издирват само загубили се в планината хора.  Ако такава законодателна инициатива отново бъде предложена (има такава нереализирана в годините назад), то бягството от правосъдието трябва да се третира като тежко престъпление, тъй като СРС по закон могат да се използват само за такъв род престъпления, наказуеми с над 5 години затвор. Има вариант и в закона просто да се запише изключение за бегълците. Как Цацаров опитва да разхлаби контрола върху подслушването Покрай всичко това стана ясно и че главният прокурор внимателно чете предизборните програми партиите. И се застъпи за идеята на левицата страната да бъде разделена на \"условно казано жандармерийски участъци\", които да действат в по-малките градове, а полицията - в големите. Дискусията тръгна от ролята на районните инспектори. Поставен бе и въпросът, макар и индиректно, с показното убийство на бизнесмена Петър Христов.  Цветанов за Петър Христов: Може да е убит заради \"Наглите\" От несвързано изказване на лидера на \"Воля\" Веселин Марешки стана ясно, че медии го питали дали се страхува за живота си и изобщо \"относно страха\" на журналиста, разкрил корупционна схема, или на лекаря, в чийто ръце е издъхнал пациент. Сотир Цацаров посочи, че се работи по версиите за вече приключили наказателни производства (както стана ясно от изявления на Цветанов от изминалите дни, Христов е помагал за разкриването на бандите на \"Наглите\", а вероятно и на \"Килърите\"), както и за такива, свързани с бизнес делата му.  От левицата пък се бяха притеснили дали между взривяването на банкомати, нападението над данъчни, шесторното убийство и това на бизнесмена има връзка и дали това е \"умишлен опит за дискредитиране на страната\" по време на първото й председателство на съвета на ЕС. Финално: акция има, Росен го няма... Как Цацаров опитва да разхлаби контрола върху подслушването Цветанов за Петър Христов: Може да е убит заради \"Наглите\"", "date": "2018.01.11", "title": "Ответен удар: хващат бегълците със СРС, България - разделена на жандармерийски участъци"}
{"url": "http://clubz.bg/62792-bylgariq_kandidatstva_za_chakalnqta_za_evroto_do_30_yuni", "text": "България ще подаде молба за влизане в чакалнята на еврото по време на европредседателството - т.е. до края на юни 2018 г. Това стана ясно от изявление на министъра на финансите Владислав Горанов пред групата чуждестранни журналисти, които са в България, организирани от Председателството на Съвета на ЕС, предаде агенция Ройтерс. Членството в еврозоната беше определено като приоритет още при първия кабинет на Бойко Борисов от тогавашния министър на финансите Симеон Дянков, който дори обеща да влезем в еврозоната до края на мандата на \"Борисов-1\" - т.е. през 2013 г. А според изявление на Дянков от октомври 2009,  \"много скоро ще кандидатстваме за Механизма за подготовка за членство в еврозоната, известен като ERM-2\". Борисов поиска еврозоната да пусне България в чакалнята Според Ройтерс България гледа на допускането в еврозоната като признание за реформаторските ѝ усилия, след като влезе в Европейския съюз през 2007 г.  Според грама, разсекретена от Уикилийкс през септември 2011 г. \"Борисов иска еврото, за да отвори резерва\". Това гласи донесение на Сюзън Сътън, дипломат от американското посолство в София.  За допускането в ERM-2 на България се водят разговори с Европейската централна банка и страните членки. Ройтерс цитира запознати с процеса източници, които посочват, че няма да има решение по въпроса, преди в Берлин да се сформира правителство. Известно е, че като най-голям донор Берлин има решаващата дума да одобри или отхвърли подобна стъпка. Очакванията са, че Германия ще има ново правителство с Ангела Меркел начело около март т.г. В подкрепа на българската кандидатура за еврозоната се изказа в края на м.г. и председателят на Европейската комисия Жан-Клод Юнкер. Юнкер подкрепя България за еврозоната „от сърце“ По никакъв начин ние не представляваме какъвто и да е риск за еврозоната, заявил Горанов пред чуждестранните журналисти. Той дал пример с това, че българският лев е вързан към еврото заради системата на валутен борд, а основните икономически показатели на България са стабилни и покриват критериите за членство в еврозоната. Бюджетът е с излишък, инфлацията от 1.3% е под контрол и нивото на задлъжнялост е едно от най-ниските сред страните от ЕС - 26.8% от БВП. Не всичките 19 страни от монетарния съюз се чувстват комфортно с допускането на България, коментира Ройтерс. Дипломати и банкери казват, че София може формално да покрива критериите за членство в еврозоната, но и че се нуждае от още реформиране на икономиката си и изкореняване на корупцията, за да сближи ниския жизнен стандарт на българите с този на по-заможните си партньори в ЕС. България е най-бедната държава в ЕС. Наред с това, макар и неофициално, от ЕК и Европейската централна банка изказват съмнения доколко БНБ е независима от управляващите - аферата \"КТБ\", гръмнала не без съучастието на БНБ и нейният \"Банков надзор\", показа, че има явна зависимост.  Да кандидатстваме за еврозоната сега Самият Горанов не е казал дали България смята да кандидатства и за член на Европейския банков надзор, изискван за членките на еврозоната. И макар след кризата с КТБ през 2014 г. БНБ да обяви, че е стартирала процедура за разговори за членството на страната в единния банков надзорен механизъм на ЕС, до момента това не се е случило.  Юнкер подкрепя България за еврозоната „от сърце“ Да кандидатстваме за еврозоната сега", "date": "2018.01.11", "title": "България кандидатства за чакалнята за еврото до 30 юни"}
{"url": "http://clubz.bg/62793-%E2%80%9Epras_pres%E2%80%9C_kym_borisov_shte_vzemem_3_bilborda_za_6_meseca", "text": "Издателите на сатиричния вестник „Прас-прес“ Христо Комарницки, Чавдар Николов и Чавдар Георгиев поискаха да се възползват от предложението на Бойко Борисов на местата, определени за реклама на европредседателството, „всеки, каквото иска да сложи“. Борисов разпореди: Всеки билборд за председателството - антиреклама за България В писмо до премиера тримата искат да им бъдат дадени три билборда, на които да рекламират изданието си в продължение на половин година. Тримата разясняват, че тъй като монополистът в разпространението на печатни издания „Национална дистрибуция“ АД пречи вестникът им да стигне до медийния пазар, се надяват чрез билбордовете да успеят да го рекламират не само пред читателите, но и пред „Вашите високопоставени гости от Европейския съюз“. Писмото им завършва с убеждението, че подобен жест ще е потвърждение за премиерската „последователност, принципност и привързаност към европейските ценности“. Посланието е публикуването във фейсбук профила на Христо Комарницки.  ", "date": "2018.01.11", "title": "„Прас-прес“ към Борисов: Ще вземем 3 билборда за 6 месеца"}
{"url": "http://clubz.bg/62787-bylgariq_osydena_da_plati_33_000_evro_na_omo_ilinden_pirin", "text": "България е осъдена да заплати над 33 000 евро на ОМО \"Илинден\"-Пирин, предаде БНР. Това гласи решение, взето днес от Европейския съд за правата на човека в Страсбург. Съдът намира, че е нарушено правото на събиране и сдружаване спрямо организацията. Над 13 000 евро е компенсацията за неразрешени шествия през 2006 и 2007 г. Отделно по две жалби на членове на ОМО \"Илинден\"-Пирин за отказ на съда да регистрира организацията България ще трябва да плати още 20 000 евро.", "date": "2018.01.11", "title": "България осъдена да плати 33 000 евро на ОМО \"Илинден\"-Пирин"}
{"url": "http://clubz.bg/62781-jopotank_tova_go_mogat_samo_v_rusiq_video", "text": "Жители на руския град Новосибирск направиха танк от две лади, съобщи Нюз.ру. Те разрязали наполовина две коли от модела ВАЗ-2108 и ги заварили една за друга. Двата края на \"танка\" са всъщност задните части на автомобилите.     Изобретателите нарекли конструкцията си жопотанк. Тя се оказала доста устойчива. Засега обаче е неподвижна. Но майсторите обещават да я накарат да тръгне в най-скоро време. Публикуваното в интернет видео само за първото денонощие събрало над 420 000 гледания. То било харесано повече от 22 000 пъти.", "date": "2018.01.11", "title": "Жопотанк* - това го могат само в Русия (ВИДЕО)"}
{"url": "http://clubz.bg/62790-sinq_legenda_levski_shte_podkrepi_lyubo_penev_na_kongresa", "text": "\"Левски\" ще подкрепи Любослав Пенев на изборния конгрес на БФС на 16 февруари срещу настоящия президент Борислав Михайлов. Привържениците на \"сините\" - също. Това заяви легендата на \"сините\" Николай Илиев на пресконференция, която продължи повече от два часа и на която Пенев представи екипа си. Илиев, някогашен съперник на Любо и съотборник в националния отбор, е в щаба на претендента. Неговото присъствие стигало, за да получи Пенев гласа на \"Левски\". Любослав Пенев обяви платформа и набеляза приоритетите си. Той изрази очудване от това, че до момента ЦСКА-София на Гриша Ганчев не е заявил позицията си. Любо призна, че му предстои среща с Бойко Борисов, с когото са партньори на тенис. На конкретен въпрос за предстоящ разговор с \"бившия партньор на тенис Бойко Борисов\", Любо Пенев отвърна следното: Отправени бяха тежки обвинения към настоящото управление на БФС. Както и към министъра на младежта и спорта Красен Кралев, който, според Пенев-младши, вземал страната на Борислав Михайлов. Това проличало на церемонията \"Футболист на годината\". В екипа на Пенев няма да влязат Стефан Софиянски и Томас Лафчис, както се говори, но може да попадне Христо Стоичков, с когото на Любо предстои разговор. Кои са най-важните неща, които Любослав Пенев ще въведе в родния футбол, ако свали от власт Борислав Михайлов? Реформи ще бъдат извършени на всички нива. Ще се въведат три стратегии за развитие на играта - за 3, 7 и 10 години. Ще бъдат изградени два бази на национално ниво из България. Ще има система за видеонаблюдение на спорните моменти от страна на съдиите по време на мачовете в Първа лига. Такава вече е налице в елитните дивизии на Италия, Германия и Полша, а ще се използва и на световното в Русия през лятото. Ще се намали броят на чужденците в първенството, за да се дава шанс на българските футболисти. Клубовете ще бъдат облекчени от отпадане или намаляване на такси в аматьорския и детско-юношеския футбол. Ще се въведе система за електронно картотекиране, за да се спестят пари за пътуване до централата на БФС в София. Пенев обеща да изиска от държавата предоставяне на парцел, на който да се изгради нов национален стадион. Бившият №9 на ЦСКА, \"Валенсия\", \"Атлетико\" (Мадрид) и още куп отбори се фокусира върху детско-юношеския футбол. Той е екипът му ще въведат обща методика за работа, ще повишат квалификацията на треньорите и ще премахнат корупцията, която по думите им се шири в момента. Ще засилят конкуренцията. Пролича, че с детско-юношеския футбол ще се занимава именно Николай Илиев. Според бившия защитник на \"сините\" и италианския \"Болоня\", родители плащат между 1000 и 2000 лв., за да могат децата им да играят в юношески национални отбори. Клубните президенти ще излязат от изпълкома на БФС, там ще влязат експерти - юристи, финансисти, специалисти по маркетинг, медии и т.н. Ще се промени форматът на първенството, тъй като настоящият е много сложен, играят се много излишни мачове, което предполага корупция и \"черно тото\". В момента с футбол в България се занимават 10 000 деца, а след 10 години ще станат 150 000, увери Николай Илиев. Той и хората около него, сред които на брифинга бяха популярният в спортните среди адвокат Радостин Василев, бившият заместник-министър на финансите Любомир Дацов и футболният треньор Атанас Стоилов, отправиха тежки упреци към Боби Михайлов и компания. Според тях БФС в момента е   организация.  Радостин Василев обяви, че до момента не е ясно колко клуба ще имат право на глас на конгреса. Няма такава справка, а и начинът, по който централата приема нови членове, съответно клубове с право на глас, е манипулативен по думите ми.  Документите на БФС са  по думите на Василев, който стои зад юридическата формула, по която възникна ЦСКА-София през лятото на 2016 г. Василев и Пенев директно казаха, че сегашното ръководство обработва делегатите по места - чрез областните председатели на БФС. Преди Нова година са раздадени мрежи и топки, а футболните хора били предупреждавани, че ако Пенев бъде избран, ще има масова чистка. Дават им се между 200 и 400 лв., за да подкрепят Михайлов, обяви Любо Пенев. Любослав Пенев отрече, че ще прави чистка, но заяви, че дойде ли той на власт, ще се работи по нови правила, ще има контрол, ред и дисциплина. Радостин Василев ще отправи 7 искания към БФС, едно от които е списък с имащите право на глас клубове да бъде официално публикуван 15 дни преди конгреса. Любо Пенев отговори персонално на президента на \"Славия\" Венцеслав Стефанов, който е и член на Изпълкома и често напада бившия №9 в медийните си изяви. И отрече с   да има огромен дълг към банка, както често твърди Стефанов. Според Пенев дълга е  Той не даде повече подробности. Николай Илиев припомни, че всяка година Министерството на младежта и спорта превежда по 1-1,2 милиона лева на БФС за летни лагери на юношески отбори от най-големите школи в България. Илиев обаче намекна за конфликт на интереси, тъй като въпросните тимове отсядат в хотели, собственост на членове на ИК, а парите минавали през тях. Любослав Пенев няколко пъти призова делегатите да вземат съвестта си, когато влязат в залата на конгреса на 16 февруари и когато гласуват.", "date": "2018.01.11", "title": "\"Синя\" легенда: \"Левски\" ще подкрепи Любо Пенев на конгреса"}
{"url": "http://clubz.bg/62788-polsha_pak_vyrvi_kym_pylna_zabrana_na_abortite", "text": "Полският парламент отхвърли предложение за либерализиране на строгия закон за абортите и ще продължи да разработва още по-консервативни правила, съобщава EU Obserber. Пълната забрана на абортите бе отхвърлена в Полша Действащият закон разрешава абортите само в извънредни случаи и единствено до 12-ата седмица от бременността. Бременносттта може да се прекъсне, когато животът или здравето на жената са в опасност, ако бременността е резултат от престъпление, или при тежки увреждания на плода. След разгорещен дебат депутатите гласуваха да изпратят за доразработване от парламентарна комисия  , което е подкрепяно от консервативната управляваща партия \"Право и справедливост\" и президента Анджей Дуда. Беше внесен още един законопроект, който предвижда вдигане на всички ограничения за аборти през първите 12 седмици от бременността. Той обаче беше категорично отхвърлен. Полякините планират всеобща стачка заради забрана на абортите През 2016 г. протести на жени в цялата страна принудиха правителството да се откаже от плановете си за пълна забрана на абортите. Тогава управляващата \"Право и справедливост\" предложи тотална забрана под заплахата от затвор и за майката, и за лекаря, извършил прекъсването на бременността. В България абортът е разрешен до 12-ата седмица без условия. При тежки увреждания на плода или риск за живота на майката, прекъсване на бременността е допустимо до 20-ата седмица. Полякините планират всеобща стачка заради забрана на абортите", "date": "2018.01.11", "title": "Полша пак върви към пълна забрана на абортите"}
{"url": "http://clubz.bg/62776-pyrvi_protest_za_denq_za_istanbulskata_konvenciq_snimkivideo", "text": "Неправителствени организации се събраха на протест тази сутрин пред Народното събрание в подкрепа на т.нар. Истанбулска конвенция. Що е то Истанбулска конвенция – въпроси и отговори След истерична реакция срещу митичен \"трети пол\" от страна на националистите Конвенцията предизвика бурни дебати през последната седмица и ще бъде обсъждана от депутатите преди ратифицирането й. \"Третият пол\" раздели Румен Радев и Илияна Йотова. Поне котаракът Чарли не е намесен Десетки жени се изправиха с плакати пред парламента и се изказаха в подкрепа на Конвенцията, която според тях ще подобри правните защити срещу жените и децата, подложени на домашно насилие. В протеста участваха представители на Националната мрежа за децата, фондация \"Пулс\", фондация \"Анимус\", Българската асоциация за джендър изследвания и други. Демонстриращите подчертаха, че Конвенцията не предвижда нито въвеждането на трети пол, нито узаконяването на хомосексуални бракове. Клуб Z излъчи и кратко видео на живо от протеста, което можете да видите тук:       \"Третият пол\" раздели Румен Радев и Илияна Йотова. Поне котаракът Чарли не е намесен", "date": "2018.01.11", "title": "Първи протест за деня - \"за\" Истанбулската конвенция (СНИМКИ+ВИДЕО)"}
{"url": "http://clubz.bg/62782-ema_uotsyn_preminala_prez_celiq_spektyr_na_seksualniq_tormoz", "text": "Ема Уотсън сподели, че е преживяла „пълния спектър“ на сексуален тормоз в Холивуд, но смята, че нейният опит „не е уникален“. Бившата звезда от „Хари Потър“ говори пред списание „Варайъти“ от червения килим преди церемонията по раздаването на наградите  „Златен глобус“ в неделя  , където актриси и актьори се обединиха, за да се противопоставят на злоупотреби и тормоз срещу жените във филмовата индустрия и извън нея. През миналата година Ема Уотсън отвърна на критиците си, които я обвиняваха, че се е снимала в топлес фотосесия.", "date": "2018.01.11", "title": "Ема Уотсън преминала през целия спектър на сексуалния тормоз"}
{"url": "http://clubz.bg/62779-bryuksel_s_plan_za_dupkata_ot_%E2%82%AC13_mlrd_sled_brexit", "text": "Европейската комисия предлага такса върху пластмасите и върху търговията с въглеродни квоти, в опит да балансира бюджета на общността след като Великобритания я напусне. За новите такси съобщи еврокомисарят по бюджета и човешките ресурси Гюнтер Йотингер. За целта ще бъдат предложени промени в Emissions Trading System (ETS). Брюксел иска по-високи вноски в европейския бюджет след \"Брекзит\"? По думите на Йотингер освен като нов източник на постъпления, таксата върху пластмасата ще намали и количеството на отпадъците. В Брюксел припомнят добрия пример на страни като Ирландия, където след въвеждане на налога върху пластмасовите торбички в бюджета влязоха приходи от 200 млн. евро за 12-годишена период. Освен това се намали замърсяването на околната среда с торбички от 5% замърсеност до 0.13%. Германският еврокомисар не представи повече подробности за налога и очакваните постъпления, припомняйки, че Комисията ще публикува през май по-подробни предложения за следващата многогодишна финансова рамка за периода след 2020 г. Това ще стане в периода, в който България председателства Съвета на ЕС - януари-юни 2018 г.  Сегашната рамка покрива периода 2014-2020 г. и въпреки излизането си от ЕС, планирано за 2019 г., Великобритания се ангажира да внася своя дял през преходен период, включващ 2020 г. След това обаче ЕС няма да получава нетния принос на Лондон, който се оценява на около 13 млрд. евро.  Според Гюнтер Йотингер вариант за запълване на \"дупката\" е за 50% да се намерят нови източници на приходи, а останалите 50% да се осигурят от икономии, по-специално от Общата селскостопанска политика (ОСП) и кохезионната политика - две сфери, представляващи заедно над две трети от бюджета на ЕС. Кой град в Европа ще спечели от „Брекзит“? Хм... Ню Йорк Йотингер предложи новите европейски политики, като тези в сферата на отбраната и сигурността по границите, които ще породят необходимост от още десетина милиарда евро годишно, да бъдат финансирани на 80% от нови източници. Комисията настоява най-вече за увеличение на националните вноски в бюджета на ЕС, които в момента са ограничени до 1% от БВП на страните-членки. Според Йотингер те трябва да станат между 1.1 и 1.2 на сто. Полша и Унгария вече издигнаха призиви в тази насока. Държавните и правителствени ръководители от ЕС ще обменят мнения за бюджетите след Brexit на неформална среща на върха на 23 февруари в Брюксел. Кой град в Европа ще спечели от „Брекзит“? Хм... Ню Йорк", "date": "2018.01.11", "title": "Брюксел с план за дупката от  €13 млрд. след Brexit "}
{"url": "http://clubz.bg/62785-gyrciq_zadyrja_plavashta_bomba_%E2%80%93_korab_s_410_tona_eksplozivi", "text": "Гръцката брегова охрана задържа край бреговете на остров Крит товарен кораб с 410 тона експлозиви на борда, съобщават местни и световни медии. Уточнява се, че корабът е бил задържан още на 6 януари и екипажът е бил принуден да насочи плавателния съд към пристанището на Ираклион на остров Крит. \n\tЗабавянето на информацията се дължало на факта, че първо е трябвало да бъде извършена щателна проверка на товара. При обиска, продължил 4 денонощия, са били установени и иззети 29 контейнера с общ товар от 410 тона експлозиви, сред които амониев нитрат и взриватели. \n\tОсемчленният екипаж на “Андромеда” е бил задържан и ще бъде предаден на правоохранителните органи, се посочва в съобщението на граничната охрана. \n\tКорабът е плавал под танзанийски флаг, но всъщност е бил собственост на гръцки корабен магнат. Плавателният съд е бил натоварен в пристанището на турския град Мерсин, административен център на едноименния вилает. Гръцкото разузнаване успяло да се добере до информация, че опасният товар е бил предназначен за Либия. Незабавно е било наредено на бреговата охрана да направи всичко възможно да задържи “плаващата бомба”, което и става край бреговете на остров Крит. Така “Андромеда” не успява да достави експлозивите на Либия. С действията си Гърция стриктно е спазила наложена от ЕС забрана да се доставят оръжия и муниции на северноафриканската страна поради бушуваща гражданска война.", "date": "2018.01.11", "title": "Гърция задържа плаваща бомба – кораб с 410 тона експлозиви"}
{"url": "http://clubz.bg/62780-tretiqt_pol_razdeli_rumen_radev_i_iliqna_jotova_pone_kotarakyt_charli_ne_e_namesen", "text": "Румен Радев влезе в индиректен сблъсък със своята вицепрезидентка Илияна Йотова в сряда.  Двамата се оказаха на твърде различни позиции по темата за Истанбулската конвенция. В изказвания горе-долу по едно и също време се оказа, че Радев мисли за конвенцията като за Нови Искър, а за Йотова това е документ, който осъжда домашното насилие - особено срещу жените по света. Първи протест за деня - \"за\" Истанбулската конвенция (СНИМКИ+ВИДЕО) Всъщност позицията на Йотова е известна още от времето ѝ като евродепутатка. Тя само я припомни:  Йотова отново обясни, че става дума за документ, който осъжда насилието, особено срещу жените. И че фокусът му върху т.нар. трети пол, който прие дискусията в България, е странен. „Трябва да се види мнението на обществото, но тя няма нищо общо с този документ и Истанбулската конвенция“, допълни още тя. Брюксел няма нищо общо с този документ, защото конвенцията е на Съвета на Европа, където участват почти всички европейски държави. „Този документ, твърдя най-отговорно, е насочен изцяло към това как да се преборим с насилието срещу жените. Това не е просто битов и семеен акт, както някои го представят“, разясни още Йотова. Факт е, че от стенограмата от МС става ясно, че противниците на конвенцията са само мъже, като нейните най-силни защитнички са министърките на правосъдието и особено на външните работи Цецка Цачева и Екатерина Захариева. Оказва се, че подобно разделение по полове в отношението към документа има и в президентската институция. Както и че самият Радев,  с който Йотова е част от президентския тандем, страда от сериозна дезинформираност. И по всичко личи, че е подочул нещо, но че не е запознат със самия документ. Йотова, която е навътре в материята, нямаше да е лошо да пробва да компенсира тези му бели петна. Така в сряда държавният глава, който досега не беше се изказвал по темата (почти само той), се влючи в хора срещу конвенцията. Най-гласовити там са \"патриотите\", но против нея излязоха и от БСП, и от СДС. Той обяви за безотговорен начина, по който е приета и настоя за изчерпателен дебат по темата - каквото и да значи това. Според него имало достатъчно закони, които защитават и жените, и децата, но не се прилагали, както трябва.  Що е то Истанбулска конвенция – въпроси и отговори \"А ние трябва да знаем какво се подписва и какво се ратифицира, а не постфактум да установяваме какво сме приели\", изказа се Радев. Цялата му аргументация подсказва категорично, че той не е запознат със самата конвенция, нито с подробните анализи на текста ѝ, публикувани в последните дни. Радев реши да отиде още по-далече - не просто да изкаже неособено положителното си отношение към подобен документ. По някакъв странен начин той реши да направи връзка между две актуални събития - обсъждането на конвенцията и случая с шесторното убийство в Нови Искър. Ако трябва да се проследи асоциативната му мисъл, вероятно твърде завоалираната му идея е да даде пример, че институциите не си вършат работата. Вероятно както повечето българи, и Радев е под влияние на жестокото убийство в Нови Искър, но навързването му в един смислов ред с тежката тема за домашното насилие напрактика олекотява един сериозен световен проблем.  Това изказване на президента събуди спомена за странното писание на съпругата му Десислава Радева, която реши да изкаже преди месеци във фейсбук мислите си за гей парада. Като дълго и предълго описа история с котарака си Чарли, котешки СПИН, различното ДНК на хората, вкара даже и виц за Холмс, Уотсън и еднополовата любов: Първата дама: Що не организираме прайд на хетеросексуалните, м?! И цялото това многословие, за да каже Радева, че не харесва гей парадите.   \"Джийвс, защо се е разврещяла така котката на Радеви?  - В момента хваща СПИН, сър\" Радев, който държи за поддържа образа си, с който битува в масовото съзнание - на защитник на по-консервативни ценности, вероятно смята, че одобрението му на Истанбулската конвенция няма да се приеме добре и някак ще накърни имиджа му на силния мъж, летец, военен и т. н. Особено в контекста на чуто-недочуто, четено-недочетено за трети пол например. Все пак е странно, че след като президентът има на една ръка разстояние на \"Дондуков\" 2 Йотова, човек, работил по темата от повече от десет години, със съответната експертиза и европейски поглед към нещата, да не се допита до нея - за разяснение, за по-обосновано мнение, а да следва опорни точки и вестникарски клишета.  Вероятно трябва да сме благодарни все пак и на малкото - поне този път в картината не е намесен президентският котарак.  Що е то Истанбулска конвенция – въпроси и отговори Първата дама: Що не организираме прайд на хетеросексуалните, м?!  \"Джийвс, защо се е разврещяла така котката на Радеви?  - В момента хваща СПИН, сър\"", "date": "2018.01.11", "title": "\"Третият пол\" раздели Румен Радев и Илияна Йотова. Поне котаракът Чарли не е намесен"}
{"url": "http://clubz.bg/62784-toj_ne_beshe_drebna_riba", "text": "Убийството на бизнесмена Петър Христов, който бе близък до управляващите, хвърля светлина върху пропуските на България в борбата срещу корупцията и организираната престъпност, пишат днес германският \"Тагесшпигел\" и австрийският \"Дер Щандарт\". Двете издания посочват, че покушението срещу Христов е работа на професионалист. \"Убиецът е стрелял от прозорец на третия етаж на празна сграда, някогашна фабрика. Пет куршума са улучили 49-годишния бизнесмен, намиращ се в този момент пред една от своите фирми\", четем в първите редове на статията на австрийския вестник. Убитият Петър Христов - от сержант до бизнесмен Изданието цитира председателката на българския парламент Цвета Караянчева, която казва, че в това няма нищо необичайно: \"Такива неща се случват във всяка една европейска държава, а Европа работи за справяне с корупцията точно както и България.\" И двете издания припомнят, че Караянчева е от управляващата консервативна партия ГЕРБ. Авторът на публикацията на \"Дер Щандарт\" Маркус Бернат припомня, че през миналия месец в центъра на София беше прострелян известен данъчен инспектор, завеждащ-отдел за контрол на търговията с горива и други стоки, които в България често са обект на контрабанда и укриване на данъци. \"Но и Петър Христов хич не беше дребна риба\", добавя изданието. Цвета Караянчева за разстрела на Петър Христов: Такива неща се случват в Европа И от двете статии читателят може да научи следното: че Христов е имал участия в повече от 50 фирми с интереси както в строителния бранш, така и в туризма. Както и че е направил най-големия си удар, той направи в хода на хаотичната приватизация в края на 90-те години, когато успял да придобие едно от големите млекопреработвателни предприятия в страната. \"Освен това Христов поддържаше близки отношения с управляващите, най-вече с втория най-силен човек в ГЕРБ след премиера Борисов - с бившия вътрешен министър Цветан Цветанов\", посочва журналистът Маркус Бернат. Както \"Тагесшпигел\", така и \"Дер Щандарт\" посочват, че Европейската комисия (ЕК) определя превенцията на корупцията и организираната престъпност като най-големия дефицит на България. Цели 11 години след приемането си в ЕС малката балканска държава все още не покрива стандартите на общността, пише германското издание и припомня, че в последния си доклад за напредъка от ноември 2017 г. Комисията посочва, че София не е изпълнила задоволително нито една от изпратените ѝ преди това 17 \"препоръки\" за реформи. Припомня се и фактът, че - за разлика от една Румъния, която също е под наблюдение - в България почти няма осъдени за корупция високопоставени политици или държавни служители. Цветанов за Петър Христов: Може да е убит заради \"Наглите\" България не може да се похвали с успехи и в борбата срещу организираната престъпност, посочва \"Дер Щандарт\". Българската общественост е свикнала с новините за мафиотски войни и мафиотски босове, които се избиват взаимно - кога успешно, както в случая с Иван Тодоров-Доктора, кога не съвсем, какъвто беше опитът за покушение срещу Димитър Желязков-Митьо Очите, посочва Бернат.  Той припомня, че законът за борба срещу корупцията, който правителството в София бързаше да приеме, преди да започне българското европредседателство, все още не е влязъл в сила, тъй като президентът Румен Радев му наложи вето. Други критици на управлението, най-вече от Реформаторския блок, обвиняват премиера Борисов, бивш телохранител на Тодор Живков, че разпъва политически чадър над политици, подозирани в корупция, пише австрийският журналист. Публикацията в \"Дер Щандрат\" завършва с една прогноза: мнозинството в парламента ще преодолее президентското вето. На фона на предстоящата среща на министрите на правосъдието и вътрешните работи на ЕС, която ще се проведе в София в края на този месец, всичко това не изглежда да е от особена полза за България.  Цвета Караянчева за разстрела на Петър Христов: Такива неща се случват в Европа Цветанов за Петър Христов: Може да е убит заради \"Наглите\"", "date": "2018.01.11", "title": "\"Той не беше дребна риба\""}
{"url": "http://clubz.bg/62783-generalen_advokat_na_es_sypruzi_mogat_da_sa_ot_edin_i_syshti_pol", "text": "\"Съпрузи\" в Европейският съюз могат да са и лица от един и същи пол, независимо дали отделната държава членка признава еднополовите бракове. Това е експертното мнение на генералния адвокат на Европейския съд Мелхиор Вателет. Германия разреши еднополовите бракове Важно е да се отбележи, че позициите на генералните адвокати нямат обвързваща сила за Съда на ЕС, те само изказват мнение в помощ на съдиите. В случая Вателет коментира делото \"Коман/Хамилтън\", в което румънски гражданин съди страната си в Люксембург заради отказ да бъде признат статутът на съпруга му американец. Двамата сключват брак във Великобритания, но когато Хамилтън иска право на пребиваване в родината на мъжа си, Румъния отказва, тъй като страната не признава еднополовите бракове. Вателет подчертава, че в този случай основно е засегнат принципът на свободно движение в рамките на ЕС и от тази гледна точка Румъния трябва да признае брака. Генералният адвокат обаче прави подробен анализ и на понятията \"съпруг\" и \"съпруга\", които според него трябва да получат самостоятелно и еднакво тълкуване навсякъде в ЕС. Според Вателет заради общото развитие на обществото в държавите на Съюза през последното десетилетие понятието \"брак\" в практиката на Европейския съд трябва да се отнася и до съюз между двама души от един пол. Според Евростат през 2006 г 44% от европейските граждани одобряват еднополовите бракове, а през 2016 г - 61%. Генералният адвокат отбелязва и че Европейският съд за правата на човека вече е отсъждал, че държава членка трябва да признае еднополов брак, сключен в друга страна от Съюза в края на 2017 г. Ще признае ли България еднополов брак, сключен в чужбина? И двата казуса засягат и случай в България - две жени, сключили брак във Великобритания, получиха отказ от Столична община да бъде признат бракът им миналата година. Те започнаха дело пред Върховния административен съд, който вероятно ще стигне и до европейско ниво. Ако практиката на съда остане същата, по всяка вероятност България ще бъде принудена да признае брака им. Ще признае ли България еднополов брак, сключен в чужбина?", "date": "2018.01.11", "title": "Генерален адвокат на ЕС: Съпрузи могат да са от един и същи пол"}
{"url": "http://clubz.bg/62789-fides_se_celi_kym_dve_treti_mnozinstvo", "text": "Датата на следващите парламентарни избори в Унгария вече е ясна - 8 април. Това стана ясно от специално изявление на президента Янош Адер, съобщава \"Политико\". В момента дяснопопулистката партия \"Фидес\" начело на която е премиерът Виктор Орбан в момента би спечелила 35 на сто от вота, според последните електорални проучвания. Крайните националисти от \"Йобик\" вземат 17 на сто. Това показват данни, цитирани на  . \"Фидес\" има амбиции да спечели две трети мнозинство в парламента и така да си осигури нужната подкрепа за конституционните промени, които иска да извърши. През 2015 г. партията на Орбан загуби от своето супер мнозинство. За да постигне това Орбан започна кампания извън границите на страната, към унгарците, които са в чужбина. \"Йобик\" от своя страна се опитва да поизлъска имиджа си и да не звучи така екстремистки както в миналото. Но е заплашена от солидна глоба от 660 млн. форинта или над 2 млн. евро, защото е получавала незаконно финансиране. Лидерите на партията вече казаха, че това е \"смъртна присъда\" за унгарската демокрация.", "date": "2018.01.11", "title": "\"Фидес\" се цели към две трети мнозинство"}
{"url": "http://clubz.bg/62755-pavlova_nqma_problem_s_protestite_nie_sme_demokratichna_dyrjava", "text": "За какво са знак 9 протеста в първия официален ден на европредседателството? София под блокада - ден първи от европредседателството После щедро заяви: Според нея обаче темите на протестите вероятно ще се припокрият и \"взаимоизядат\". Според нея когато темата на протеста касае вътрешнополитически проблем, едва ли днешният ден е подходящ. Павлова заяви, че опитите за дискредитиране на правителството по време на европредседателството са факт, политическа заявка на опозицията и \"определени групи хора\". Според нея това е тяхно право, но го правят самоцелно и това носи негативен отзвук върху цялата държава. Според нея не трябва да се свързва убийството на бизнесмена Петър Христов не трябва да се \"прикачва\" към председателството. Павлова каза още, че европейските чиновници не се интересуват от вътрешнополитическите ни проблеми и няма да обръщат внимание нито на протеста, нито на вота на недоверие срещу правителството, чието гласуване предстои този месец", "date": "2018.01.11", "title": "Павлова: Няма проблем с протестите, ние сме демократична държава"}
{"url": "http://clubz.bg/62771-policaite_si_trygnaha_sys_100_mln_lv_ot_sreshtata_s_borisov", "text": "Премиерът Бойко Борисов е обещал 100 млн. лв. за увеличение на заплатите на служителите в системата на МВР. Това съобщава \"Фокус\" след днешната среща на министър-председателя и ръководството на МВР със синдикалните организации на силовото министерство. Планираните протестни действия за днес няма да бъдат отменени, но още утре председателят на СФСМВР Валентин Попов обеща да се срещне с УС на организацията и да се прекратят временно протестите. Той уточни, са обсъдили много внимателно участието на служителите от МВР в охраната на външна граница на ЕС, в борбата с престъпността и контрабандата и техния дял в това приходната част в бюджета да е малко по-добра отколкото е била. От брифинга стана ясно още, че от догодина има възможност за увеличение с 10% на заплатите на служителите в МВР. Зам.-министърът на вътрешните работи Красимир Ципов уточни, че отпуснатите пари не са сделка, за да спрат протестите.  Това пък каза пред журналисти Валентин Попов преди срещата. Полицаите протестират с билборд, свалят го Във връзка с нагласите на членовете на СФСМВР, сндикалистът обобщи: И полицаи посрещат председателството с протести Същевременно пред нова тв зам.-председателят на синдиката Илия Кузманов обяви, че ще слагат още билбордове на мястот на сваления (неизвестно от кого) първи плакат: Според Кузманов единствената причина първия им билборд да бъде свален е страх. По-късно днес на обявения протест обаче се явиха едва 20-тина души. Те разтвориха плакати пред Паметника на Съветската армия в София за около час.   И полицаи посрещат председателството с протести", "date": "2018.01.11", "title": "Полицаите си тръгнаха със 100 млн. лв. от срещата с Борисов"}
{"url": "http://clubz.bg/62773-rafael_nadal_otnovo_na_pytq_na_grigor_v_avstraliq", "text": "Григор Димитров отново може да играе полуфинал срещу Рафаел Надал на Откритото първенство на Австралия по тенис. Българинът се падна в половината на водача в световната ранглиста на тегления днес жребий в Мелбърн. Разбира се, до тази фаза и двамата ще имат сериозни съперници. Григор, който е №3 в схемата, започва в първия кръг срещу квалификант, името на който ще узнаем в следващите дни. Ако го преодолее, Димитров отново ще спори с тенисист, тръгнал от предварителната фаза. След това напълно логично предизвикателствата стават по-големи. В третия кръг най-вероятно ще чака №30 в света Андрей Рубльов (Русия), а на осминафинал хасковлията може да се изправи срещу Жо-Вилфред Цонга (Франция) или Ник Кириос (Австралия), който победи Григор на полуфинал в Бризбън преди броени дни. Сред възможните съперници на четвъртфинал са Джак Сок (САЩ), с който Димитров игра вълнуващ полуфинал на финалите на ATP в Лондон, Кевин Андерсън (РЮА), Кайл Едмънд (Великобритания), Денис Истомин (съперник от миналата година в Мелбърн, Узбекистан), Иво Карлович (Хърватия)... През миналата година Григор и Рафа Надал спориха в епичен полуфинал, испанецът измъкна успех в 5 сета, а след това отстъпи в мача за титлата пред Роджър Федерер. Може да са каже, че жребият беше много благосклонен към Димитров и Надал в тази част на схемата. Най-сериозният противник на Матадора е Марин Чилич (Хърватия), срещу когото може да се изправи на четвъртфинал. Може да не му е леко и с машината за асове Джон Иснър (САЩ) евентуално на осминафинал. Доста повече фаворити обаче се събраха в потока на шампиона в Австралия и №2 в света Роджър Федерер. Възможни опоненти на швейцареца са Милош Раонич (Канада), Сам Куери (САЩ), Давид Гофен (Белгия), който наскоро го победи, Хуан Мартин дел Потро (Аржентина)... И Новак Джокович (Сърбия) на полуфинал, стига и двамата да се озоват там. На сърбина няма да е никак леко, тъй като го чакат мачове с тенисисти като Гаел Монфис (Франция), Александър Зверев (Германия), Доминик Тийм (Австрия), Стан Вавринка (Швейцария)... Както се вижда, тази половина е доста по-конкурентна откъм големи имена. Откритото първенство на Австралия пропускат контузените Анди Мъри (Великобритания) и Кей Нишикори (Япония). При жените титлата е вакантна, тъй като родилата през есента на миналата година Серина Уилямс (САЩ) още не е готова за игра. Нейната сестра Винъс стартира срещу силна съперничка - Белинда Бенчич (Швейцария). На линия е Мария Шарапова (Русия), която спечели титлата преди 10 г., а преди две големите й главоболия с допинга започнаха с положителна проба именно на \"Аустрелиън оупън\".  България има солидно дамско присъствие, макар и без Цветана Пиронкова, която очаква дете. Квалификации играят Виктория Томова и Елица Костова, които преодоляха първата фаза, а Сесил Каратанчева отпадна. В девическата надпревара ще играе Гергана Топалова, а при юношите - Адриан Андреев.", "date": "2018.01.11", "title": "Рафаел Надал отново на пътя на Григор в Австралия"}
{"url": "http://clubz.bg/62769-korneliq_ninova_vidin_vraca_i_montana_iskat_v_rusiq", "text": "Лидерът на БСП Корнелия Нинова направи многозначителен лапсус по време на словото си при откриването на новия парламентарен сезон. Тя припомни новината, че във Видин, Враца и Монтана има инициатива за отделяне на тези области и евентуалното им присъединяване към Румъния. Северозападът - българската Каталуня или провинция на Румъния? Първоначално обаче Нинова неволно сгреши и каза, че те искат да се присъединят към Русия. В словото си Нинова посочи 10 проблема, които са се появили в първите 10 дни на годината. Тя изтъкна, че България продължава да се топи, а 40 общински болници излизат на протест, защото са пред фалит. Нинова припомни, че ученици от професионални гимназии не учат за българското Средновековие заради новите учебни програми, а токът и оттам храните поскъпват. и съответно народът обеднява. Тя припомни, че водещи авторитетни медии \"ни заляха\" с оценките на Европа, че сме най-корумпираната държава в Европа, която обаче е удобна, защото е послушна. Нинова изтъкна, че мнозинството се е разцепило за Истанбулската конвенция. Според нея всичко това е заради сбъркана политика в системите. Нинова заяви, че опозицията няма да мълчи по време на председателството. \"Ние сме националният отбор на България\" Преди Нинова шефът на парламентарната група на ГЕРБ Цветан Цветанов припомни, че в следващите 6 месеца България е председател на Съвета на ЕС. И допълни, че партизанските политически страсти няма как да допринесат за постигане на националните ни цели. Той обаче е убеден, че  \"намеренията да се провокират страсти по време на председателство няма да постигнат ефект\". Според него те \"говорят за ниска политичесак култура и вредят на имиджа на страната\" Лидерът на \"Атака\" и супредседател на \"Обединени патриоти\" Волен Сидеров призова да се излекуваме от най-лошата българска болест - завистта, злобата, мазохизма. Така Сидеров коментира многобройните публикации в авторитетни европейски медии за това, че България е най-корумпираната страна. Той припомни, че патриотични формации вече участват във властта и в други европейски държави, като например Австрия и това вече не прави впечатление на никого.  Според него европейските партньори ще видят, че патриотите са системна, а не антисистемна партия, защото една система не може да работи без баланс. Сидеров изброи някои от успехите на управлението, като наблегна на това, че то е стабилно. Според него частният бизнес е увеличил доходите средно с около 10%, а 824 хил. българи са получили повишение на пенсиите. Лидерът на \"Атака\" припомни и за увеличението на заплатите на учителите и предвидените над 100 млн. лв. за увеличение на заплати на военнослужещите. След него лидерът на ДПС Мустафа Карадайъ за пореден път заяви, че България може да представи българския етнически модел, чиито идеолот и създател е почетният председател на движението Ахмед Доган, като модел за мирно развитие, устойчива демокрация и просперитет. Български етнически модел. Оригиналът и версията на Ахмед Доган Карадайъ изтъкна необходимостта от засилване на диалога между ЕС и Турция, като според него тя не може да бъде изключена от общоевропейските процеси. Той също заяви, че ДПС не може да участва в осигуряването на комфорт на управляващите по време на председателството. Той изтъкна, че у нас не се правят сериозни реформи, които да подобрят работата на всички обществени системи и изброи няколко сектора, без да спомене съдебната власт. Лидерът на \"Воля\" Веселин Марешки призова хората, \"които са виновни за бедността, да бъдат по-смирени, по-самокритични\". \"Ние сме националният отбор на България\" Български етнически модел. Оригиналът и версията на Ахмед Доган", "date": "2018.01.11", "title": "Корнелия Нинова: Видин, Враца и Монтана искат в... Русия"}
{"url": "http://clubz.bg/62774-es_otkaza_600_mln_evro_na_ukrajna_gotvi_drug_transh", "text": "Европейският съюз отказа да предостави 600 млн. евро финансова помощ на Украйна, тъй като властите в Киев не са изпълнили 4 от договорените 21 условия, за да бъдат изплатени средствата. Това съобщи шефът на представителството на ЕК в Украйна Хюг Мингарели, съобщиха украински медии.  Сега Брюксел обсъжда възможността да отпусне на Киев нова макрофинансова помощ, отбелязва той. По време на форума \"Източно партньорство\" през ноември м.г. президентът на Украйна Петро Порошенко се е обърнал към председателя на ЕК Жан-Клод Юнкер със запитване по темата. Юнкер е възложил да се направи оценка за това колко средства са необходими на страната. Eвропейските търговци на газ ще изгубят $1 млрд. заради Украйна Мингерели многократно е заявявал, че Евросъюзът ще откаже финансова помощ на Киев, ако не бъдат изпълнени оставащите изисквания на програмата за икономически реформи. Eвросъюзът започна да отпуска на Украйна кредити от 2015 г. при условие, че се изпълнява съгласуваната с Брюксел програма за реформи на страната. Срокът на погасяване на заемите е 15 години. През февруари 2017 г. беше съобщено за отпускането на 600 милиона евро за бившата съветска република.", "date": "2018.01.11", "title": "ЕС отказа 600 млн. евро на Украйна, готви друг транш"}
{"url": "http://clubz.bg/62777-turciq_e_nomer_edno_po_iznos_na_brashno_v_sveta", "text": "Турция е най-големият продавач на брашно в света през последните пет години, осигурявайки една трета от световния експорт с 3.6 милиона тона за $1.1 млрд. през 2017 г. Световният износ на брашно се очаква да достигне рекорден връх от близо 17 милиона тона за 2017-2018 (до новата реколта), показват данните на International Grains Council. Това е с 200 хиляди тона повече от предходната година. \"Износът на брашно в Турция нараства бързо през последните 13-14 години, а най-силно през последните 5 години\", казва Ерен Улушой, председател на Федерацията на турските браншови индустриалци (TUSAF), цитиран от Анадолската агенция. Той подчерта, че около 70% от износа на брашно е предназначен за Ирак, Судан и Сирия, както и за Ангола, Бенин и Сомалия. През последното десетилетие страната е експортирала брашно в 160 страни, включително САЩ, Китай, Япония и Русия, добави той. Турция очаква 36 милиона туристи през 2018-а Целите на Турция през 2018 година са да засили своя пазар, да увеличи производствения капацитет и да изнесе четири милиона тона брашно на стойност 1.25 милиарда долара. Страната изнася много разновидности на брашното - ръжено, трици, паста и др. \"Средногодишно в Турция се произвеждат 21 милиона тона пшеница, но се потребяват около 19 милиона. Свръхпроизводството се използва за износ на брашно\", каза Юлуси. Турция е произвела 22.5 милиона тона пшеница през 2015 г. и 20.5 милиона тона през 2016 г. За сравнение реколтата от пшеница в България за 2017 достигна исторически връх от близо 6 милиона тона, а през 2016 година беше 5.66 млн. тона. По-голямата част от произведеното зърно се изнася, тъй като вътрешното потребление у нас е около 1.9 млн. тона. Българско брашно се изнася предимно за Гърция и Румъния. Ако иска да запази позицията си на най-голям търговец на брашно, ще се наложи Турция да внася пшеница, казва Улусой. За 2017 г. експортът на Турция, 16-атата икономика в света, достигна $157.1 милиарда - вторият такъв пик в историята на републиката. Казахстан и Германия са заедно с Турция в топ 3 на големите износители на брашно, показват данните на изследователски център към Масачузетският технологичен институт в Бостън (MIT).  ЕС орязва предприсъединителните фондове за Турция ЕС орязва предприсъединителните фондове за Турция", "date": "2018.01.11", "title": "Турция е номер едно по износ на брашно в света"}
{"url": "http://clubz.bg/62775-asanj_stanal_grajdanin_na_ekvador", "text": "Името на Джулиан Асанж - основателят на сайта \"Уикилийкс\", се появи в еквадорската правителствена база данни с ЕГН, предаде Ройтерс. Това породи слухове, че той може да е станал гражданин на южноамериканската република. От 2012 г. насам Асанж се намира в посолството на Еквадор в Лондон. Той получи там убежище, за да не бъде екстрадиран в Швеция по обвинение в изнасилване. Асанж предлага сделка на Тръмп През май 2017 г. шведските прокурори оттеглиха обвиненията. От Скотланд ярд обаче заявиха, че Асанж ще бъде арестуван, ако излезе от дипломатическата мисия. От Ройтерс открили името Джулиан Пол Асанж (Julian Paul Assange) в Гражданския регистър на Евадор. Той включва само граждани на тази страна. Говорителка на регистъра отказала да отговори на въпроса дали той е получил гражданство. След като в медиите в южноамериканската страна се появиха съобщенията по въпроса, самият Асанж пусна в туитър своя снимка. На нея австралиецът е облечен с фланелка на еквадорския национален отбор по футбол. Нито той, нито адвокатите му са отговорили на молбите за коментар.     В изявление на външното министерство в Кито се казва, че то се опитва да разреши ситуацията с Асанж, без обаче да се споменава за гражданство. От дипломатическото ведомство отказали повече коментари. На 9 януари външната министърка Мария Фернанда Еспиноса заяви, че Еквадор проучва как да посредничи в спора. Асанж отрича обвиненията в изнасилване и се опасява, че ако бъде арестуван, ще бъде предаден на САЩ. Там той ще бъде изправен пред съда заради публикуването в \"Уикилийкс\" на хиляди класифицирани военни и дипломатически документи. Това е едно от най-големите изтичания на информация в американската история.", "date": "2018.01.11", "title": "Асанж станал гражданин на Еквадор?"}
{"url": "http://clubz.bg/62734-sofiq_pod_blokada_den_pyrvi_ot_evropredsedatelstvoto", "text": "София, която днес официално ще домакинства на мероприятията по откриване на председателството на Съвета на ЕС, ще е под блокада. Девет протеста, забрани за престой и паркиране и мерките за сигурност за посрещането на официалните гости ще парализират столицата през целия ден.  Въвеждат се промени в движението в центъра на София заради церемонията по откриването на председателството, съобщиха от Столичната община. От 17:30 ч. на 10 януари до отпътуването на делегациите от 12 януари се забраняват престоят и паркирането в района около Народния театър „Иван Вазов” и улиците в карето на ул. \"Гурко”, „Раковски” и „Княз Александър Първи”.  Ограничения има и в района около НДК на улица „Доспат” между булевард „Витоша” и „Баба Неделя” и на улица „Д-р Христо Стамболски”. Те се въвеждат от 17:30 ч. на 11 януари до 12 януари. На 12 януари за кратко по обяд се закрива и автобусната спирка на булевард \"Черни връх\" в посока бул. \"България\" под Моста на влюбените на НДК. В петък достъпът до централната сграда на Двореца на културата ще бъде ограничен заради първото събитие на високо ниво от календара на председателството. Затворени за посетители ще бъдат литературен клуб „Перото“ и билетният център. За улеснение на почитателите на културните събития НДК разкрива целодневна билетна каса в кино „Люмиер Лидл“, която ще работи в дните, в които достъпът до централната сграда на НДК ще бъде ограничен. Освен ограниченията в центъра за през деня надвечер, за когато е планирано официалното откриване в Народния театър \"Иван Вазов\", в София ще се проведат и девет протеста, съобщиха от СДВР. На улицата излизат служители на МВР, които искат по-добро заплащане и условия на работа. Те са планирали да посрещнат делегатите с плакати. Предвидени са и два протеста в защита на изграждането на втори кабинков лифт в Банско и на разширяването на ски зоната в Национален парк \"Пирин\" с още писти. За поредна вечер ще протестират и представители на природозащитните организации, които са против решението на кабинета за изменение в плана за управление на Пирин от края на миналата година. Под този наслов са заявени четири протеста. Протест, но сутринта, ще има и в защита на приемането на Истанбулската конвенция. Тече организация и за още едно шествие, което пък е посветено на това, че \"10 години след влизането ни в ЕС България е най-бедната и корумпирана държава в Европа\". В допълнение са насрочени и митинги на \"Гражданска инициатива за суверенитет на България\" и държавите по света и на Дунавско-карпатска програма България, които искат отмяна на решението на МС.  От Столичната община подчертаха, че няма да бъде допуснато различните протести да се засекат по един и същ маршрут.", "date": "2018.01.11", "title": "София под блокада - ден първи от европредседателството"}
{"url": "http://clubz.bg/62770-piqn_rusnak_otkradna_btr_i_se_vrqza_vyv_vitrina", "text": "Пиян руснак открадна снощи бронетранспортьор от руска казарма и се вряза с него във витрина, предаде АП. Инцидентът стана в градчето Апатити в полярната Мурманска област. По чудо няма пострадали. Вероятната причина за отвличането е единствено пиянство, смята полицията. Пиянството е главната причина през януари смъртните случаи в Русия да са повече на брой, отколкото през другите месеци. Фалшив алкохол отново сее смърт в Русия Така пресслужбата на руското Министерство на здравеопазването коментира огласеното тези дни изследване на Александър Немцов. Той е един от водещите в страната експерти по проблемите на алкохолната смъртност и алкохолната политика. Заради януарските разпивки всяка година в Русия умират по около 18 000 души, се казва в доклада, цитиран от \"Лайф нюз\". Александър Немцов анализирал данни на Росстат за смъртността от януари 2004 г. до декември 2016 г. За този период е имало 12 новогодишни ваканции. Путин видя \"чужда следа\" в алкохолното отравяне в Иркутск Тази допълнителна загуба на човешки живот би трябвало да се превърне в аларма за общественото здравеопазане. Необходимо е да се иска административна, а вероятно и политическа намеса за намаляване на тези щети, смята експертът. От здравното ведомство обаче изтъкват, че са били приети цяла поредица от ефективни мерки, които помогнали употребата на алкохол в Русия значително да бъде намалена. Така за посочения от Немцов период тя спаднала двукратно - от 20,3 литра на човек през 2004 г. на 10,3 литра през 2016 г. Намаляла и смъртността заради пиене. За 11 месеца през 2017 г. показателят бил 12,5 души на хиляда. Това било с 3,1 на сто по-малко, отколкото за същия период през 2016 г. Путин видя \"чужда следа\" в алкохолното отравяне в Иркутск", "date": "2018.01.11", "title": "Пиян руснак открадна БТР и се вряза във витрина"}
{"url": "http://clubz.bg/62753-evropejskite_tyrgovci_na_gaz_shte_izgubqt_1_mlrd_zaradi_ukrajna", "text": "След двегодишно прекъсване Украйна отново ще трябва да купува газ от Русия, след като арбитражът в Стокхолм задължи Киев да възстанови вноса на руско синьо гориво. Вследствие на това европейски компании като Eni SpA, Uniper SE и др. ще загубят малко над $1 млрд. през тази година заради намалените си доставки за Украйна, съобщи Bloomberg. Почти половината газ в Европа идва от \"Газпром\" Компании от Европейския съюз започнаха да снабдяват Украйна с газ от 2013 г. насам, което компенсира намалялото търсене на европазара. Само за миналата година Киев внесе от страните от ЕС 14 милиарда кубически метра, което е сравнимо с годишното потребление на Белгия. Заради европейския внос за Украйна бяха изградени и няколко реверсивни газови връзки, през които се подаваше и руски газ, който страните купуваха директно от \"Газпром\". Съгласно решението на Стокхолмския арбитраж украинската страна трябва да закупува от Русия по 5 млрд. куб. метра за 2018 и 2019 г. Годишно това се оценява на $1.2 милиарда. Украинските власти обаче със сигурност са доволни, тъй като това е десетократно по-малко количество от записаните в договора от 2009 г. между \"Газпром\" и украинската \"Нафтогаз\" 52 млрд. куб. метра. Загубата на европейските трейдъри може да бъде смекчена от наблюдаваното възстановяване на \"вътрешното\" потребление на газовия пазар на Стария континент.  Изненада! \"Газпром\" отчете 80% спад на печалбата В края на декември 2017 г. арбитражът в Стокхолм се произнесе по съдебното дело между руската държавна компания \"Газпром\" и  украинската \"Нафтогаз\", заведено заради клаузата \"вземаш или плащаш\" в газовия договор за периода 2009-2017 г. Украйна няма да връщат $56 млрд. по клаузата \"вземаш или плащаш\", реши съдът. Съгласно решението Киев е длъжен да плати на руската страна над 2 милиарда долара за вече доставено гориво. В допълнение според решението на съда украинската компания ще трябва да закупи пет милиарда кубически метра газ през 2018 г., преди договорът да изтече през 2019 г. Изненада! \"Газпром\" отчете 80% спад на печалбата", "date": "2018.01.11", "title": "Eвропейските търговци на газ ще изгубят $1 млрд. заради Украйна"}
{"url": "http://clubz.bg/62772-dps_iznenada_bsp_nqma_da_dade_podpisi_za_vota_na_nedoverie", "text": "Лидерите на БСП и ДПС Корнелия Нинова и Мустава Карадайъ се срещнаха днес и преговаряха за дълго готвения вот на недоверие срещу правителството. Резултатът - левицата ще го внесе сама. Този развой на събитията бе очакван предвид протакането на преговорите, неразбирателството между двете партии за мотивите, а за последно - и празничните изказвания на почетния председател на Движението. Но днес и двете формации взаимно се обвиниха за провала на общите действия. БСП и ДПС заедно срещу властта. Внасят вот на недоверие Това стана ясно от отделни изявления на Нинова и на зам.-председателя на групата на ДПС в парламента Йордан Цонев малко след срещата. По думите на Нинова БСП още вчера взела решението сама да внесе искането и днес тя само уведомила Карадайъ. Вотът ще е за провал в борбата с корупцията. Дали от Движението ще го подкрепят при гласуването в залата - Нинова не знаела.  По думите й допреди днешната среща с Карадайъ не са водени официални или неофициални разговори с Движението. От думите й се разбра, че роля за решението на ДПС изиграли празничните изявления на почетния председател Ахмед Доган, който призова актива да не се клати стабилността в държавата, която само управляващата ГЕРБ можела да осигури. Бойко Борисов: Ахмед Доган е мъдър човек. От 27 г. е в управлението На свой ред от Движението обвиниха БСП, че е избързала и само ги е уведомила за решението си сама да внесе вота. Йордан Цонев припомни хронологичния ред на събитията на всичките им съвместни срещи и подчерта: От ДПС обвиниха левицата в . Той отрече речта на Ахмед Доган да е в дъното на разкола. По думите му тя била само \"снимка на ситуацията\" и даде заявка, че в залата депутатите на ДПС ще подкрепят тези на левицата при вота. Индикации за провал на съвместния вот имаше отдавна. Още преди коледните празници бе обявено от страна на левицата, че мотивите към вота ще бъдат обявени на 10 януари, т.е. вчера. Това обаче не се случи. За вчера е била насрочена и среща Нинова - Карадайъ, но и тя не се е провела. Карадайъ: Борисов разбра Доган погрешно, вот на недоверие ще има Депутати от левицата коментираха още в началото на деня днес, че от тяхна страна всичко е готово, мотивите са написани и ги внасят. ДПС, което уж също работеше по мотивите, както стана ясно, няма да участва. БСП оставя вота на недоверие за началото на 2018 г. Преди близо два месеца левицата се закани да атакува управлението преди Нова година, като темата на вота да е свързана с корупцията, а за да е по-успешен - да се водят преговори и с ДПС. После обаче БСП се отметна за предпразнична атака на правителството с мотива, че не е редно да се гледа вот при покрай приемането на републиканския бюджет за 2018 г. С ДПС имаше разминаване и по темата, предложена от левицата - дали да е корупцията.  Цялостен вот на недоверие според Конституцията затваря възможността да се поиска нов - за секторна политика, за период от 6 месеца, затова все пак темата ще е една. За да бъде поискан вот на недоверие, са нужни подписите на 1/5 от общо 240 народни представители. Това прави точно 48 подписа, гласи Конституцията. БСП в този парламент има 80 депутати. Евентуална неприятност за правителството би имало, ако и \"Воля\", и ДПС подкрепят БСП в начинанието - мнозинството на ГЕРБ и \"Обединените патриоти\" , от 122 гласа. За да бъде успешен обаче, вотът трябва да бъде подкрепен от поне 121 народни представители. Гласуването е планирано за 17 януари. Бойко Борисов: Ахмед Доган е мъдър човек. От 27 г. е в управлението Карадайъ: Борисов разбра Доган погрешно, вот на недоверие ще има БСП оставя вота на недоверие за началото на 2018 г.", "date": "2018.01.11", "title": "ДПС изненада БСП - няма да даде подписи за вота на недоверие"}
{"url": "http://clubz.bg/62728-kak_da_podobrim_kachestvoto_na_vyzduha_v_18_stypki", "text": "\"Моите приоритети ще бъдат качеството на въздуха и водите\" и \"Проблемът с фините прахови частици във въздуха е много по-сериозен от този за глобалното затопляне\". С тези две изказвания от първите си дни като министър на околната среда и водите Нено Димов ясно постави човешкото здраве и благополучие в основата на екологичната политика на новото правителство. Думите му звучат изненадващо добре, но реализацията съвсем няма да е лесна. Вече 25 години амбициите за глобално климатично лидерство на Европейския съюз определят екологичните и енергийните политики на континента. Резултатът е катастрофален за качеството на въздуха – уж влязохме в чистия и спретнат Клуб на богатите, а те взеха, че го опушиха. Днес се налага буквално да им дишаме праха, а отскоро - и да плащаме за \"удоволствието\". Многократно съм описвал защо и как се случи това, така че тук ще коментирам само какво трябва да направи министърът. Водещият принцип е ясен: Мръсен въздух има там, където чистата енергия е относително скъпа. И това се отнася преди всичко за отоплението и транспорта на домакинствата. Ако тези стъпки бъдат направени в първата половина на мандата на това правителство, твърдя, че качеството на въздуха в страната ще се подобри значително още преди края му. .", "date": "2018.01.11", "title": "Как да подобрим качеството на въздуха. В 18 стъпки"}
{"url": "http://clubz.bg/62751-petrolniqt_car_igor_sechin_e_po_strashen_ot_putin", "text": "В Русия не се и опитвайте да вървите срещу петролния и политически титан Игор Сечин. Според някои доста известни бизнесмени и политици Сечин е по-силен от Владимир Путин. Ако някой човек или някоя компания тръгне срещу Сечин, заложете на Сечин. Изпълнителният директор на \"Роснефт\" неслучайно е познат като руския Дарт Вейдър. Името му се свързва с падението на най-малко двама милиардери. Един от тях е Михаил Ходорковски от ЮКОС, който прекарва цялото си време след напускането на Русия в захранване на западния свят с всякакъв вид пикантна информация за правителството, което го прати в изгнание. Сега е ред да се опари бившият министър на икономическото развитие Алексей Улюкаев. (Седмица по-рано бе милиардерът Владимир Евтушенков, основател на частната финансова компания \"Система\".) 8 години колония за бивш руски министър Сечин има списък от хора, които буквално е сложил в чували. В случая с Ходорковски беше истинска война покрай спора между ЮКОС, Кремъл и данъчните власти. \"Роснефт\" придоби ЮКОС - по онова време най-голямата постсъветска петролна компания в Русия. Това направи Ходорковски милиардер. През последното десетилетие двете страни създаваха постоянно работа на европейските съдилища. Евтушенков смяташе, че може да се спаси от яростта на Сечин и правителството. \"Система\" притежаваше петролна компания, наречена \"Башнефт\", което завърши с поставянето на Евтушенков под домашен арест. Той бе освободен и даде компанията си на правителството с огромно намаление - за 0 долара. Две години след освобождаването му през 2014 г. \"Роснефт\" придоби \"Башнефт\", след което заведе дело срещу свалилата гащите \"Система\" за близо 2 милиарда долара. Това дело означава най-вече, че \"Роснефт\" купи\"Башнефт\" на половин цена. Тя плати близо 5 милиарда долара при закупуването на \"Башнефт\" от федералното правителство през 2016 г. В края на миналата година Сбербанк разпространи доклад, в който се твърдеше, че Сечин не е много добър изпълнителен директор. Основната теза бе, че \"Роснефт\" се разраства заради тези придобивки с намаления. Но лошото им управление след това пада върху раменете на Сечин. Втори случай \"Ходорковски\" - арестуваха руски олигарх Сечин или адвокатите му не харесаха това, което прочетоха. Рускоезичната версия на доклада бе премахната, редактирана и пусната наново за клиентите. Путин никога не е пречел на битките на Сечин. Той поиска съдилищата да бъдат справедливи към \"Система\". Той предаде активите на ЮКОС на \"Роснефт\" на търг през 2007 г. само с още един кандидат, когото \"Роснефт\" победи за 10 минути. Той поиска Сечин да свидетелства в делото за корупция срещу Улюкаев, но познайте какво се случи. Сечин не свидетелства. Той игнорира Путин - човека, когото всеки вляво от центъра в САЩ смята за силата, стояща зад президентския трон във Вашингтон. Путин може да контролира армията, шпионските спътници и хакерите. Но Сечин контролира важна част от икономиката и има приятели в съдебната система. Той бе шеф на администрацията на Путин в началото на управлението му. Той е свръхнационалист, с връзки като тези на Путин дори в силите за сигурност, и е по-силен от руския премиер Дмитрий Медведев. Ходорковски: В Русия действа феодално-престъпна система, оглавявана от Путин Да го формулираме така. Алексей Навални организира протести срещу Медведев и по-малко срещу Путин и неговата партия \"Единна Русия\". През 2016 г. Навални - борец срещу корупцията, стана любимец на американските медии, пробута във в. \"Ведомости\" статия за нов имот на стойност милиарди рубли в Москва, принадлежащ на Сечин. Адвокатите на Сечин погнаха вестника, но не и Навални. 4 години по-рано Сечин свърза Навални с Бил Браудър - друг прогонен от страната чужденец и бивш мениджър на хедж фондове в Hermitage Capital. Браудър, който днес живее във Великобритания, прекарва значителна част от времето си в лобиране пред политици в Канада и Европа да последват Вашингтон с техни версии на закона \"Магнитски\". Законът забранява на някои руснаци да пътуват до САЩ и да притежават влогове в американски банки. Сечин не е в този списък, но в момента е санкциониран от Министерството на финансите. Преди месец Улюкаев - някога неизменна част от конференции на инвеститорите в Москва и Санкт Петербург, бе признат за виновен в искане на подкупи от Сечин в размер до 2 милиона долара. Той заяви, че е невинен, в последните си думи пред съда. Сечин е виновен за всичко, каза той. Не е ясно за какво точно Сечин иска да накаже Улюкаев. Думите на Улюкаев: На 15 декември 2017 г. Улюкаев бе осъден на 8 години затвор. Той трябва да плати глоба от 130 милиона рубли, или близо 2,3 милиона долара. Топ клиентът на Магнитски осъден на 9 г. колония в Русия Подкупите и укриването на данъци са \"казус бели\" на атаките на руското правителство срещу хората след разпадането на СССР. Той елиминира Ходорковски и унищожи ЮКОС. Той разби Hermitage Capital - някога една от най-големите контролирани от чужденци руски инвестиционни компании, и превърна русофила Бил Браудър в отряд от един човек, който се прицелва във всичко в радиус от една миля от обкръжението на Путин. Той може да смачка \"Система\" - успешен частен инвеститор, даващ начален старт на редица открити акционерни компании, които нямат нищо общо с държавата, като \"Мобайл телесистемс\", която излезе на нюйоркската фондова борса, и \"Детский мир\". А има и политически противник Улюкаев, който, за разлика от гореизброените свободни хора, ще прекара голяма част от живота си като пенсионер в строго охраняван затвор. Може да има шанса да излезе жив оттам. Втори случай \"Ходорковски\" - арестуваха руски олигарх Ходорковски: В Русия действа феодално-престъпна система, оглавявана от Путин Топ клиентът на Магнитски осъден на 9 г. колония в Русия", "date": "2018.01.11", "title": "Петролният цар Игор Сечин е по-страшен от Путин"}
{"url": "http://clubz.bg/62765-erdogan_iska_lichna_sreshta_s_merkel", "text": "Турският президент Реджеп Ердоган иска лична среща с германската канцлерка Ангела Меркел, за да могат двамата да оправят обтегнатите отношения между двете страни. Това съобщи турският външен министър Мевлют Чавушоглу пред немски журналисти снощи. Ердоган смятал да покани Меркел след формирането на правителство в Германия или сам да й отиде на гости.  Меркел пое към широка коалиция. Шулц още мисли Отношенията на Турция със Запада се обтегнаха след опита за преврат срещу Ердоган през 2016 г. и авторитарните мерки на турския президент срещу реални и въображаеми участници в него. Ердоган обвини Германия, че приютява поддръжници на основния според него виновник за преврата - живеещия в САЩ проповедник Фетхула Гюлен. Най-сериозни търкания предизвикаха масовите арести на журналисти в Турция. Сред тях е и германският гражданин Дениз Юджел, който от близо година е в затвора, без да му е повдигнато каквото и да е обвинение. През  последните месеци обаче Турция се опитва да оправи отношенията с големите европейски страни. През декември Ердоган за пръв път проведе телефонен разговор с Меркел. А през тази година започна с посещение във Франция при Еманюел Макрон.", "date": "2018.01.11", "title": "Ердоган иска лична среща с Меркел"}
{"url": "http://clubz.bg/62756-plevneliev_s_tezi_9_protesta_pokazvame_che_ne_sme_se_osvobodili_ot_robskata_psihika", "text": "От времето на Бай Ганьо до наши дни българите успяваме да покажем най-лошото на света, заяви президентът (2012-2017) Росен Плевнелиев в ефира на Нова тв тази сутрин. София под блокада - ден първи от европредседателството Той коментира и множеството протести, които ще се проведат днес, в деня на официалното откриване на европредседателството ни: Плевнелиев обаче добави, че всеки протест, стига да е законен и демократичен, трябва да бъде проведен. А протестите са в резултат на ниското доверие на гражданите в институциите, което е напълно заслужено. Според него втори лифт трябва отдавна да е построен, защото всички райони в страната имат право да развиват туризма: Симеонов: В протестите за Банско са намесени пари от Швейцария и Австрия Плевнелиев похвали за пореден път Бойко Борисов за външната му политика и заяви, че успехите с Македония и другите държави на Балканите от миналата година са вече добри \"лаври\" за европредседателството. Бившият държавен глава заяви, че е съгласен с някои от аргументите на своя наследник на поста Румен Радев срещу антикорупционното законодателство, но с други - не. Според него всеки закон подобрява нещата, проблемът е в прилагането им. Симеонов: В протестите за Банско са намесени пари от Швейцария и Австрия", "date": "2018.01.11", "title": "Плевнелиев: С тези 9 протеста показваме, че не сме се освободили от робската психика"}
{"url": "http://clubz.bg/62742-ofshorni_zoni_ot_cherniq_spisyk_na_es_zapochvat_reformi", "text": "След близо една година дебати на 5 декември 2017 г. Европейският съюз  . Той включва 17 страни, които не отговарят на европейските стандарти за прозрачност. За тях се предвиждат санкции, включително лишаване от европейско финансиране. Какви ще са другите мерки и до днес не е ясно. Някои държави от черния списък обаче започнаха реформи. ЕС прие черен списък на данъчните убежища От началото на 2018 г. в Обединените арабски емирства въведоха данък добавена стойност (ДДС) в размер на 5%. Досега такъв данък там нямаше и това е причината там да се регистрират много фирми (включително и Intrust Ltd, собственост на Делян Пеевски). Реформата очевидно не може да бъде проведена за един ден. Още през миналата година ОАЕ провеждат необходимите законодателни промени и създават инфраструктурата за събиране на ДДС. Реформата се подготвя,  , тоест още след разкритията на “Досиетата Панама“. Дали обаче въвеждането на ДДС е свързано пряко с мерките на ЕС, не е официално потвърдено. Повечето юрисдикции от черния списък на ЕС имат минимално или никакво данъчно облагане. По-голям проблем за Брюксел обаче се оказват   и  . ОАЕ например нямат единен регистър. Това се оказва проблем в някои ситуации. Когато в края на миналата година депутатът Делян Пеевски обяви, че в декларацията му за конфликт на интереси от тази година е допусната \"техническа грешка\" и той е придобил не 10 000 дяла, а 20 000 дяла от компанията Intrust Ltd, се оказа, че това не може да се провери. Пеевски обяви грешка - \"удвои\" дяловете си в Intrust Ltd - ОАЕ (ДОКУМЕНТ) Същото се отнася и за Панама – при изтичането на данни през 2015 г., станало известно като “Досиетата Панама“, публичен стана само регистърът на фирмата “Мосак Фонсека“. Споделянето на информация с властите на 28-те е разковничето, коментират европейски наблюдатели. Територии на Британия и Британската общност също са данъчни убежища, но не са включени в черния списък - например Британските Вирджински острови, о. Джърси, о. Ман и Бахамите. Това предизвика забавяне на приемането на списъка, защото трябва да има задължително единодушие между страните членки, а Великобритания логично се противопоставя на включването им. При изтичането на “Досиетата Парадайз“ стана ясно, че политици крият и там парите си. Тези територии обаче имат сключени споразумения с Великобритания, членка на ЕС (поне засега), за предоставяне на данни при поискване. Това е достатъчен аргумент, за да приеме Брюксел, че те спазват изискванията за споделяне на данни. Целите на черния списък на ЕС са да се осигурят прозрачност и лесно проследяване на информация за фирми и техните собственици. Потенциалните санкции обаче не изглежда да плашат повечето застрашени страни, които разчитат главно на други приходи в бюджетите си. Пеевски обяви грешка - \"удвои\" дяловете си в Intrust Ltd - ОАЕ (ДОКУМЕНТ)", "date": "2018.01.11", "title": "Офшорни зони от черния списък на ЕС започват реформи"}
{"url": "http://clubz.bg/62767-tusk_polskite_upravnici_mogat_da_izvadqt_stranata_ot_es", "text": "Управляващите в Полша консерватори националисти биха се опитали да извадят страната от ЕС веднага щом тя стане нетен вносител в неговия бюджет. Това увери председателят на Европейския съвет Доналд Туск, предаде АФП. В интервю за полския либерален католически седмичник \"Тигодник повшехни\" той заявява, че много от ключовите решения на консервативното правителство във Варшава  . Безпрецедентно. Полша може да остане без глас в ЕС Туск, който е бивш полски премиер, е главен съперник на управляващата партия \"Право и справедливост\" (ПиС) на Ярослав Качински. Изявлението му е на фона на поредицата конфликти с ЕС, в които влезе страната му заради спорните си съдебни реформи. Заради тях през декември 2017 г. Брюксел задейства безпрецедентни наказателни процедури срещу Варшава. Няма как да се прогнозира кога Полша би могла да стане нетен вносител, отбелязва АФП. В момента тя е най-големият бенефициент на европейски фондове със 7,1 милиарда евро през 2016 г. Макрон от Варна: Полша не е тази, която чертае посоката на Европа Според Туск полските управници могат да сложат край на кризата в отношенията с ЕС, ако се откажат от промените в съдебната система. Председателят на Европейския съвет твърди, че има много сходства между ПиС и Русия: Туск обаче допълва, че  . Макрон от Варна: Полша не е тази, която чертае посоката на Европа", "date": "2018.01.11", "title": "Туск: Полските управници могат да извадят страната от ЕС"}
{"url": "http://clubz.bg/62766-nie_sme_nacionalniqt_otbor_na_bylgariq", "text": "Това заяви шефът на парламента Цвета Караянчева в словото си при откриването на новия парламентарен сезон. За кой ли път представител на управляващото мнозинство изтъкна, че днес е и денят, в който се открива председателството на България на Съвета на ЕС. Корнелия Нинова: Видин, Враца и Монтана искат в... Русия Тя призова за \"повече резулати\" и \"по-малко проповеди от парламентарната трибуна\". Драгомир Стойнев (БСП) заяви, че е потресен от думите на Караянчева и ги определи за неуместни. Той предложи парламентът да изслуша премиера Бойко Борисов по повод последните убийства. Това обаче не бе прието от мнозинството.", "date": "2018.01.11", "title": "\"Ние сме националният отбор на България\""}
{"url": "http://clubz.bg/62768-demokraciq_i_pazarna_ikonomika_po_vreme_na_precedatelstvo", "text": "Днес България открива официално своето председателство на Съвета на ЕС. Страната ни е член на съюза от повече от 10 години. За да членуваш в този съюз, трябва да изпълниш определени критерии. Два от тях са да имаш функционираща демокрация и реална пазарна икономика. Две събития от последните дни обаче показват, че България все по-малко изпълнява тези критерии. Иде реч за днешното слово на шефа на парламента Цвета Караянчева и вчерашните обяснения на фирмата, която стопанисва билбордовете в София по повод сваления плакат на полицейския протест.  Словото на Караянчева по повод откриването на парламентарния сезон бе наистина забележително: Претенциите, че депутатите са националният отбор на България и че за 6 месеца България ще формира нагласите на европейския елит биха могли да бъдат подминати с иронична усмивка. Въжделенията на Караянчева за това, че парламентът трябва да работи като \"сработен оркестър\", а солисти - разбирай изявени индивидуалности - се търсят само в операта, обаче са плашещи. За пореден път висш представител на ГЕРБ красноречиво илюстрира какво представлява за актива на тази партия демокрацията. \"Ние сме националният отбор на България\" Дами и господа от ГЕРБ, реалната демокрация е точно обратното на това, което вие мислите за нея. В истинската демокрация парламентът не е сработен оркестър, а врящ котел и арена на остро политическо противопоставяне. Истинският парламент е този, който дебатира и решава обществените въпроси, за да предотврати възможността те да бъдат решавани на улицата. Изявените индивидуалности за един истински парламент са не просто украшение, а задължителна предпоставка, за да се върши някаква смислена работа. Отдавна е известно, че във вашата партия изявените индивидуалности са само две. Ако се опитвате да вкарате този модел и в държавата обаче, вие само ще скъсите политическото си съществуване. Вярно е, че от българската демокрация има какво да се желае. Но тя все пак е достатъчно развита, за да отхвърля категорично всички опити за авторитаризъм. Случаят със сваления билборд на полицаите, в който те обявяват, че заплатите им започват от 340 евро, пък показва ясно доколко у нас въобще има истинска пазарна икономика. Билбордът бе изложен в центъра на София с очевидната цел да бъде видян от гостите от ЕС, които ще пристигнат у нас. Борисов разпореди: Всеки билборд за председателството - антиреклама за България Премиерът Бойко Борисов показно се възмути от свалянето на билборда. Това възмущение обаче очевидно се оказа неодстатъчно за фирмата, която стопанисва билбордовете. Тя явно се притеснява повече от задкулисните действия, на които би могла да стане обект и тези притеснения не могат да бъдат потушени дори от височайши премиерски публични възмущения. Обяснението на фирмата защо е свалила билборда навява доста мрачни мисли. Ето какво се казва в него: Търговско дружество с комерсиални цели би трябвало да означава следното - плащаш-получаваш. И колкото повече плащаш, толкова повече получаваш. Това е простатата бизнес логика във всяка пазарна икономика. Разбира се, по билбордовете в София не може да се слага всичко. Естествено е плакати, които по някакъв начин нарушават добрите нрави, да бъдат сваляни. В билборда на полицаите обаче подобни послания не могат да се открият. Всяка комерсиална фирма би трябвало да не се притеснява да рекламира политически, синдикални и всякакви други послания, ако за това й е надлежно заплатено и всичко е прозрачно. В случая обаче тази фирма определя това послание като \"саботаж\" и смутено обяснява, че е подведена. Думата \"саботаж\" е взета директно от речника на управляващите, които в последните месеци имат навика да квалифицират по този начин едва ли не всяка критика срещу тях. Изводите са колкото ясни, толкова и тъжни. Според управляващите у нас демокрацията е точно обратното на това, което тя е всъщност. А бизнесът може да прави бизнес само ако не саботира същите тези управляващи. Честито ви преЦедателство! Борисов разпореди: Всеки билборд за председателството - антиреклама за България", "date": "2018.01.11", "title": "Демокрация и пазарна икономика по време на преЦедателство"}
