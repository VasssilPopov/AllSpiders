{"url": "https://clubz.bg/90228-6_chasa_voda_na_den_shte_imat_pernichani", "text": "Язовир \"Студена\" е с много ниско ниво и ще се наложи режим на водата в Перник, съобщи директорът на пернишкото ВиК Иван Витанов пред бТВ. От 18-ти ноември те ще могат да ползват вода само за по 6 часа на ден - от 16 до 22 ч, включително през уикенда. Разчетът е предвиден, ако няма валежи, водата да стигне до април 2020 г. Това означава, че се очаква режимът да продължи почти половин година. В \"Студена\" има само 5 милиона кубика вода, при пълен капацитет от 25 млн. кубика. Режимът ще важи и за град Батановци и още 9 села в общината.  Областната управителка на града обвинява липсата на снеговалеж през зимата. Според новия кмет от БСП Станислав Владимиров става дума за некомпетентно управление. В града най-притеснен е бизнесът, а местните коментират, че все едно се връщат в миналото.", "date": "2019.11.07", "title": "6 часа вода на ден ще имат перничани"}
{"url": "https://clubz.bg/90204-plevneliev_napadna_demokratichna_bylgariq_napravo_da_si_izberat_manolova_za_shef", "text": "Президентът Румен Радев, БСП, Мая Манолова, Слави Трифонов и особено \"Демократична България\". Това бяха основните мишени в изказването на президента (2011-2017) Росен Плевнелиев пред Националната среща на ГЕРБ, на която партията отчита резултатите от местните избори.  Той нападна директно \"Демократична България\" заради балотажа на кметските избори в София. Борисов: Да не ги наричаме десница, а внуци на червената номенклатура \"А избирателите, които са проевропейски, продемократични, пропазарни нека да се замислят днес кой кой е в българската политика, за да можем наистина да знаем, да застанем на истински здрави фундаменти. ГЕРБ създава здрав фундамент на всички възможни нива. Повече от 20 години във вдясно-център разделение след разделение, его след его, разруха след разруха. Останете заедно, защото имате, имаме мисия\", продължи той. Сред поименно посочените от Плевнелиев в поредицата от отрицателни герои се оказа и бившият премиер Иван Костов, който беше споменат заедно с Нинова и Радев. Плевнелиев обяви как при следващата избори - и парламентарни, и президентски, щели анализатори да провъзгласят генералска битка. Но това щяла да бъде битка между демократи и популисти.  Плевнелиев отдели време да даде израз на своята неприязън към наследника си на президентския пост.  \"Много бяха тези, които точно на тези избори говореха за това, че има огромни изборни манипулации и това бяха точно тези, които не казаха нито една дума и замълчаха тогава, когато пред очите на българския народ беше извършена най-голямата предизборна манипулация, именно Костинбродската афера\" , започна той. По думите на Плевнелиев Радев от три години громял НС и МС всеки ден, \"но и до днес по темата за корупцията не е излязъл с едно решение или идея\". Предишният президент продължи със свои тълкувания на минали събития.", "date": "2019.11.07", "title": "Плевнелиев нападна \"Демократична България\": Направо да си изберат Манолова за шеф"}
{"url": "https://clubz.bg/90201-borisov_da_ne_gi_narichame_desnica_a_vnuci_na_chervenata_nomenklatura", "text": "За \"огорчение\" от десницата и за \"съешаване\" между демократите и левицата говори днес надълго лидерът на ГЕРБ и премиер Бойко Борисов на национална среща на партията с новоизбраните кметове, коментирайки \"Демократична България\". Всъщност, по-голямата част от словото на Борисов бе посветена именно на т.нар. градска десница, голяма част от която реши да подкрепи независимата (подкрепена от БСП) Мая Манолова на балотажа срещу Йорданка Фандъкова. А посланието бе ясно - ГЕРБ, а не \"Демократична България\" има претенцията да представлява десните хора. В цялото си слово Борисов атакува лидерите на ДБ персонално - като хора, призовали демократичната общност да се гласува за Манолова. Което те никога не са правили директно, призоваваха да се гласува по съвест. В крайна сметка разликата между двете претендентки за кметския пост бе едва 5 на сто в полза на Фандъкова, като голяма част от симпатизантите на ДП гласуваха за независимата кандидатка. За кого гласуваха все пак избирателите на Игнатов и Бонев Знаково на първия ред до лидера на управляващата партия от двете му страни бяха настанени президентът (2012-2017) Росен Плевнелиев , който в миналия мандат на кабинета \"Борисов\" бе считан за връзката между ГЕРБ и коалиционния партньор тогава Реформаторски блок и лидерът на СДС Румен Христов в качеството си на партньор на управляващите. Двамата се изказаха преди Борисов, като поантата отново бе - демократите не са никакви демократи. Речите се държаха на фона на строените отзад кметове на ГЕРБ. Плевнелиев нападна \"Демократична България\": Направо да си изберат Манолова за шеф Борисов продължи да атакува десницата, определяйки я като едва ли не комунистическа партия. Посочи, че неговото правителство е спряло сделката с шведските изтребители \"Грипен\" и е дало \"геостратегическо направление за пръв път на България реално\", като е осъществило сделката за американските F-16. И реши да посочи, че опонентите му се \"озлобили най-много\" от тази сделка (Десните всъщност много отдавна я подкрепиха, б.р. \"За\" \"Грипен\" бе служебното правителство на президента Румен Радев). Президентът със съмнения, че изборният процес е \"компрометиран\" Изтъкна, че вече се строи интерконектор с Гърция за американски втечнен газ, а службите са изгонили за шпионаж \"един по един няколко човека\", очевидно намеквайки за руски дипломати. По отношение на коалиционните си партньори от СДС той обясни, че с Румен Христов \"не сме най-добрите приятели\". Но изтъкна, че в залата присъстват и кметове на СДС, които са били срещу ГЕРБ на местния вот, защото двете партии са обединени от синия цвят. Защо екипът на Манолова ще иска касиране на вота в София Той все пак призна, че е научил нещо от Корнелия Нинова, а именно ограничението за не повече от три мандата за избираеми длъжности. Борисов заяви, че сега няма да се кара на актива, за да не бъде използвано това от противниците на ГЕРБ. Как Факултета и \"Христо Ботев\" гласуваха за кмет на София - преди 4 години и сега И специално изтъкна, че ромите има за какво да го обичат: \"Ромската тема\" влезе в речта на Борисов заради факта, че т.нар. ромски секции в София отявлено са гласували за Фандъкова на вота. На което Борисов излезе със своя \"ромска\" статистика - за президентските избори, когато кандидатката на ГЕРБ Цецка Цачева загуби от претендента на БСП Румен Радев.  След което намекна, че ако реши, партията може да потърси отговорност за т.нар. Костинбродска афера, участие в която имаше и Мая Манолова, а и прокуратурата подпомогна процеса на \"раздухване\" на историята с мнимата готвена манипулация на вота. Борисов призова лидерката на БСП Корнелия Нинова да изпрати при него кандидатите на БСП, които твърдят, че срещу тях е бил оказан натиск от държвната администрация. И декалрира, че ако това е вярно той лично ще им се извини, като намекна, че ако някой си е превишил правата, ще си понесе отговорността. На самите кметове на финала Борисов заръча да \"милеят\" за хората. Или по-точно - хората да виждат, че милеят за тях като вдигат всяко боклуче, на което се натъкнат на земята и стоят до всяка дупка, докато някой не дойде да я запълни. Иначе днес формацията отчете общо 803 899 подадени гласа за нея, победа в 163 общини, 1807 общински съветници (при 1727 през 2015-а). Както и победи в родните места на Румен Радев, Корнелия Нинова и Мая Манолова - Славяново, Мизия и Кюстендил. Плевнелиев нападна \"Демократична България\": Направо да си изберат Манолова за шеф Президентът със съмнения, че изборният процес е \"компрометиран\" Защо екипът на Манолова ще иска касиране на вота в София Как Факултета и \"Христо Ботев\" гласуваха за кмет на София - преди 4 години и сега", "date": "2019.11.07", "title": "Борисов: Да не ги наричаме десница, а внуци на червената номенклатура"}
{"url": "https://clubz.bg/90207-makron_nato_e_v_mozychna_smyrt", "text": "НАТО е в \"мозъчна смърт\", заяви френският президент Еманюел Макрон в интервю за днешния брой на британското сп. \"Икономист\". Той има предвид оттеглянето на САЩ от ангажиментите им към пакта и поведението на Турция, която е член на алианса, предаде Франс прес. Макроне, ти мой малък Тръмп! Това по думите му трябва да стане по време на среща на върха на НАТО в Лондон в началото на идния декември.  В тези условия  държавният глава на Франция се пита за бъдещето на член 5 от Североатлантическия договор, който предвижда военна солидарност между членовете на алианса, ако някой от тях бъде нападнат. СДС, коието са доминирани от кюрдски бойци, бяха съюзници на международната коалиция, водена от САЩ за борба с джихадистката групировка \"Ислямска държава\" (\"Даеш\") преди неотдавнашното изтегляне на американците от Сирия. Макрон смята още, че Европа \"ще изчезне\", ако не \"мисли за себе си като за световна сила\". Той посочи три големи опасности за Европа:  Това според него прави \"насъщна от една страна Европа на отбраната - Европа, която трябва да добие стратегическа автономност и способности във военен план. И от друга страна - да възстанови без никаква наивност стратегическия диалог с Русия, който ще отнеме време\". Той упреква европейците, че не дават признаци да са се събудили за реалността, че  По-късно днес в Берлин германската канцлерка Ангела Меркел отхвърли оценките на Макрон, включително за това, че НАТО преживява „мозъчна смърт“, предаде АФП, цитирана от \"Фокус\". Меркел каза, че подобни коментари са излишни. Столтенберг междувременно подчерта, че НАТО все още е „силна“ организация, като добави, че САЩ и Европа „работят заедно повече отколкото са го правили от десетилетия“.", "date": "2019.11.07", "title": "Макрон: НАТО е в мозъчна смърт"}
{"url": "https://clubz.bg/90208-novite_kandidat_komisari_%E2%80%93_s_resorite_na_othvyrlenite_si_kolegi", "text": "Номинираният от Унгария кандидат за еврокомисар Оливер Вархей ще запази ресора на разширяването и съседството. Това заяви днес говорителят на новоизбраната Еврокомисия Ерик Мамер. Така окончателно се разсеяха предположенията, че може да има смяна на ресорите на кандидатите, назначени на мястото на отхвърлените им предшественици. Унгария с нов кандидат за еврокомисар Французинът Тиери Бретон ще отговаря за индустриалната политика, вътрешния пазар, информационните технологии, отбраната и Космоса. Това бе договорено още при номинирането му. Румънката Адина-Йоана Вълян ще бъде еврокомисар по транспорта, а Оливер Вархей – по разширяването и съседството. Преди тримата да бъдат одобрени от Урсула фон дер Лайен, се заговори, че на унгарския кандидат ще бъде отнет ресорът разширяване. Мотивите бяха, че не може за това да отговаря представителят на държава, която издига страни по гранаците си. Друг мотив бе, че унгарският премиер Виктор Орбан, номинирал Вархей, е на нож с Еврокомисията. В началото на идната седмица тримата кандидати трябва да бъдат проверени за конфликт на интереси от Комисията по правни въпроси. Ако не бъдат уличени, те ще бъдат изслушани от ресорните комисии в Европарламента. Ако и там всичксо мине гладко, евродепутатите трябва да гласуват за новата ЕВрокомисия през последната седмица на ноември в Страсбург. ", "date": "2019.11.07", "title": "Новите кандидат-комисари – с ресорите на отхвърлените си колеги"}
{"url": "https://clubz.bg/90211-iran_otne_akreditaciqta_na_inspektorka_ot_maae", "text": "Иран отне акредитацията на инспекторка от Международната агенция за атомна енергия (МААЕ) заради инцидент при проверяването й миналата седмица на входа на завода за обогатяване на уран в град Натанз, в централната част на страната, предаде Франс прес, цитирана от БТА. При проверката на инспекторката се задействала аларма, което предизвикало опасения, че тя може да носи у себе си \"подозрителен предмет\", се казва в съобщение, публикувано днес на официалния сайт на Иранската организация за атомна енергия (ИОАЕ). В резултат на това тя не е била допусната в завода. ИОАЕ е уведомила ядрената агенция на ООН за случилото се, а също, че акредитацията на инспекторката е отнета. В съобщението се казва, че жената е отпътувала за Виена, където се намира централата на МААЕ, но не се посочва нито каква е националността й, нито кога е отпътувала. ИОАЕ уточни, че иранският представител в МААЕ ще представи днес изчерпателен доклад за случая на специално заседание днес на 35-членния си управителен съвет за действията на Иран. Въпросът с инцидента в Натанз и отнетата акредитация на инспекторката също е в дневния ред, посочи източник от австрийската столица. Според него срещата на МААЕ е била свикана преди Техеран да обяви вчера, че възобновява обогатяването на уран в завода си във Фордо. ИОАЕ съобщи, че минути след полунощ е започнало инжектирането на уранов газ в центрофугите във Фордо. В комюникето си иранският ядрен регулатор подчертава, че \"всички дейности са били извършени под контрола на МААЕ\". Близо 2000 килограма уранов газ е доставен в завода във Фордо и инжектиран в 1044 центрофуги, които досега не работеха. Центрофугите все още трябва да бъдат стабилизирани, което ще стане до уикенда, заяви днес говорителят на ИОАЕ Бехруз Камалванди пред агенция ИСНА. Тогава ще може да започне  МААЕ бе известена, че центрофугите във Фордо са започнали работа, и експерти на организацията ще присъстват на място в събота, допълни говорителят на ИОАЕ.   Тази четвърта фаза от частичното намаляване на ангажиментите на Техеран по ядреното споразумение предизвика критики и загриженост от страна на международната общност, включително от Русия, която е съюзник на Иран, припомня ДПА.", "date": "2019.11.07", "title": "Иран отне акредитацията на инспекторка от МААЕ"}
{"url": "https://clubz.bg/90212-manolova_sydi_borisov_prichinil_%D1%9D_bolki_i_stradaniq", "text": "Мая Манолова претендира щети от 15 000 лв, претърпени от две твърдения на премиера Бойко Борисов на 1 ноември - между двата тура на кметските избори.  Това се казва в исковата молба на Манолова срещу Бойко Борисов. Размерът на обявената претенция е 15 000 лв., които тя му иска  Става въпрос за интервю пред Антон Хекимян в сутрешния блок на бТВ. \"Добре, че ви направихме града, за да има какво да покажете\" Клуб Z припомня, че още на 1-ви - датата на излъчване на интервюто, Мая Манолова обяви, че ще съди Борисов. Мая Манолова ще съди Бойко Борисов Двете процесни твърдиния на министър-председателя са: А също така: Цитира се и дописка в сайта \"Пик\" под заглавие \"ЕТО СЦЕНАРИЯ ЗА НОВИЯ КОСТИНБРОД НА МАЯ\" Тя пише до съда: Ето и пълния текст на исковата й молба:   ДО ​Районен съд ​София И С К О В А  М О Л Б А От: Мая Божидарова Манолова - Найденова гр. София адрес Гр. София, ул. “Русалийски проход” 1, вх. А, ет. 1, ап. 1 Чрез: адв. Минчо Спасов с адрес за съобщения София 1463 ул. Верила 1 ет.2 офис 8 срещу: Бойко Методиев Борисов гр. София 1000 пл. Александър Батемберг № 2 – Министерски съвет За неимуществени вреди от неистински и опозоряващи твърдения в телевизионно интервю ​Цена на иска: ​15 000 лв. ​УВАЖАЕМИ СЪДИЯ, В свое интервю от 01.11.2019 г. по БТВ при журналиста г-н Хекимян, ответникът Бойко Борисов изнесе неверни, обидни, клеветнически и уронващи доброто ми име твърдения, че: 1.(минута 13.34 от началото) \"Възмутен човек, който е при тях и ги слуша, ми каза, че може да попитате снощи към седем и половина осем без дваЕсе във Волуяк дали госпожа Манолова е правила там среща с ромите да прави такива уйдурми...Снощи (на 31.10.2019 г.) по негови думи около седем и триЕсе, осем без дваЕсе, конспитративно , чакали са я на Волуяк и отишла да се спазарява с кои роми да излязат и да кажат: \"Герб\" ми платиха, Фандъкова ми плати, за да гласуваме за нея\". Това е невярна информация. Срещата ми с избиратели във Волуяк: 1.1.Се състоя не «конспиративно», а на публично място- до ЖП Гарата. 1.2.Беше с жители на с. Волуяк, които споделиха проблемите си, а именно: липса на канализация, проблеми с питейната вода и транспорта, разочарованието си от неизпълнениете обещания на ГЕРБ. Роми - Ромска общност във Волуяк просто няма; 2.(минута 14.32) \"Там братя Галеви са й помогнали много през ромските лидери... Направихме така, че да ги търсим с червена бюлетина. Но това не значи, че отвън някъде нямат влияние върху ромските лидери. И няма да ме учуди ако и на първия тур са правили подобни магарии\". С тези си две твърдения ответникът ме опозорява като гражданин, политик, уважаван адвокат и кандидат кмет на София, два дни преди втори тур на изборите. Деликтното поведение се състои в твърденията за    с цел изборма измама;  с цел манипулиране на изборите. Борисов пряко внушава неверни клеветнически твърдения с ясно съзнание за тяхната невярност и при пълна липса на доказателства и дори физическа възможност тези събития да са се случили. Ромска общност и лидери във Волуяк няма. \"Братя Галеви\" са в неизвестност за мен, за полицията и за българските граждани от датата на постановяване на присъдата им, благодарение на бездействието на изпълнителната власт, оглавявана от г-н Борисов. Дали той е в известност за местоположението им, може да се съди от преките му впечатления за дейността им днес, които споделя в интервюто. Засегнато е доброто ми име и самочуваствие на човек и политик, посветил професионалната си кариера и подчинил личния си живот в служба на обществото и хората. Клеветническите твърдения на ответника ме възмутиха и разстроиха. Причиниха ми тежки душевни болки и страдания, разрушавайки градения ми с десетилетия авторитет на гражданин и общественик. Нанесоха ми и непоправима с пари щета като политик и юрист. За нанесните ми морални щети, представляващи болки и страдания, психически натиск и дискомфорт, макар неоценени в пари, предявам граждански иск срещу ответника в размер на 15 000 лв. Моля да ми присъдите исковата сума от 15 000 лв., в едно със законната лихва от датата на увреждането (01.11.2019 г.) до окончателното й събиране), както и съдебни разноски. Доказателства: Прилагам и моля да приемете като доказателства: 1. Удостоверение от ЦИК за регситрацията ми за кандидат за кмет на гр. София; 2. Запис от процесното телевизионно интервю на компакт диск. 3. Сигнал до ВКП 20/903490459/30.10.2019 г. 4. Отговор от ПРБ, публикуван на сайта на ВКП; 5. Публикация в сайта «ПИК» «ЕТО СЦЕНАРИЯ ЗА НОВИЯ КОСТИНБРОД НА МАЯ» от 01.11.2019 Доказателствени искания: 6.Моля да ми издадете съдебно удостоверение, по силата на което да се снабдя от телевизия БТВ с официално копие от записа на въпросното интервю на Премиера от 01.11.2019 г., след което ще го предоставя на съда за оглед. 7.Моля да допуснете и разпитате 3-ма свидетели в режим на довеждане, които ще дадат показания относно: - предмета на срещата във Волуяк на 31.10.2019 г.; - болките и страданията, през които преминах в следствие на процесното интервю в личен план; - щетата, нанесена от процесното интервю в професионален и политически план. 8.Доказателствено искане: Моля да разпоредите лично явяване на ответника, като го задължите в режима на чл. 176 ГПК да даде обяснения за източниците и доказателствата за неверните си твърдения. Прилагам и адвокатско пълномощно с договор за правна помощ. 01.11.2019 г.​​​ С УВАЖЕНИЕ: гр. София Мая Манолова ще съди Бойко Борисов", "date": "2019.11.07", "title": "Манолова съди Борисов: причинил ѝ болки и страдания"}
{"url": "https://clubz.bg/90213-futbolist_%E2%84%961_na_bylgariq_izpylnqva_angajiment_darqva_topki", "text": "Футболист №1 на България за 2018 г. Кирил Десподов ще изпълни обещанието, поето пред българските спортни журналисти, да дари топки на избрани от него детско-юношески школи, обявиха организаторите на традиционната анкета.  От 55-ата церемония \"Футболист на годината\", на която бе избран №1 за 2015-а, Българската асоциация на спортните журналисти (БАСЖ) отправя и предизвикателство към бъдещите победители - да помагат с личен пример за по-доброто бъдеще на българския футбол, да се срещат с подрастващи и да ги мотивират допълнително да се развиват. Кирил Десподов от ЦСКА-София е Футболист №1 на България  Конкретното предизвикателство към всеки следващ победител гласи:  На 11 ноември 2019 г., навръх 23-ия си рожден ден, Кирил Десподов ще се срещне с деца от избраните от него школи, за да изпълни своята отговорност. Срещата ще бъде в 10 часа в Националната футболна база \"Бояна\", където в същия ден започва и лагерът на националния отбор за приятелската среща с Парагвай на 14 ноември и европейската квалификация с Чехия на 17 ноември.  В анкетата, в която Десподов стана №1, гласуваха 118 спортни журналисти от 48 медии.", "date": "2019.11.07", "title": "Футболист №1 на България изпълнява ангажимент, дарява топки"}
{"url": "https://clubz.bg/90216-shto_e_to_istinski_patreot_dva_primera", "text": "За да разберете какво е истинският ПатрЕот, нека разгледаме два примера:  Президентът на Франция, г-н Макрон, в някакво интервю, случайно споменава, че не се радва на идеята за мигранти, преминали през български каналджийски схеми. И предпочита легални такива, било то от всякакви други държави. Веднага всички скачат. То не бяха интервюта, декларации, становища. Нек'ви войводи бяха готови да заминават за Париж, да окупират Мулен Руж, ааа, Парламента, де, само и само да покажат колко са възмутени. Всички медии говорят по темата. ПатрЕотите са възбудени, министърът на външните работи ще пуска официална нота, вика се френският посланик, нашият премиер се чува по телефона с френския президент, половината Галактика работи по казуса. Страшна работа. Повтарям, всичко това, защото френският президент споменава, че не се кефи на български престъпни схеми. Които между другото ги има, или ги е имало, по думите на нашия премиер.  Руската Дума, т. е. руският парламент, директно заплашва българската държава с \"пагубни последици\" (цитат на официалния говорител на руската Дума), ако се занимава с човек, обвинен за шпионаж. Повтарям: човекът има официално обвинение от прокуратурата за шпионаж. А висш дипломат от руското посолство бе изгонен от България. От ПатрЕотите ни вопъл, ни стон. Антон. Русия заема специално място в сърцата на истинските изконни български патрЕоти. Та, ако някой пак ви заговори за идеали, войводи, патрЕотизъм и т.н., просто му прегледайте снимките. Почти сигурно е, че на някоя от тях е загърнат в руско знаме.  :) Трябва да започна нова рубрика: Логическите противоречия на българската политика. Не че политиците ще се трогнат. Ама поне ще е забавно.", "date": "2019.11.07", "title": "Що е то истински патрЕот. Два примера"}
{"url": "https://clubz.bg/90217-vidni_lejbyristi_predavat_korbin_pri_starta_na_kampaniqta", "text": "Трудно начало на предизборната кампания за Джереми Корбин, лидер на главната опозиционна Лейбъристка партия във Великобритания: след оставката на заместника му в сряда вечер един бивш министър на лейбъристите призова да се гласува за консерваторите, посочвайки слабостите на партията си по Брекзит и свързани с антисемитизва, предаде Франс прес. Toм Уотсън, номер две в партията и запален привърженик на оставането в ЕС обяви оставката си и решението си да не гласува в предсрочните избори на 12 декември. АФП обаче отбелязва, че времето на оставката, което съвпада с началото на предизборната кампания на лейбъристите, не може да заблуди никого. Джонсън сравни Корбин със Сталин Днес Йън Остин, бивш лейбъристки министър, направо апелира към британците да гласуват за торите, оценявайки Джереми Корбин като \"неспособен\" да изпълнява ролята на министър-председател. Той направи това по телевизията и в статии, публикувани в консервативния печат. Уотсън за малко се размина със сваляне от поста си на зам.-председател на конгрес на лейбъристите през 2015 година, припомня АФП. Агенцията посочва, че той е имал противоречия с Корбин, който няма ясна позиция по Брекзит, макар преди референдума от 2016 година партията му да беше за оставане в ЕС. Сега лидерът ѝ обещава, че ако вземе властта, за шест месеца ще предоговори сделката за напускане на ЕС, постигната от консервативния премиер Борис Джонсън, и ще я подложи на рефендум. Той добави, че, както Уотсън, е бил \"ужасен\" от \"антисемитския скандал, който отрови партията под ръководството на Джереми Корбин\". АФП посочва, че този въпрос преследва лейбъристкия лидер от години и беше причина за серия оставки на депутати. Джонсън обаче също беше сполетян от грижи в началото на кампанията. Един от министрите му трябваше да подаде оставка в скандал, свързан с процес за изнасилване и близкият му депутат Джейкъб Рийс-Мог трябваше да се извини за неуместна бележка по отношение на 72-те жертви в пожара в Гренфел тауър в Лондон през 2017 година.", "date": "2019.11.07", "title": "Видни лейбъристи предават Корбин при старта на кампанията"}
{"url": "https://clubz.bg/90215-rumen_radev_vyrna_geshev_trqbva_da_bydat_razseqni_vsqkakvi_symneniq_video", "text": "С тези думи очаквано президентът Румен Радев върна избора на Иван Гешев за главен прокурор, отказвайки да подпише указа за назначаването му.  Държавният глава свика извънредно медиите, за да обяви решението си с изявление.  \"Конституцията не ме задължава да мотивирам решението си\", заяви още Радев и посочи, че иска да се мотивира, обръщайки се към медиите, но най-вече и към членовете на Висшия съдебен съвет. Той напомни за \"пълната липса на алтернатива\", която дошла след отказа на изпълнителната власт в лицето на правосъдния министър Данаил Кирилов да издигне кандидат - каквото право министърът има. Затова пък напомни подкрепата за единствения кандидат, дошла именно от структури на изпълнителната власт, а не от изчерпателно изредените в Закона за съдебната власт: НПО, професионални организации, висши училища и научни организации, \"т.е. - от гражданското общество\", както напомни той. Вместо това... Президентът завърши:  Изказването на Радев днес дойде след среща с Комисия за демокрация чрез право, т. нар. Венецианска комисия към Съвета на Европа. То бе едва около 4 мин. След това той не отговаря на въпроси, а си тръгна.  Президентът: Премиерът има влияние във ВСС, да не прехвърля отговорността за Гешев По конституция държавният глава има право да върне избора на ВСС, като не подпише указа за назначаване (чл. 129 ал.2 от КРБ). Но може да направи това само веднъж. От Съвета вече дадоха заявка, че дори Радев да не подпише указа, пак ще предложат Гешев. Интересен казус е - от коя точка на процедурата може да почне ВСС отново: от \"нулата\" с откриване на чисто нов конкурс, или с формално прегласуване на същата кандидатура. Основният закон мълчи по въпроса. Тук идва и спорът между юристи -  , в който той трябва да се произнесе. Бившият вече член на правния съвет към президента Борислав Цеков обяви преди няколко седмици в национален ефир, че срок всъщност имало - и той бил \"няколко часа\" или \"няколко дни\". Малко след тази му телевизионна изява от \"Дондуков\" 2 съобщиха, че се разделят с Цеков - но без да посочват причината за освобождаването му. Президентът освободи Борислав Цеков от правния си съвет Висшият съдебен съвет (ВСС) избра с голямо мнозинство Иван Гешев за наследник на Сотир Цацаров. \"За\" гласуваха 20 от членовете на ВСС (в това число цялата т.нар. парламентарна квота) - много повече от необходимите 17 гласа. Четирима бяха против:   (и тримата върховни съдии от съдийската квота) и председателят на ВКС  . Как Гешев бе избран за главен прокурор: под полицейска обсада, блокада на Орлов мост и с хоро Т.нар. избор предвид факта, че Гешев бе единствен номиниран и на практика се състезава сам със себе си, трая 10 часа, като беше съпроводен с безпрецедентна полицейска охрана и блокади в центъра на София. Причината: в защита на избора на зам.-главния прокурор бе организиран \"хепънинг\" пред сградата на ВСС. Негов организатор бе собственикът на сайта ПИК Недялко Недялков, а самите участници съставляваха яки мъже в черно. В същия ден се проведе протест срещу избора на Гешев, но полицията не разреши той да е в близост до сградата на Съвета. Стигна се и до блокада на \"Орлов мост\". Няколко дни по-късно се проведе първият тур на местните избори, а на 3 ноември и втория, като тогава Радев коментира, че ще се произнесе след като се запознае с протокола и стенограмата от 10-часовото заседание от няколкостотин страници. Съвременната ни история помни случай на върнат избор на главен прокурор - когато президентът (1997-2002) Петър Стоянов отказа да подпише указа за назначаване на Бойко Рашков. Това обаче стана, за да може новоизбраният тогава ВСС да излъчи своя кандидатура. В последствие назначен бе  . Президентът (2002-2012) Георги Първанов пък безпроблемно издаде указите за назначаване на съветниците си Борис Велчев (за главен прокурор) и Лазар Груев (за председател на ВКС). Наследникът на Първанов Росен Плевнелиев, който бе начело на \"Дондуков\" 2 от 2012 г. до 2017-а, без никакъв проблем назначи сегашния главен прокурор Сотир Цацаров - буквално в мига, в който той бе избран, без да си даде и ден за размисъл. Единственият друг аналог за целия т. нар. демократичен преход освен Бойко Рашков бе, когато Румен Радев върна през 2017 г. и назначаването на сегашния председател на ВАС   Аргументът беше един - че ВСС, който го излъчи, си отиваше след няколко дни. Новият състав прегласува кандидата и така проблемът отпадна. Ето го и пълното изказване на Радев: Вижте как Иван Гешев реагира на върнатия указ. Иван Гешев: Процедурата продължава Президентът освободи Борислав Цеков от правния си съвет Как Гешев бе избран за главен прокурор: под полицейска обсада, блокада на Орлов мост и с хоро Иван Гешев: Процедурата продължава", "date": "2019.11.07", "title": "Румен Радев върна Гешев: Трябва да бъдат разсеяни всякакви съмнения (ВИДЕО)"}
{"url": "https://clubz.bg/90210-noviq_nejmar", "text": "Родриго. Това е името, което феновете на \"Реал\" (Мадрид) споменаваха най-много и най-отчетливо след снощното 6:0 за \"лос меренгес\" срещу \"Галатасарай\" в Шампионската лига. 18-годишният футболист, преминал на \"Сантяго Бернабеу\" през лятото, вкара хеттрик. \"Реал\" (Мадрид) и \"Тотнъм\" напълниха мрежите Само един играч се е разписвал три пъти в един мач от Шампионската лига на по-крехка възраст и той също е обличал белия екип. Раул.  Родриго Силва де Гоес обаче постави един рекорд. Той вкара в 4-ата и 7-ата минута, така стана първият футболист с два гола за толкова кратко време в началото на двубой в историята на турнира. Не е изненада, че тийнейджърът вече си има прякор и е сравняван с един от най-големите в съвременния футбол. Нарекоха го \"Новия Неймар\". Не само заради приликите с аса на ПСЖ във физиката и начина на игра (имат еднакъв ръст), а и поради това, че също като него е тръгнал във футбола от \"Сантос\". Талантът има пет гола в първите си шест мача за \"Реал\".  Хеттрикът на младока можеше да стане факт доста по-рано. В края той получи асистенция от Карим Бензема и оформи 6:0. Карим Бензема добави: Още един играч има хеттрик в Шампионската лига на 18 г., но по-възрастен с дни от Родриго - Уейн Руни, с екипа на \"Манчестър Юнайтед\" във вратата на \"Фенербахче\" през 2004 г. А в Мадрид вече се говори, че Родриго може да се окаже причина \"Реал\" окончателно да се откаже от мераците за Неймар. Миналото лято отново имаше пазарлъци между Мадрид, Барселона и Париж за \"Мистър 222 милиона\". Оказа се, асът е опитал да играе двойна играе, но си остана в \"Пари Сен Жермен\". \"Реал\" (Мадрид) вече похарчи 300 милиона евро за трансфери Междувременно наследникът му грее все по-ярко в редиците на най-успешния клуб на планетата. Френският таран се разписа два пъти във вратата на \"Галатасарай\" и се нареди до Лионел Меси. Той стана едва вторият футболист с голове в 15 поредни сезона в Шампионската лига. Първият гол на Бензема в турнира е когато е бил само на 17 г. с фланелката на \"Олимпик\" (Лион). Попаденията му в надпреварата са общо 62 досега. Години наред оставаше в сянката на Кристиано Роналдо в Мадрид. Любопитно е, че Меси постави рекорда наскоро - когато вкара във вратата на \"Славия\" (Прага) на 23 октомври. \"Реал\" (Мадрид) вече похарчи 300 милиона евро за трансфери", "date": "2019.11.07", "title": "Новия Неймар"}
{"url": "https://clubz.bg/90206-oshte_pet_godini_trymp", "text": "По-малко от една година преди президентските избори в САЩ през 2020 година, мнозинството от регистрираните избиратели смятат, че най-вероятно Доналд Тръмп ще спечели втори мандат като президент на страната, показва ново проучване на общественото мнение на американската редакция на \"Политико\", цитирана от \"Фокус\". Анкетата, изготвена със съдействието на \"Морнинг консълт\" (Morning Consult), показва, че 56% от гласоподавателите очакват президентът да бъде преизбран, включително 85% от републиканците и 51% от независимите. За сравнение, повече от 35% от демократите твърдят същото. Повече от 8 от 10 избиратели казват, че са мотивирани да гласуват през 2020 година, а 69% от тях са „много мотивирани“. Този ентусиазъм е главно сред избирателите на демократите и републиканците – грубо три четвърти от симпатизантите на всяка от партии се определя като „силно мотивиран“. И този ентусиазъм изглежда ще се превърне в перспективи за гласуване - 92 процента от анкетираните казват, че вероятно ще участват в изборите през следващата година, включително 96 процента от демократите и републиканците и 86 процента от независимите. Всъщност около четири на всеки 10 гласоподаватели казват, че ще мислят \"много\" за Тръмп, докато подават бюлетината си за президент догодина, включително 68 процента от републиканците. Но и демократите, и републиканците имат различни потенциално мотивиращи настроения относно изборите - по-вероятно е избирателите да кажат, че имат надежда за президентските избори (21%), последвани от притеснения (18%.) Анкетата на \"Политико\" и \"Морнинг консълт\" е била проведена онлайн от 1 до 3 ноември сред национална извадка от 1 983 регистрирани избиратели.", "date": "2019.11.07", "title": "Още пет години Тръмп?"}
{"url": "https://clubz.bg/90202-posmyrtniqt_kazus_okolo_edin_poet", "text": "Епитафия за поета Николай Атанасов, написана от журналиста Димитър Кенаров във Фейсбук, предизвика сериозна полемика в социалните мрежи – дали изнесената информация за личния живот на починалия млад мъж е в разрез с етичния кодекс на журналистиката, или тя е от „особено важен обществен интерес“, какъвто са проблемите на ЛГБТ хората в България и психично болните.  Николай Атанасов почина на 41 години в САЩ, където е живеел в последните 20 години. Атанасов е талантлив поет, автор е на поетичните книги „Органични форми“  , „Манифестация“   и „Евангелие от Евнух“  отличаван е с редица награди – Бронзов пегас от „Южна пролет“ за най-добра дебютна книга на 1999 г., – „Ябълка“, и Златното яйце от конкурса „Веселин Ханчев“. От издателство „Black Flamingo“ споделиха нуждата на близките на Николай Атанасов от помощ да пренесат тленните му останки от САЩ в България. Почина поетът Николай Атанасов Часове след новината за смъртта му, Димитър Кенаров публикува текст във Фейсбук, в който споделя за приятелството си с Атанасов, с когото никога не са се виждали лично – просто са имали дълги разговори по телефона и по Скайп. Впечатлен от стихосбирката му „Органични форми“, Кенаров превежда част от нея на английски и я публикува в американско списание. По-нататък Димитър Кенаров описва края на контактите си с поета, споделяйки за болестта му и детайли от бита му. Според журналиста, самотата на Атанасов във Флорида, липсата на близки хора и на емоционална подкрепа, са изострили състоянието му. Кенаров признава, че в един момент му става трудно да комуникира с емоционално нестабилния Атанасов и прекратява контактите си с него. Според журналиста, за смъртта на поета допринася психическото му разтройство – а то, твърди Кенаров –   По думите му,  В заключение Кенаров пише, че е по-добре тялото на Николай Атанасов да не бъде връщано, за да бъде погребан в България: Ето и някои от коментарите във Фейсбук, провокирани от този текст. Николай Атанасов говореше открито за личните си проблеми   и приживе – най-вече в поезията си.", "date": "2019.11.07", "title": "Посмъртният казус около един поет"}
{"url": "https://clubz.bg/90205-turciq_zalovila_dvucifren_broj_rodnini_na_bagdadi", "text": "Силите за сигурност на Турция са задържали повече от десет роднини на главатаря на терористичната групировка „Ислямска държава“ Абу Бакр ал Багдади, съобщи президентът Реджеп Таийп Ердоган. Той добави, че спецслужбите вече са задържали детето на лидера на джихадистите, „чието родство е доказано чрез ДНК анализ“.", "date": "2019.11.07", "title": "Турция заловила \"двуцифрен\" брой роднини на Багдади"}
{"url": "https://clubz.bg/90222-prisadiha_penis_na_tejko_ranen_v_afganistan_us_vojnik", "text": "Хирурзи от Училището по медицина \"Джон Хопкинс\" в САЩ са присадили успешно пенис на тежко ранен в Афганистан млад войник, връщайки му способностите нормално да уринира и да прави секс, пише днес \"Лос Анджелис таймс\". Пациентът, чието име не се споменава, е изгубил пениса, тестисите и по голямата част от двата си крака, когато настъпил мина в Афганистан. Деветнайсет месеца след тежкия инцидент той поискал от лекарите да възстановят половия му орган с вече рутинна за САЩ операция, която включва изграждането му от кожа и мастна тъкан от ръката или бедрото плюс монтиране на помпа за осъществяване на ерекция. Но при този пациент пораженията били толкова тежки, че се наложила трансплантация от починал донор - далече по-сложна операция, която се прави за четвърти път, пише изданието. След излекуването на първоначалните му рани пациентът имал 1,5-сантиметров остатък от пенисна тъкан с уретер. Долната част на коремната му кухина е липсвала, отнесена от взрива. Много кръвоносни съдове, които нормално кръвоснабдяват пениса, също били унищожени или необратимо увредени. За да извърши трансплантацията, екипът използвал опит от 100 трансплантации на ръце и 140 трансплантации на лица, извършени досега. Тя е предполагала свързване на кръвоносни съдове по-тънки от човешка мигла и регенерацията на нерви. Пет години преди това екипът се е упражнявал върху човешки трупове и върху плъхове да свързва артерии, нерви и тъкани, които нормално се свиват при досега със студената стомана на хирургическите инструменти. След операцията пациентът може да уринира нормално изправен върху двете протези на мястото на откъснатите му от мината крака, да има близка до нормалната ерекция и да стигне до оргазъм. Не може обаче да има деца, защото по етически съображения не са му присадени тестиси - те биха произвеждали семенна течност с гените на донора. Според публикацията той \"отново се чувства цял\", живее независимо и се е върнал към нормални учебни занятия. Той ще трябва до края на живота си да гълта лекарства, предотвратяващи отхвърлянето на присадените тъкани. В 14-часовата трансплантация са участвали 35 специалисти. Тя е проведена през март 2018 година в Балтимор, но за нея първо съобщава днес медицинското списание \"Ню Ингланд джърнъл от медисин\" ( . ", "date": "2019.11.07", "title": "Присадиха пенис на тежко ранен в Афганистан US войник"}
{"url": "https://clubz.bg/90224-ivan_geshev_procedurata_prodyljava", "text": "Това заяви пред  новоизбраният главен прокурор Иван Гешев, след като президентът Румен Радев обяви, че няма да подпише указа за назначаването му. Румен Радев върна Гешев: Трябва да бъдат разсеяни всякакви съмнения (ВИДЕО) По-рано през деня държавният глава обяви пред медиите, че \"изборът на главен прокурор засяга всеки български гражданин и изисква да бъдат разсеяни всякакви съмнения дали назначеният на тази длъжност ще защитава обществения интерес, правата на гражданите и върховенството на закона.\" Радев напомни и липсата на алтернатива при номинациите, след като и правосъдният министър Данаил Кирилов отказа да издигне втори кандидат за поста. Висшият съдебен съвет (ВСС) избра с голямо мнозинство Иван Гешев за наследник на Сотир Цацаров. \"За\" гласуваха 20 от членовете на ВСС (в това число цялата т.нар. парламентарна квота) - много повече от необходимите 17 души. Четирима бяха против: Атанаска Дишева, Олга Керелска, Красимир Шекерджиев (и тримата върховни съдии от съдийската квота) и председателят на ВКС Лозан Панов. Иван Гешев: Бухалка на управляващите? Това е безсилие и злоба При избирането му на поста Иван Гешев обяви, че е рано да казва какво планира да прави като главен прокурор, тъй като процедурата не е приключила. Той обаче се надявал, че прокуратурата ще се отвори \"към проблемите и болките на хората\". Според него било важно да се показва, че няма разлика между български граждани с различен социален статус, когато те са извършили нарушение или престъпление. Гешев коментира и масовите протести срещу избора му като заяви, че \"това, че една малка извънпарламентарна партия не ме харесва, е видимо.\" За него била важна оценката \"на обикновените български граждани и на хората, за които работи прокуратурата\". А твърдението, че действа като \"бухлка на управляващите\" Гешев коментира така: В интервю за БНТ Иван Гешев е коментирал и това, че е единствена номинация за поста главен прокурор: Иван Гешев: Бухалка на управляващите? Това е безсилие и злоба", "date": "2019.11.07", "title": "Иван Гешев: Процедурата продължава"}
{"url": "https://clubz.bg/90225-monitoringyt_pada_no_bylgariq_ostava_naj_korumpirana_v_es", "text": "Всички тези мнения бяха изказани днес на дебат в Комисията по граждански свободи, правосъдие и вътрешни работи в Европарламента. Той бе посветен на постигнатото от България  Румъния в рамките на Механизма за сътрудничество и проверка (МСП). На 22 октомври ЕК реши мониторингът над България да падне, но след консултации с Европарламента и Съвета на ЕС. За Румъния обаче мониторингът остана, той като бе счетено, че тя бележи отстъпление в изпълнението на препоръките. Мониторингът: преди окончателното решение - становища от Съвета на ЕС и Европарламента Тези препоръките не покриват всички области, а само това, което е включено в поетите ангажименти при присъединяването на България към ЕС. Например не са включени въпросите за медиите. Това изтъкна Уилям Слийт – директор в Генералния секретариат на ЕК за гражданите, миграцията и Съюза за сигурност. Той обобщи пред депутатите заключенията на доклада за Румъния и България. Особено важни са три ангажимента, поети от България пред ЕК, отбеляза Слийт. Става дума за следното: Същевременно в Румъния има връщане назад, особено с влизането в сила на закона за съдебната система, натиска върху съдебната система и предвидените изменения в Наказателния кодекс. Това принудило ЕК да направи 8 допълнителни препоръки към тези от 2017 г. Изказалите се румънски евродепутати без изключение поздравиха България за напредъка. Българските евродепутати за мониторинга – доволни, но предпазливи Ирландката Клеър Дали от радикалната Европейска обединена левица/Северна зелена левица (ЕОЛ/СЗЛ) дори отрече напредъка на България. Тя започна с доклада на „Репортери без раници“, според който се увеличили заплахите срещу журналистите у нас. Нямало и прозрачност на средствата на ЕС, които отиват за медиите. Селскостопанските субсидии пък били предназначени за фермерския елит. И попита Еврокомисията какво може да направи за тези хора, защото те очевидно нямат достатъчно закрила. Тя бе категорична, че следва да се подчертае ерозиращата среда на свободата на медиите. Според нея този фактор е особено значение за свободата на съд власт. Макар докладът да е положителен за страната ни, механизмът е дискриминационен, защото се прилага само към 2 държави, изтъкна социалистът Петър Витанов. Илхан Кючюк от ДПС и либералната група „Обнови Европа“ (ОЕ) смята, че навсякъде има нужда от всеобхватно наблюдение на принципите на правовата държава. А досегашният механизъм е бил прилаган на парче и не е донесъл очакваните резултати. За тези 12 години мониторинг така и не е станало ясно колко струва той на европейските данъкоплатци и защо не е бил въведен за всички страни членки, каза Емил Радев от ГЕРБ и Европейската народна партия). Той е зам.-председател на Комисията по граждански свободи, правосъдие и вътрешни работи и водеше дебата. Българските евродепутати за мониторинга – доволни, но предпазливи", "date": "2019.11.07", "title": "Мониторингът пада, но България остава най-корумпирана в ЕС"}
{"url": "https://clubz.bg/90227-goranov_iska_uvelichenie_na_mestnite_danyci_bsp_nov_razgovor_za_subsidiite", "text": "Общо изнесено заседание на трите комисии - бюджетна, здравна и социална, прие предложените от финансовото министерство бюджети на НЗОК, на Държавното обществено осигрувяне и на страната за следващата 2020 година.  Заседанието протече при засилен интерес както от страна на медиите, така и на различни представители на синдикати, работодатели и съсловни организации. Трите бюджета бяха представени лично съответно от министъра на на здравеопазването Кирил Ананиев и на финансите Владислав Горанов. Проектът за Държавното обществено осигуряване пък беше резюмиран от директора на НОИ - Ивайло Иванов.  Накратко - критики за липса на реформи от опозицията, хвалби за постигнатите резултати от страна на управляващите Кабинетът дава близо 400 млн. лв. повече на НЗОК за догодина Още от същото с малко допълнително налети пари в бюджета на Националната здравноосигурителна каса. Това беше най-честата констатация, която се чуваше в залата. Според проекта за бюджет тази година НЗОК трябва да получи малко над 400 млн. лв. повече от хазната. Към тях могат да се добавят и допълнителни 50 млн. лв. за трансфери към бюджета на министерството на здравеопазването. Така общата сума минава 450 млн. лв. допълнителни средства. Общият бюджет на НЗОК минава 4,7 млрд. лв.  Около  мнението, че  поредното увеличение на средставата за болнична помощ е нелогично, се обединиха както представителите на опозицията в лицето на БСП и ДПС, така и от Асоциацията на индустриалния капитал и повечето работодателски организации. Според данните към момента разходите за болничната помощ в България достигат до 50% от общите средства в здравната каса, докато средните нива на държавите от ЕС този процент е под 25. Според критиците на бюджета на НЗОК държавата трябва да се опитва да инвестира пари в профилактика.  Изключително рязка към идеите в проекта за бюджет на Касата беше и Нигяр Джафер, която критикува липсата на реформи. Тя се хвана за думите на министър Ананиев, че бюджетът предлагал устойчиво развитие на системата и заяви, че \"устойчивостта в бюджетите на НЗОК почват да ме плашат\".  Против се изказаха и от работодателските организации.  Синдикатите пък приветстваха допълнителните пари в Касата, но поискаха и още средства за заплати на персонала.  В крайна сметка, въпреки критиките, с мнозинството на ГЕРБ и Обединение патриоти законопроектът за бюджет на НЗОК беше приет с 12 гласа \"За\" и 8 - \"против\". Румен Радев: У нас трудът е недооценен Трите ресорни комисии приеха и проекта за бюджет на Държавното обществено осигуряване, който предвижда ръст на минималната работна заплата до 610 лв., ръст на пенсиите с 6,7%, както и 10-процентно увеличение на средствата за заплати на чиновниците.  Очаквано срещу идеите се обявиха от страна на работодателите, които традиционно не подкрепят административното увеличение на минималната работна заплата. Според тях този въпрос трябва да се реши между бизнеса и синдикатите и държавата няма право да се намесва.  Той за пореден път представи идеята на работодатели да не изплащат първите дни на болничния и посочи, че според информацията, която има всеки трети болничен лист е фалшив.  Проектът беше подкрепен от синдикатите. Пламен Димитров от КНСБ обаче изрази съмнение, че приходната част отново е подценена и сподели, че очаква поне 200 милиона лева повече в хазната в края на 2020 г. Тези пари пък могло да се дадат за ръст в размера на максималната пенсия и минималната трудова пенсия.  Негативна оценка дойде и от Движението за права и свободи. Хасан Адемов беше категоричен, че от повечето средства няма особен смисъл, защото те реално не повишават осезаемо доходите на пенсионерите.  Той не пропусна да коментира и най-оспорваната част от проекта за бюджет на ДОО - повишаването на осигуряване нивата  за самоосигуряващите се лица, земеделските и тютюнопроизводителите до 610 лв., колкото е прагът на минималната работна заплата. Реалният ръст на повишението е с повече от 200 лв. По думите му, това решение не прави ефективна връзката между принос и получено плащане дори за минималния размер на пенсията.  Бюджетът губи по 400 млн. лв. на година от недекларирана заетост, твърди АИКБ Това заяви финансовият министър Владислав Горанов в отговор на критиките за липсва на реформи към представения от него проект за бюджет на Републиката. През следващата година правителството смята да събере и изхарчи общо около 46 млрд. лв. Като основни приоритети в разходната част на бюджета са предвидени сферите на образованието, здравеопазването и политиките по доходите. Предвижда се ново увеличение на заплатите на учителите и чиновниците, ръст на пенсиите и социалните помощи. Докато представяше своя проект за бюджет министърът неколкократно наблегна върху устойчивата данъчна политика и ниските ставки, които щели да останат такива през целия мандат на това правителство. Малко по-късно обаче той на практика препоръча на местната власт да започне да вдига данъците, ако иска да има адекватна инфраструктура. След изказване на представител на Националното сдружение на общините, който поиска допълнтелни 100 млн. лв. за развиване на инфраструктура, Горанов взе думата, въпреки протестите на председателката на бюджетната комисия Менда Стоянова и заяви: Иначе критика към проекта, очаквано дойде, от БСП в лицето на Румен Гечев, който държа дълга реч по слабите, според него места, на бюджета. По думите му идеите на министерството са твърде консервативни и България трябва да се възползва от ниските си нива на публичен дълг и да започне да инвестира все повече в социалната сфера. Интересното обаче дойде в края на изказването му, когато той върна на дневен ред темата за отрязаните партийни субсидии. Владислав Горанов обаче му отвърна, че ГЕРБ няма да участва в поредно такова обсъждане и че ако БСП внесе идеите си и събере достатъчно подкрепя, то правителството ще се съобрази с тях. Окончателно и републиканският бюджет беше леко приет без особени сблъсъци. Очаква се през другата седмица да започне и фактическото обсъждане на текстовете в Народното събрание и внасянето на предложения между първо и второ четене. Традиционно обаче такива идеи на опозицията почти никога не са приемани, с изключение на няколко предложения на ДПС. Румен Радев: У нас трудът е недооценен Бюджетът губи по 400 млн. лв. на година от недекларирана заетост, твърди АИКБ", "date": "2019.11.07", "title": "Горанов иска увеличение на местните данъци, БСП - нов разговор за субсидиите"}
{"url": "https://clubz.bg/90218-identificiraha_vsichki_jertvi_ot_kamiona_kovcheg_v_angliq", "text": "Британската полиция съобщи днес, че е идентифицирала телата на всички 39 души, открити мъртви в камион в британското графство Есекс, и е известила семействата им, предаде Ройтерс, цитирана от БТА. Виетнам арестува 8 души заради камиона ковчег в Англия Всички жертви - 31 мъже и 8 жени - са виетнамци, допълни полицията в Есекс, цитирана от Франс прес. Обединеното кралство повдигна обвинения в непредумишлено убийство, пране на пари и подпомагане на нелегална имиграция на шофьора на хладилния камион, в който бяха намерени телата.", "date": "2019.11.07", "title": "Идентифицираха всички жертви от камиона ковчег в Англия"}
{"url": "https://clubz.bg/90209-dumata_na_2019_a_na_kolins_e_vdyhnovena_ot_greta", "text": "беше обявена за дума (словосъчетание по-скоро в този случай)на 2019 година на издателство \"Колинс\", съобщи \"Гардиън\". Тази година понятието е използвало 100 пъти по-често в сравнение с 2018-а. Причина са протестите в цял свят с искания държгавните лидери да предприемат по-активни мерки за предотвратяване на негативните последици от климатичните промени. Тези протести станаха известни точно като климатични стачки. Техен вдъхновител стана 16-годишната шведска тийнейджърка Грета Тунберг. Миналата година тя започна всеки петък да стой пред парламент в Стокхолм в знак на несъгласие с пасивността на управляващите и в опит да привлече вниманието върху спешната нужда от повече усилия в борбата с климатичните промени. Примерът ѝ се оказа заразителен  - той беше последван от ученици и студенти от много страни на най-различни места по целия свят - в Европа, САЩ, в Азия и Африка. На места в тези стачки за климата се включиха около 1 милион души, както беше в Италия през септември. Всяка година авторитетното издателство прави преглед на масивен корпус, който се състои от 9,5 млрд. думи и изрази, за да избере 10 от тях, които смята за най-значими и определящи за дадената година. Дефиницията на климатична стачка е \"форма на протест, в която хората отсъстват от училище или работа, за да участват в демонстрации, в които се настоява за действия за спиране на климатичните промени\".  Изборът на издателството показва тенденция към понятия, свързани с екологични въпроси. Миналата година изборът падна върху \"за еднократна употреба\", което се отнася до пластмасови продукти като чаши, опаковки, прибори и т. н. В речника на \"Колинс\" са добавени и понятията (инфлуенсър - човек, чието мнение има значение пред определена аудитория),  (хоуп-пънк - телевизионен жанр, целящ да поражда оптимизъм и позитивно мислене),  (дийпфейк - методика на синтез на изображения като лица на хора, основаваща се на изкуствен интелект и изключително реалистична),   (небинарен - хора с неутрален пол, тоест, които предпочитат да не се идентифицират нито като мъж, нито като жена) и   (в превод буквално: повторно населяване с диви животни или екологична концепция за поетапно връщане на дивите животни на онези места, на които те са били напълно изтребени от хората).", "date": "2019.11.07", "title": "Думата на 2019-а на \"Колинс\" е вдъхновена от Грета"}
{"url": "https://clubz.bg/90221-litva_i_rusiq_shte_razmenqt_shpioni", "text": "Литовските депутати приеха днес закон, проправящ пътя за размяна на шпиони със съседна Русия, предаде Асошиейтед прес, цитирана от БТА. Мярката бе одобрена със 76 гласа \"за\" срещу 2 \"против\". Законът ще предостави на президента на Литва правото да помилва осъден, който ще бъде част от размяната. Става дума за мъж, осъден през 2017 г. в Литва на 10 години затвор за шпионаж в полза на руското военно разузнаване. В замяна може да бъдат освободени двама литовци, осъдени през 2016 г. в Русия на 12 години затвор за шпионаж. Засега не е ясно кога и къде ще се извърши размяната. Възможно е размяната да включи и норвежки гражданин, излежаващ 14-годишна присъда в руски затвор за шпионаж. Фроде Берг, 63-годишен пенсиониран норвежки граничен инспектор, беше арестуван в Москва през декември 2017 г. по обвинения в шпионаж, по-конкретно за събиране на информация за руските ядрени подводници. Според руската прокуратура у Берг са открити документи, получени от него от служител на военен обект, следен от руското разузнаване. Миналия месец официална руска комисия препоръча норвежецът да получи президентско помилване. Самата препоръка вече е изпратена до президента Владимир Путин.", "date": "2019.11.07", "title": "Литва и Русия ще разменят шпиони"}
{"url": "https://clubz.bg/90158-kolin_farel_pingvina_v_nov_film_za_batman", "text": "Колин Фарел води преговори с \"Уорнър Брос\" за ролята на един от най-прочутите \"злодеи\" от вселената на Батман - Пингвина, съобщава \"Дедлайн\", цитиран от \"Гардиън\". Това ще бъде завръщане на актьора към филмите за супергерои след ролята му на \"Булзай\" в \"Деърдевил\" от 2003 г.  Крисчън Бейл: Трябваше да съм по-добър Батман Последно Пингвина е екранизиран във филма \"Батман се завръща\" от 1992 г., където е изигран от Дани Де Вито. В предстоящия филм Робърт Патинсън ще играе Батман като детектив в \"нео-ноар\" интерпретация на популярния герой. Режисьорът на \"Кловърфилд\" Мат Рийвс стои зад проекта, като скорошни попълнения към екипа са Пол Дейно (Гатанката), Зоуи Кравиц (Жената котка) и Джефри Райт (комисар Гордън).  Извинение за „Батман и Робин“, 20 години по-късно Икономът на Брус Уейн и помощник на Батман - Алфред Пениуърт, ще бъде игран от Анди Серкис (известен с ролите си на Амгъл, Кинг Конг, Цезар от \"Възхода на планетата на маймуните\" и много други).  Една от последните изяви на британеца е от края на 2018 г., когато той пародира Тереза Мей и любовта ѝ към \"скъпоценната\" сделка за \"Брекзит\". Извинение за „Батман и Робин“, 20 години по-късно", "date": "2019.11.07", "title": "Колин Фарел - Пингвина в нов филм за Батман?"}
{"url": "https://clubz.bg/90203-bylgariq_zabavq_rasteja_si", "text": "Икономическия растеж в   ще се забави и ще остане близък до потенциала й. Това се казва в огласената днес от   за 2019 г. Тя бе представена от еврокомисаря по икономиката Пиер Московиси. Въпреки намаленото външно търсене и повишената несигурност зад граница, растежът ще бъде подкрепен от динамиката на вътрешното търсене. Кристалина Георгиева предупреди за забавяне на растежа и през следващата година Очаква се леко повишаване на износа, в съответствие с перспективите за външното търсене. Инфлацията ще спадне в резултат на продължаващото намаляване на цените на петрола. Бюджетното салдо на централните органи на властта ще остане с излишък, а държавният дълг ще намалява. След ръста на реалния БВП малко над 3 на сто през 2018 г. динамиката му остана силна през първата половина на тази година, като през първото тримесечие той е бил 1,1 на сто, а през второто – 0,9 на сто. Очаква се ръстът на реалния БВП да достигне през годината 3,6%, като през 2020 г. ще спадне на 3 процента, а през 2021 г. – на 2,9 процента. Очаква се годишна обща инфлация от 2,4 на сто. Скокът на цените е достигнал 3,1% през април и е намалял на 1,6% през септември. За това е допринесло най-вече поскъпването на храните в резултат на бедната реколта от 2018 г. и разпространението на африканска чума по свинете през май т.г. Инфлацията в енергетиката се покачи заради поскъпването на тока в средата на годината и падна заради по-ниските цени на петрола през второто полугодие. Безработицата пада до историческо ниво и се очаква то да бъде 4,4 на сто в сравнение с 5,2 на сто миналата година. А през следващите години се очаква тя да намалява още – съответно на 4,1 и на 4 процента. Историческият спад се очаква да доведе до значителен ръст на реалните заплати. Вече 7 години поред европейската икономика се намира в растеж и се очаква тя да продължи да се разраства през 2020 г. и 2021 г. Пазарите на труда остават динамични и безработицата продължава да намалява. Външната среда обаче не е толкова благоприятна и несигурността продължава да е голяма. Това засяга особено производствения сектор, който преминава също през структурни промени. В резултат европейската икономика, изглежда, се насочва към продължителен период на по-слаб растеж и слаба инфлация. Очаква се БВП на еврозоната да нарасне с 1,1% през 2019 г. и с 1,2% през следващите две години. За ЕС като цяло се предвижда БВП да се увеличи с 1,4 % през 2019 г., а също така и през следващите две години. Прогнозата за 2020 г. бе занижена в сравнение с лятото (от 1,6 %). Продължаващото напрежение в търговията между САЩ и Китай и високите равнища на несигурност на политиката, особено по отношение на търговията, засегнаха инвестициите, производството и международната търговия. Очаква се растежът на БВП в световен мащаб да остане слаб. И по тази причина растежът в Европа ще зависи от силата на секторите, ориентирани в по-голяма степен към вътрешния пазар. Разкриването на работни места в целия ЕС се оказа изненадващо устойчиво. Това отчасти се дължи на факта, че обикновено е нужно известно време на икономическото развитие, за да повлияе на заетостта, както и на изместването на работните места към секторите на услугите. Заетостта е рекордно висока, а безработицата в ЕС е на най-ниското си равнище от началото на века. Очаква се безработицата в ЕС да спадне до 6,3% през тази година и да се задържи на 6,2% през 2020 г. и 2021 г. Прогнозата за инфлацията в ЕС е 1,5% през тази и следващата година и 1,7% през 2021 г. Редица рискове могат да доведат до по-слаб от предвидения растеж. Допълнителната несигурност или по-силното напрежение в търговията или геополитиката биха могли да забавят растежа. Същият ефект може да се получи и от по-рязко от очакваното забавяне на растежа в Китай поради по-слабите икономически последици от приетите досега мерки на политиката. Сред по-големите рискове за Европа са  „Брекзит“ без споразумение и вероятността слабостите в производствения сектор да се отразят по-силно на секторите, ориентирани към вътрешния пазар.", "date": "2019.11.07", "title": "България забавя растежа си"}
{"url": "https://clubz.bg/90186-kakvo_razlichava_gerb_ot_bsp_po_sramejlivo_obslujva_rusiq", "text": "Натрупаха се факти, които плачат за сериозни изводи. Владимир Путин награди в Москва с орден за заслуги разследвания за шпионаж в полза Русия шеф на движение \"Русофили\" Николай Малинов. По-болезнен шамар и отхвърляне на българския национален суверенитет от страна на Русия не сме получавали през последниоте десетилетия. Българското правителство мълчи - ни вопъл, ни стон. Президентът също мълчи, но от него някак сме очаквали, че ще мълчи по такъв повод. През последните 10 години немалко хора гласуваха на избори за ГЕРБ с презумпцията, че ако не друго, то поне европейската и атлантическа ориентация на страната ще бъде запазена. Не поради ценностна принадлежност на ценностно безотносителния ГЕРБ, а поради очевиден интерес - еврофондове, политическа подкрепа, сигурност. Сигурен съм, че през последната година-две тези хора губят всякакви основания да продължат да подкрепят ГЕРБ. Да си припомним някои неща. Цяла Европа изгони руски дипломати в знак на солидарност с Лондон след случая \"Скрипал\". Официална София не изгони никого - нямало доказателства. Правителството подписа изграждането на българската част от \"Турски поток\" от Турция за Сърбия като пое всички рискове - финансови и политически - пред осъществяването на този проект. Така помагаме на Белград отново да се превърне в икономически център на постюгославските Балкани. И още нещо - София благородно опрощава на \"Газпром\" неустойките за планираното преждевременно прекъсване на транзита на газ през Украйна и Румъния към България и съседните страни. Направен бе завой на 180 градуса от решението на правителството от 2012 г. за спиране на проекта АЕЦ Белене. Сегашното правителство реши да строи централата. Въпросът е само дали Белене ще бъде частен руски проект на българска територия, или България ще поеме и държавните гаранции за този руски проект. Последствията върху монополизирането на българската енергийна система от руската страна след въвеждането на Белене в експлоатация няма нужда да обсъждаме - преди 7-8 години бяха подробно оповестени всички детайли по темата. Буквално преди дни над България са осъществени 12(?) полета на руски военно-транспортни самолети, пренасящи високотехнологично оръжие към Сърбия. Оръжие, способно да застраши сигурността на останалите страни от балканския регион. Българското правителство призна за ... два полета. Кого лъжем? Себе си. Наскоро колега от западна Европа, който следи проблемите на сигурността на Балканите, ме попита дали Борисов мисли, че след като е купил осем самолета Ф-16 от Америка може да се чувства свободен да подари всички други ресурси за българската национална сигурност на Русия. Не можах да му дам еднозначен отговор - аз също си задавам този въпрос. Някой ще каже - подбираш фактите. Защо не отчиташ събития като изгонаването на руски дипломат от София преди няколко дни за шпионаж? Защо не включваш в цялостната картина обвиненията срещу видни български русофили за шпионаж в полза на Русия - Малинов е един от тях? Защо не споменаваш забраната на Решетников да посещава България? Ще ви кажа защо - защото ги считам за пропагандни пиар акции, целящи да демонстрират \"прозападна\" принадлежност на фона на всичко това, което е изредено по-горе. Защото ако се гонят руски шпиони, редно е да се почне с тези, които имат ключово влияние и контрол върху българската държава от десетилетия. С монопола на течни горива. С монопола на газовите доставки и \"отлежаването\" на проектите за интерконектори със съседните страни десетилетия в прашни чиновнически папки - замразени за разглеждане и осъществяване. Преди няколко седмици френският президент Еманюел Макрон отказа да подкрепи даването на покана за преговори за членство в Европейския съюз на Република Северна Македония. Въпреки изричните ангажименти, поети официално от Брюксел към тази страна. Въпреки че Макрон се аргументира с тежестите на европейската интеграция за своя отказ, неговото вето върху преговорите със Скопие се разглежда в пряка връзка със стремежа да развива специални отношения на сътрудничество с Москва и с Белград, които имат стратегически интереси на Балканите, насочени срещу интеграцията в ЕС на страни като Македония, Черна гора или Албания. Ние точно преди този доста неприличен отказ на Макрон пък допринесохме към общата атмосфера на остракиране на Северна Македония с прословутата \"рамкова позиция\" на правителството, която отрови двустранните отношения със Скопие. Не знам дали случайно се получи така или нарочно... Нека бъдем наясно с едно нещо. Има доста българи, които гласуват за ГЕРБ просто защото не виждат за друг - по-добър вариант. БСП не е алтернатива, защото са справедливо подозирани в криптокомунизъм и обслужване руски великодържавни интереси. Само че с течение на времето комунизмът става избледняващо понятие - поне за младите поколения, които не го помнят. А ГЕРБ и правителството на Бойко Борисов започнаха да правят на Москва услуги и концесии, които карат все повече хора да се чудят каква е по-точно разликата между БСП и ГЕРБ, ГЕРБ и Румен Радев в загърбването на българския национален интерес в полза на Русия. Може би разликата е тази, че ГЕРБ прави това по-срамежливо, маскирайки поклоните си на изток с пиар акции като \"ловене на шпиони\". Само че чарът на тази срамежливост ще се изпари доста бързо. И тогава на ГЕРБ и на Борисов ще им се наложи да обясняват в какво по-точно са различни от верната прислуга на Москва в лицето на БСП, от московските националисти на \"Атака\" и от Сарайската резидентура на бившата империя. Тогава ГЕРБ ще трябва да си търси други избиратели - лошото е, че русофилските партии са много, а избирателите им са ограничени на брой.", "date": "2019.11.07", "title": "Какво различава ГЕРБ от БСП? По-срамежливо обслужва Русия"}
{"url": "https://clubz.bg/90193-piroviqt_shamar_na_byrkou", "text": "След повече от 10-годишна служба Джон Бъркоу бе изпратен с почести от Камарата на общините. Всеки лидер на парламентарно представените партии сподели по нещо хубаво за бившия вече председател на Долната камара. Някои със значима доза сух британски хумор. Джеръми Корбин го позасегна, че обича да слуша хубави неща за себе си. Корбин се наложи над вътрешната опозиция сред разединените лейбъристи Иън Блякфорд (лидерът на Шотландската национална партия) се подигра на слабите резултати в последно време на \"Арсенал\" (на който Бъркоу е запален фен).   И двамата обаче отчетоха най-големия успех на отиващия си председател – той значително повиши ролята на „бакбенчърите“ за сметка на правителството. Те разполагаха с властта да блокират опитите на правителството да излезе от задънената улица по отношение на преговорите за „Брекзит“. Ако Бъркоу се бе възпротивил, може би нямаше да видим на бял свят закона \"Бен\" или поправката \"Летуин\" от последния месец. Заради приемането им Великобритания не напусна съюза на 31 октомври. Сделката на Джонсън? Не и днес. (ВИДЕО) Лошо прикритата нагласа на председателя се превърна и в основен фокус на краткото, но запомнящо се обръщение на Джонсън: С шеги и закачки премиерът обвини Бъркоу, че не е бил съдия на тенис мач, а по-скоро машина за тенис – която стреля  Като младеж председателят е сред най-добрите британски тенисисти и дори има написана книга за спорта през 2014 г. – „Маестро на тениса: двайсетте най-велики мъже в тениса на всички времена“. Разбира се, това, което е невидимо за очите, е ключовото – Бъркоу е критикуван, че не е бил обективен в обсъжданията си и че често се е държал грубо с депутатите (аргумент, споделян и от немалко лейбъристи). След това Джонсън отбеляза, че председателят е направил , за да подпомогне усилията на „бакбенчърите“ да забавят „Брекзит“, и се пошегува, че това е „ .  През януари се появиха слухове, че Бъркоу смята да остане на поста си до края на парламентарната сесия – 2022 г. Преди това той се отметна от намерението си да се откаже през лятото на 2019 г. Може би гласните му струни имат нужда от почивка след безспирните маратони на „Ордър“ („ред“ на английски) от трибуната или просто иска да се впусне в по-лекия, но също толкова добре осигурен живот на платен оратор. Или пък разковничето са предстоящите избори. На теория тогава Джонсън щеше да има шанс най-накрая да се отърве от омразния председател. На първото заседание на новия парламент е възможно да бъдат издигнати кандидати за председателския пост. Традиция е депутатите от Камарата на общините да гласуват единодушно в подкрепа на действащия председател. Въпреки че това са само спекулации – не се изключваше възможността Джонсън да реши да не се съобрази с нея и да нареди на партията си (която може да има абсолютно мнозинство) да подкрепи кандидат, който да бъде по-приятелски настроен към каузата на „брекзитърите“. Председателят на Уестминстър отряза Джонсън за \"Брекзит\" (ВИДЕО) Затова Бъркоу, наред с всичко останало, се погрижи изборът за наследник да бъде уреден от настоящия разделен състав на Камарата на общините. И затова бе избран логичният му наследник – Линдзи Хойл, който 9 години бе заместник-председател. Премиерът вече наруши един обичай – Бъркоу е първият председател, който напусна поста си, без да му бъде предложена благородническа титла от 230 години насам. Според приближени на Джонсън това е разплатата заради умишленото забавяне на „Брекзит“. През годините Бъркоу си спечели множество прякори заради острия си език –   и какво ли още не. Срещу него се трупаха и обвинения зад кулисите, че тормози служителите си по същия унизителен начин, както и депутатите в Камарата на общините. Затова Хойл подчерта, че ще се опита да възстанови   във встъпителната си реч. Джон Бъркоу: \"Брекзит е най-голямата грешка след Втората световна война\" И все пак името на Бъркоу отново обиколи първите страници на повечето британски вестници заради изявление в деня, в който Джонсън обяви началото на предизборната кампания на консерваторите – 6 ноември. Той подчерта, че не е позволявал на нагласата си да помрачава отсъжданията му и че винаги се е водил от намерението да отстоява правата на Камарата на общините. Иначе казано – технично да ограничи свободата на маневриране на правителството. Струва си да си зададем въпроса не защото сме непременно „брекзитъри“, а защото се предполага, че е хубаво човек да е логически последователен – щеше ли Бъркоу да извърши същите ключови решения, ако ролите бяха разменени? Ако правителството бе съставено от „римейнъри“, а парламентът – от „брекзитъри“. Щеше ли да заложи тогава на принципа за парламентарния суверенитет въпреки катастрофалните си прогнози за „Брекзит“? Тоест съзнателно да задвижи страната си към ръба на пропастта. Или щеше да жертва ценностната си система и да се превърне в слуга на правителството, за да ограничи последиците от „Брекзит“? В името на общото благо (съгласно собствените му съждения). Отговорът зависи от дефиницията, която Бъркоу влага в израза „най-голямата външнополитическа грешка“. Ще помогне и ако се разтършуваме в библиотеката му и проверим дали си пада повече по Имануел Кант или Джон Стюарт Мил. Грандиозното сравнение с Втората световна война, когато е отправено от политик от ранга на Бъркоу, е нормално да породи дискусии, полемики и много въпроси. От една страна, председателят призна още през февруари 2017 г., че е гласувал за оставане на Великобритания в ЕС. Тоест по същество отношението му бе ясно. Бизнесът изоставя Великобритания заради \"Брекзит\" От друга - не изглежда добре отстрани, когато доскорошен председател коментира тема, върху която ще се водят най-ожесточените борби между партиите преди изборите на 12 декември.  Посланието му постига две цели. Първата – ядосва брекзитърите. Това може би се харесва на чепатия характер на бившия председател, който със сигурност е сдържал езика си за много неща през годините. Колкото и да е трудно да го повярваме предвид фриволната му реторика. Втората – представя го като ясно очертана историческа личност. На 9 ноември 2016 г. Америка с притаен дъх наблюдава как Доналд Тръмп печели президентските избори. По това време се излъчва едно от популярните предавания – „Късното шоу на Стивън Колбер“. Малко преди официално да бъдат обявени резултатите, Колбер с тъжна усмивка споделя на гостите си – политически анализатори: Бъркоу знае, че все още е значима личност на британския политически небосклон и че докато „Брекзит“ не бъде осъществен, има надежда и за „римейнърите“ като него. Същевременно вижда и накъде духа вятърът - победа на торите на 12 декември и отпушване на блокадата в Уестминстър. Може коментарът му да е нищо повече от един заядлив „пиров шамар“ към „брекзитърите“. Но поне позицията му е повече от ясна, било то за авторите на учебниците по история или режисьорите на документалки от бъдещето.   ---- „Генерация Z“ – с подкрепата на „Америка за България“ Сделката на Джонсън? Не и днес. (ВИДЕО) Председателят на Уестминстър отряза Джонсън за \"Брекзит\" (ВИДЕО) Джон Бъркоу: \"Брекзит е най-голямата грешка след Втората световна война\" Бизнесът изоставя Великобритания заради \"Брекзит\" „Генерация Z“ – с подкрепата на „Америка за България“", "date": "2019.11.07", "title": "Пировият шамар на Бъркоу"}
{"url": "https://clubz.bg/90195-airbnb_zapochva_proverki_po_domovete", "text": "Компанията за отдаване на частни жилища под наем за кратки срокове Airbnb планира през следващата година да провери всички 7 милиона обекта, които са в списъците й, предаде Асошиейтед прес, цитиран от БТА. Проверката цели да покаже дали имотите отговарят на основните стандарти за качество, дали снимките са точни, дали адресите и други детайли също са акуратни. Ще се проверява за чистота, сигурност и основно оборудване.  Airbnb затяга контрола срещу партитата в имотите под наем Проверката ще приключи до 15 декември 2020 г. Считано от 15 декември на настоящата година платформата ще преориентира резервацията на клиентите към нов обект или ще им връща парите, ако даден имот не отговаря на стандартите й за акуратност.  До 31 декември платформата ще задейства 24-часова гореща линия в САЩ, на която гости, съседи и други лица могат да съобщават за проблем. Такава гореща линия ще бъде задействана глобално догодина. Считано от 15 декември платформата освен това ще разшири проверките на обекти, за които нейната електронна система подаде сигнал, че има нещо подозрително при резервирането. Така например ще се поверяват резервациите за една нощ в големи жилища, за да се предотвратят неразрешените партита. Коя е къща №1 в Airbnb? (ВИДЕО) До тези мерки се стигна след трудна седмица за AirBnB. Миналия четвъртък при неразрешено парти за Хелоуин в имот, отдаван под наем през платформата в Оринда в Калифорния, бяха убити петима души. Същевременно медийната група Вайс разкри измама, при която собственици на имоти настаняват клиентите в по-некачествен имот, като твърдят, че онзи, който те са резервирали първоначално, не е на разположение. Клиентите, които се опитвали да си върнат парите заради това, имали проблеми, а домакините пишели лоши неща в коментарите за тях. По последни данни платформата предлага жилища в над 65 000 града от 191 страни по целия свят. От момента на основаването си през 2008 г. до момента сайтът е намерил временна квартира на поне 180 млн. души. За дейността си AirBnB взима определен процент - от собствениците на апартаменти около 3% от сумата за наемане, а от наемателя - от 6% до 12%. В края на миналата година пазарната капитализация на компанията се равняваше на малко над 38 милиарда щатски долара.  Коя е къща №1 в Airbnb? (ВИДЕО)", "date": "2019.11.07", "title": "Airbnb започва проверки по домовете"}
{"url": "https://clubz.bg/90170-v_yujna_koreq_pogrebvat_jivi_video", "text": "Южнокорейска организация предлага безплатни погребения, съобщава Ройтерс. Има едно условие - клиентите трябва да са живи. Повече от 25 000 души са се възползвали от услугата масово \"живо погребение\" на лечителния център \"Хьоуон\" от 2012 г. насам. Те се надяват да подобрят живота си, като симулират смъртта. Дузини участваха в събитието, от тийнейджъри до пенсионери, полагане на покров, заснемане на погребални портрети, подписване на последно завещание и лежане в затворен ковчег за около 10 минути. Студентът Чой Джин Киу обясни, че престоят му в ковчега му е помогнал да осъзнае колко често гледа на останалите като на конкуренти. Много южнокорейци имат високи надежди, когато завършват висшето си образование, които са сваляни на земята заради захладняващата икономика и растящата безработица.  През 2016 г. 20,2 на 100 000 жители на Южна Корея са се самоубили, което е двойно повече от средното за света, по данни на Световната здравна организация. Официално: бърнаутът е болест според Световната здравна организация Според шефа на компанията \"Хьоуон\" Джон Йон Мун целта на организацията е да накара хората да ценят живота си, да търсят прошка и да се сдобряват с близки и приятели.Той допълни, че е много тъжен, когато хората се сдобряват чак на погребения на близък роднина.", "date": "2019.11.07", "title": "В Южна Корея \"погребват\" живи (ВИДЕО)"}
{"url": "https://clubz.bg/90196-sydii_kym_rumen_radev_ne_podpisvajte_ukaza_za_geshev_deklaraciq", "text": "Това пишат от Съюза на съдиите в България (ССБ) в свое открито писмо - становище до президента Румен Радев. Те визират забележителния намек на Сотир Цацаров, с който нападна Лозан Панов   че изборите се решавали Те изтъкват, че в резултат на последвалото мълчание от страна на ВСС нито съдиите, прокурорите и следователите, нито българските граждани са получили \"прозрачна информация кога, как и от кого се подбират председателите на съдилища и ръководители на прокуратури\". От съдийската организация заявяват, че считат, че предложеният за назначаване кандидат не отговаря и на изискванията - \"да притежава висока професионална компетентност, която включва задълбочени знания в областта на правото, богат практически опит в съответната област на правото, изявени аналитични способности\". И завършват: До Президента на Република България Уважаеми Господин Президент, На 24.10.2019 година Пленумът на Висшия съдебен съвет след продължително заседание избра, с 20 на 4 гласа, единствения кандидат за главен прокурор господин Иван Гешев да заеме този пост. Макар заседанието да продължи 10 часа, изборът формално беше публичен, но не и прозрачен. В хода на обсъждането главният прокурор Сотир Цацаров заяви недвусмислено, че решенията кой да бъде избран за главен прокурор и председатели на двете върховни съдилища досега са били вземани в други две сгради, а не от самия Висш съдебен съвет  Подобно изказване в правовата държава изисква незабавна реакция от компетентните държавни органи, защото съдържа твърдения за опасна подмяна на демократичната процедура по овластяване на най-високите административни длъжности в съдебната власт, от които в значителна степен зависи облика й пред гражданите. Още повече изказването събужда тревога в контекста на публично съобщени твърдения от бивши председатели на районен и апелативен съд, че техният избор също е бил е резултат на прикрит подбор от лица извън съдебната власт преди официалната процедура  Вместо твърденията да бъдат проверени преди стартиране на процедурата за главен прокурор, за да се изключи всякакъв риск от компрометиране на съдебните институции, който по същество е риск и срещу националната сигурност, бездействието на кадровия орган на съдебната власт се задълбочи с липсата на реакция на думите на г-н Цацаров. В резултат – нито съдиите, прокурорите и следователите, нито българските граждани получиха прозрачна информация кога, как и от кого се подбират председателите на съдилища и ръководители на прокуратури. Подобно мълчание на Висшия съдебен съвет е нетърпимо, защото в началото на мандата на предходния главен прокурор доби широка публичност информацията, че той е бил „избран“ от управляващата партия (т. нар. скандал с репликата на административния ръководител на Софийската градска прокуратура към политически лидер и бивш минстър-председател „Ти си го избра“). Споделяме резона в думите на г-н Цацаров, че е дошъл моментът главният прокурор да бъде излъчен от средите на прокуратурата. Това обаче следва да бъде извършено с насърчаване на активността на редовите прокурори да излъчват и предлагат за номиниране автентичните професионални авторитети, т.е. тези, които имат професионална компетентност, юридическа култура, нравствен интегритет и способност за развиване на правото и утвърждаване на авторитета на професията. В настоящия случай изборът не беше прозрачен и поради това, че нямаше истинско състезание за една от най-важните властови позиции в държавата. Цялата процедура, представянето на професионалната биография на кандидата и самото му изслушване не убеждават, че избраният отговаря на изискванията на чл. 170, ал. 1, т. 5 от Закона за съдебната власт за придържане и налагане на висок етичен стандарт, което предпоставя като базисно условие уважението към опонента и основните човешки права. Процедурата не беше годна да създаде убеждение и за това, че избраният единствен кандидат притежава онази професионална компетентност, която надхвърля обичайно изискуемите умения за работа по делата, необходима за дефиниране на целите на наказателната политика на държавата, за извеждане на ясни и справедливи високи критерии за оценка на прокурорите и кариерното им израстване във връзка с показаните от тях резултати и способности за утвърждаване на справедливия процес, за защита на индивидуалните права и за промяна на институционалната култура в дух на професионална независимост, липса на страх и подкрепа на всеки прокурор да повишава своята квалификация и да се самоусъвършенства в обществен интерес. Затова считаме, че предложеният Ви за назначаване, избран от Пленуна на Висшия съдебен съвет кандидат, не отговаря и на изискванията, предвидени в чл. 170, ал. 5, т. 2 от Закона за съдебната власт – да притежава висока професионална компетентност, която включва задълбочени знания в областта на правото, богат практически опит в съответната област на правото, изявени аналитични способности. Обезпокоени сме и от факта, че по време на изслушването, както и преди избора – в интервю по Българската национална телевизия на 23.07.2019 г., кандидатът за главен прокурор квалифицира хора, които изразяват несъгласие с неговата номинация, като „десни екстремисти“, „болшевики“, постигнали „резултати на меншевики“. Подобна реч е несъвместима с разпоредбата на чл.170, ал. 5, т. 3 от Закона за съдебната власт, която изисква главният прокурор да се отличава с изявена независимост. Осъзнаването за значителния ресурс на властнически правомощия, включително репресивни, изисква главният прокурор да има такова публично поведение, което не оставя и следа от съмнение в обществото за агресивност, за пристрастност, за личностни нагласи за силово налагане, самоизтъкване и дискриминиране на отделни граждани или обществени групи. Поради това Ви призоваваме, уважаеми Господин Президент, изхождайки от високия авторитет, с който се ползва Вашата институция – единствената, която е овластена в резултат на пряк мажоритарен избор от всички български граждани, oлицeтвopявa eдинcтвoтo нa нaциятa и е въpxoвeн apбитъp мeждy ypeдeнитe c ĸoнcтитyциятa зaĸoнoдaтeлнa, изпълнитeлнa и cъдeбнa влacт, да предприемете действия за продължаване на конституционната реформа на модела на прокуратурата и да откажете на основание чл. 129, ал. 2 от Закона за съдебната власт да подпишете указ за назначаване на предложения Ви от Пленума на Висшия съдебен съвет кандидат за главен прокурор. С уважение: Управителен съвет на Съюза на съдиите в България", "date": "2019.11.07", "title": "Съдии към Румен Радев: Не подписвайте указа за Гешев (ДЕКЛАРАЦИЯ)"}
{"url": "https://clubz.bg/90194-ludogorec_izliza_za_revansh_sreshtu_espanol", "text": "\"Лудогорец\" играе тази вечер от 22 часа срещу \"Еспаньол\" в Лига Европа. Двубоят е в Барселона.  Преди две седмици \"орлите\" записаха първа загуба в групата си - с 0:1 срещу същия съперник, но в Разград. Урок по испански за \"Лудогорец\" Българският шампион замина за Каталуня с високо самочувствие и е решен да вземе реванш от предпоследния в Ла Лига. Треньорът Станислав Генчев може да разчита на почти всичко най-добро, с което разполага. Единствено румънецът Драгош Григоре отсъства поради здравословен проблем. Всички останали основни футболисти са на линия. В другия двубой от групата \"Ференцварош\" приема ЦСКА (Москва). В класирането води \"Еспаньол\" със 7 т., \"Лудогорец\" има 6, \"Ференцварош\" - 4, а московският ЦСКА - 0.", "date": "2019.11.07", "title": "\"Лудогорец\" излиза за реванш срещу \"Еспаньол\""}
{"url": "https://clubz.bg/90191-v_sasht_arestuvaha_trima_za_shpionaj_v_polza_na_sauditska_arabiq", "text": "Двама бивши служители на Туитър и един саудитец бяха обвинени в САЩ, че са шпионирали акаунти в социалната мрежа в полза на Рияд, предадоха Ройтерс и БТА. Пентагонът праща войски и оръжия в Саудитска Арабия Бившите служители на Туитър Али Алзабарах и Ахмад Абуамо и саудитецът Ахмед Алмутаири, за когото следователи твърдят, че е бил съветник по социалните медии на саудитското кралство семейство, са   на социалната мрежа. Това се казва в изявление на федералния прокурор от щата Калифорния Дейвид Андерсън. Жалбата, разпечатана в Окръжния съд на САЩ в Сан Франциско, разкрива подробна информация за това как служители на Рияд са се опитвали да вербуват служители на социалната медия.  Рияд: Стига с този Кашоги, хайде да правим бизнес Сред акаунтите е имало и такъв на популярен журналист с над един милион последователи, както и на други влиятелни критици на саудитското правителство. Двамата служители на Туитър са били възнаградени с часовник и десетки хиляди долари, прехвърлени през тайни банкови сметки. Те са обвинени, че са действали като агенти на Саудитска Арабия, без да са се регистрирали като такива пред американските власти. Абуамо е обвинен и във фалшифициране на документи и в лъжествидетелстване, когато е бил разпитван от агенти на ФБР. Това е първият случай, в който САЩ обвинява Саудитска Арабия за шпионаж в Америка, припомня Асошиейтед прес. Това се случва около година по-късно сред жестокото убийство на журналиста Джамал Кашоги в посолството на Рияд в Истанбул. САЩ забраниха на 16 саудитци, свързани с убийството на Кашоги, да влизат в страната Рияд: Стига с този Кашоги, хайде да правим бизнес САЩ забраниха на 16 саудитци, свързани с убийството на Кашоги, да влизат в страната", "date": "2019.11.07", "title": "В САЩ арестуваха трима за шпионаж в полза на Саудитска Арабия"}
{"url": "https://clubz.bg/90197-kak_glasuvaha_vyv_voluqk_za_kmet_na_stolicata", "text": "Как са гласували граждание от Волуяк за кмет на столицата? Въпросът не би се появил, ако два дни преди кметският балотаж премиерът Бойко Борисов не бе споменал селото, което със статут за квартал на София, като място, където Мая Манолова правела \"уйдурма\", за която му бил съобщил член на нейния екип. Борисов обяви пред бТВ, че на \"конспиративна среща\" се уреждало \"няколко групи роми бъдат снимани как отиват под строй да гласуват за Йорданка Фандъкова, това ще се качва в мрежите, няколко телевизии и така...\" Целта пък била да се вреди на ГЕРБ. Заради думите на Борисов граждани от Волуяк настояха за извинение лично от него. Заради същото интервю пък Манолова обяви, че ще го съди. И обясни, че \"конспиративната среща\" е била официално събитие от кампанията й. Пусна и клипове оттам.  А \"дребната\" подробност е, че във Волуяк няма компактно ромско население. Изборите за кмет не проведоха, резултатът е ясен. Как обаче са гласували според протоколите за кмет във Волуяк? Краткият отговор е - за Йорданка Фандъкова. По-дългият - на първият тур Фандъкова е фаворит убедително. На втория Мая Манолова скъсява силно дистанцията.  Във Волуяк има три изборни секции. На първия тур избирателната активност средно за трите секции е около 50%. Гласовете са разпределени така:  , по 100-ина гласа в секция за всички останали 17 кандидати за кмет на столицата - тоест общо общо около 300. Сред тях Борис Бонев е трети.  На втория тур обаче се забелязва отлив от желаещи да подадат вота си. Само за седмица средно между 50 и 100 души в секция са се отказали да участват.  Дали и каква роля е изиграл в това премиерът Бойко Борисов с изказванията си два дни преди балотажа - можем само да предполагаме.- няма как да знаем.  А иначе - ГЕРБ е фаворит на избирателите там и при вота за общински съветници, а подредбата надолу е същата като резултата в София. Резултатите на партията са подобни и на местния вот през 2015 г., показва още справката.", "date": "2019.11.07", "title": "Как гласуваха във Волуяк за кмет на столицата"}
{"url": "https://clubz.bg/90165-andrej_konchalovski_obicham_mikelandjelo_zaradi_slabostite_mu", "text": "Интересни факти за Микеланджело Буонароти и неговото изненадващо финансово състояние разказва Андрей Кончаловски пред „The Artnewspaper“, малко преди излизането на новия си филм „Грехът на Микеланджело”. В него, освен всичко останало, режисьорът говори и за културата като познаване на още един език. Филмът ще бъде показан на „Киномания“ на 5 декември в зала 1 на НДК. „Грехът на Микеланджело” разказва за няколко години от живота на гениалния ренесансов художник, а самият той е представен като почти луд човек с неистов темперамент. Микеланджело живее според законите на своята жестока епоха, принуден да маневрира между враждуващите кланове Ровере и Медичи, като получава пари и от двата, но не изпълнява всички поръчки, защото са непосилни за него. Във филма няколко пъти го наричат divino — божествен, но гениалността на твореца е разкрита чак на финала, когато камерата бавно, подробно и с възхищение разглежда великите скулптури. И зрителите виждат как персонажите, които са срещнали на екрана по-рано, се превръщат в божествените образи на Спасителя, Дева Мария, Моисей, Давид… На въпроса за ползата от културността режисьорът отговаря, че културният човек може да се наслаждава на неща, на които други хора не могат. Това е като знание на още един език. Културата обогатява живота и нищо повече, твърди Кончаловски. Той говори как възприемчивостта към изкуството има нужда от възпитание и дава за пример себе си. На въпрос защо толкова гениален и чувствителен художник, поет и интелектуалец е облечен толкова парцаливо във филма, Кончаловски обяснява, че всъщност животът в онази епоха е бил значително по-груб, отколкото е показан в „Грехът на Микеланджело”. За Микеланджело например се знае, че не се къпел, спял е със сандали, с цел икономии по време на пътуванията си е спял в едно и също легло със своите ученици. Режисьорът разказва и за една книга – „Богатството на Микеланджело“  на американския учен Раб Хатфийлд, който прекарал години наред в събиране на информация за всички парични афери на Микеланджело: колко са му платили, колко е похарчил. Истинският Микеланджело се оказва много различен от наложеното клише за бедния художник, който се интересува единствено от изкуството си. Интересно и неочаквано, но финансовите машинации на гения също са отразени във филма. Новият филм на Андрей Кончаловски: „Грехът на Микеланджело“ (ВИДЕО) Днес Микеланджело би бил мултимилиардер в долари, което го прави вероятно най-богатият художник в историята на изкуството. Неговата обсебеност от парите, съчетана с липса на скрупули и изключителна пестеливост, е много земна човешка слабост, но тя по никакъв начин не противоречи на неговия гений.", "date": "2019.11.07", "title": "Андрей Кончаловски: Обичам Микеланджело заради слабостите му"}
{"url": "https://clubz.bg/90190-publikuvaha_klyuchovi_pokazaniq_ot_razsledvaneto_na_trymp", "text": "Демократите в Камарата на представителите на САЩ публикуваха нова стенограма от разследването за импийчмънт на президента Доналд Тръмп, предаде Асошиейтед прес. Демократите публикуваха общо 324 страници от показанията на американския шарже д'афер (дипломатически ранг  в Киев Уилям Тейлър, който миналия месец бе изслушан при закрити врата в продължение на повече от 10 часа. Ключов свидетел се съгласил да даде показания за импийчмънта на Тръмп Дипломатът казал на разследващите, че Тръмп е задържал военна помощ за Украйна, докато тя не се е съгласила да разследва демократи и фирма, свързана със семейството на Джо Байдън. Тейлър ще даде показания на публични изслушвания следващата седмица. Тогава ще говорят също Джордж Кент, високопоставен служител на Държавния департамент, специалист по Украйна, и бившата посланичка на САЩ в Киев Мари Йованович. Същевременно повече от шест часа в Камарата на представителите беше изслушан вчера Дейвид Хейл, третият по ранг служител в Държавния департамент, предаде АП. Тръмп: Ставащото не е импийчмънт, а преврат Според запознати източници се е очаквало на изслушването при закрити врата той да каже, че съображения от политическо естество са стоели зад отказа на Държавния департамент да защити бившия американски посланик в Украйна. Според запознатите източници Хейл смятал да каже, че държавният секретар Майк Помпейо и други висши представители са стигнали до извода, че ако защитават открито отстранената посланичка, това ще навреди на усилията за отблокиране на американската помощ за Украйна. Йованович вече говори пред разследващите. Тя каза тогава, че е поискала от Хейл и от Помпейо да публикуват изявление в нейна защита, но това така и не се е случило. Долната камара на Конгреса гласува за разследването по импийчмънт на Тръмп Няколко представители на Държавния департамент вече казаха на конгресмените, че са били против отстраняването на посланичката през май, промяна, която е станала под ръководството на Тръмп. Същевременно синът на Тръмп - Доналд Тръмп-младши, е публикувал в Туитър името на служител на ЦРУ, представен като разобличителя, заради който беше задействана процедурата по импийчмънт срещу баща му, предаде Франс прес. Синът на Тръмп е публикувал име, което от миналата седмица циркулира в медии, близки до крайната десница, посочва Франс прес, която казва, че не е в състояние да потвърди дали става дума действително за разобличителя и затова не публикува и името. Белият дом \"няма да сътрудничи по разследването за импийчмънт\" В някои сайтове се появиха твърдения, че разобличителят е 33-годишният аналитик от ЦРУ Ерик Чамарела - демократ, кадрови сътрудник на ЦРУ и специалист по Русия и Украйна, припомня ТАСС. Той е работил като анализатор в ЦРУ и по-рано, а при Барак Обама е бил пратен в Съвета за национална сигурност и се е занимавал с Украйна, като е работил с бившия вицепрезидент Джо Байдън. Тръмп: Ставащото не е импийчмънт, а преврат Долната камара на Конгреса гласува за разследването по импийчмънт на Тръмп Белият дом \"няма да сътрудничи по разследването за импийчмънт\"", "date": "2019.11.07", "title": "Публикуваха ключови показания от разследването на Тръмп"}
{"url": "https://clubz.bg/90192-senatori_nastoqha_za_sankcii_sreshtu_turciq_ako_narushava_primirieto_v_siriq", "text": "Американски сенатори от Републиканската и Демократическата партия поискаха администрацията на Тръмп да ги информира ако се окаже вярно, че Турция нарушава споразумението за прекратяване на огъня в Сирия. Според тях тогава трябва да бъдат наложени много строги санкции, предаде Ройтерс, цитирана от БТА. Тръмп: Кюрдите и турците са като две хлапета, които трябваше да се поступат Призивът е отправен от републиканските сенатори Линдзи Греъм (един от най-верните съюзници на президента) и Марша Блекбърн и от демократическите сенатори Крис Ван Холън, Ричард Блумънтал и Джейн Шахийн в писмо до американския държавен секретар Майк Помпейо. Те бурно критикуваха решението на Тръмп да изтегли американските военни части от по-голямата част от Сирия. Това бе възприето като предателство спрямо кюрдските сили, които се сражаваха години наред със САЩ срещу Ислямска държава. Най-лошата седмица за външната политика на САЩ  В писмото сенаторите цитират сведения, че турските сили действат извън договорената \"зона за сигурност\" в Североизточна Сирия и че турски и подкрепяни от тях сили атакуват сирийските кюрди близо до Тал Тамр. Като рядък случай на разногласие с президента на САЩ Доналд Тръмп израелският премиер Бенямин Нетаняху предложи хуманитарна помощ на \"храбрия кюрдски народ\" на 10 октомври (ден след началото на турската офанзива) и добави, че кюрдите в Сирия са изправени пред опасността от етническо прочистване от Турция и сирийските ѝ съюзници. Русия и Израел с общи действия, за да изтикат Иран от Сирия Израел поддържа дискретни военни, разузнавателни и бизнес връзки с кюрдите от 60-те години, като гледа на тях като на защита срещу споделени противници. Най-големите сред тези противници днес са спонсорираните от Иран сили, разположени близо до границите на Израел, в това число и в Сирия. Заместник-външната министърка на Израел подчерта, че страната ѝ наистина има интерес да запази силни кюрдите и други малцинства в Северна Сирия в качеството им на умерени и прозападни елементи. Израел удари ирански военни складове в Сирия (ВИДЕО) Според нея евентуалното рухване на кюрдския контрол в Северна Сирия ще укрепи позициите на негативни сили в района, начело с Иран. Най-лошата седмица за външната политика на САЩ  Русия и Израел с общи действия, за да изтикат Иран от Сирия Израел удари ирански военни складове в Сирия (ВИДЕО)", "date": "2019.11.07", "title": "Сенатори настояха за санкции срещу Турция, ако нарушава примирието в Сирия"}
{"url": "https://clubz.bg/90189-v_lufthanza_zapochna_dvudnevna_stachka_na_kabinniq_personal", "text": "Двудневна стачка на кабинния персонал на германската авиокомпания \"Луфтханза\" започна днес, като се очаква да бъдат засегнати 1300 полета и 180 000 пътници, предаде ДПА, цитирана от БТА. По програма тя стартира в 01.00 ч. на 7 ноември (четвъртък) и ще продължи до 24.00 ч. на 8 ноември (петък). За днес са отменени 700 от планираните 3000 полета, а за утре 600 полета ще бъдат анулирани. Стачката е организирана от синдиката на кабинния персонал УФО (UFO) и е част от спор за заплатите и правния статут на синдиката, посочва Асошиейтед прес. \"Луфтханза\" изготвя алтернативно разписание и пътниците ще могат да намерят информация за полета си на сайта на превозвача. Предлагат се и опции за безплатно презервиране за друг полет, допълва ДПА. Вчера Франкфуртски съд отхвърли опита на компанията да блокира стачката, но нейни представители обявиха, че ще обжалват. Повечето от полетите на Луфтханза, потеглящи от Германия са анулирани, включително много междуконтинентални връзки от Франкфурт и Мюнхен. Компаниите \"Суис\", \"Остриън\", \"Бръсълс еърлайнс\" и \"Еделвайс\" няма да бъдат засегнати, въпреки че са притежавани от \"Луфтханза\". Може да пострадат нискотарифният превозвач \"Юроуингс\", който ѝ е филиал. На 10 април 2018 г. \"Луфтханза\" отмени 50 процента от полетите си заради стачки в Германия и Франция. Те засегнаха над 800 полета и 90 000 пътници. \"Луфтханза\" отменя 50 на сто от полетите си утре, \"Ер Франс\" - една четвърт", "date": "2019.11.07", "title": "В \"Луфтханза\" започна двудневна стачка на кабинния персонал"}
{"url": "https://clubz.bg/90198-shte_se_otvori_li_germaniq_kym_pylen_bankov_syyuz", "text": "Ще бъде ли довършен проектът за общ европейски банков съюз, след като германският финансов министър показа, че Германия е готова да оттегли опозицията си и да приеме последния му трети компонент - обща схема за депозитна гаранция? В свой коментар за „Файненшъл таймс“ Олаф Шолц обяви вчера, че Берлин е преосмислил позицията си и ще се съгласи на доизграждането на тристълбовата единна регулаторна рамка в ЕС, но при определени условия. Бюджетът на ЕС – по-малко пари за земеделие, повече за климата и изследвания Идеята на Шолц бе приета възторжено най-вече във Франция, но германското правителство бързо охлади радостта. Предложението на финансовия министър е предмет на дискусия и не е обсъдено на правителствено ниво, заяви говорителят на Меркел Щефен Зайберт. Християндемократите продължават да са противници на идеята, а статията на Шолц заега не се подкрепя от тях. \n\tДосега Германия твърдо отхвърляше идеята за Обща депозитна гаранция (European Deposit Insurance Scheme /EDIS/). Страховете на Берлин са, че нейните банки и германските данъкоплатци ще трябва да плащат фалитите на банки в други европейски членки, най-вече в Италия, която от години не може да излезе от финансовата си криза. В статията си Шолц предлага застраховка срещу подобни случаи, като разходите по покриване на евентуален банков фалит да бъдат поемани от специална банкова застраховка, която да се финансира от печалбите на банките. Освен това първоначалната отговорност и разходи трябва да си останат национални, а общият механизъм да действа като презастраховател, едва, след като националният фонд е изчерпан. За да се съгласи Германия на това обаче, е нужно да се проведат още реформи с цел да се намали рискът в системата, предлага още Шолц. В това е и основната разлика между предложението на Шолц и идеята за банков съюз на Еврокомисията. Брюксел предлагаше специален фонд да изплаща веднага щетите от фалити, без преди това да се посяга на националните бюдежти, както иска Шолц. Идеята за обща депозитна гаранция се роди през 2008 година по време на голямата финансова криза. Заради фалита на банки много страни пострадаха. Германия успя да предотврати така наречен Bank-Run – щурм на граждани към банките, за да си изтеглят застрашените спестявания и последвал от това ускорен фалит на фанинасовите институции, само защото Ангела Меркел и тогавашният финансов министър Пер Щайнбрук излязоха с общо изявление, че спестяванията на хората са сигурни. Гражданите на Гърция и Кипър обаче нямаха такова доверие в своите власти и масово изтеглиха спестяванията си от своите банки, което доведе до поредица фалити, наложи се държавата да спасява банки, което задълбочи още повече финансовата криза. За да се избегне повтарянето на подобна спирала, Еврокомисията предложи депозитите да са застраховани на европейско ниво. Окончателно – приет е бюджетът на ЕС за 2019 г. Германия отхвърля това засега, тъй като се опасява, че европейският фонд за застраховка на депозитите ще бъде попълван основно с финанси от германските банки, които ще се пренасочват към банките на страни с по-слаба регулация и контрол. Не е ясно дали Шолц ще успее да убеди германското правителство в идеята си и засега тя се третира само като лична идея. Международно активните германски банки като Дойче банк и Комерцбанк приветстват предложението му, но опериращите само на национално ниво спестовни каси и народни банки са скептични. Окончателно – приет е бюджетът на ЕС за 2019 г.", "date": "2019.11.07", "title": "Ще се отвори ли Германия към пълен банков съюз?"}
{"url": "https://clubz.bg/90163-cheta_sledovatelno_sym_nabira_sili", "text": "\"Основната идея на кампанията ни е да провокираме активен интерес към книгите. В нея се включват работодатели, служители, медии, сътрудници и приятели на книгите\", обясняват от издателството. В провокирането на активен интерес към книгите от издателството разчитат на помощта на ключови фигури от културния роден елит. Сред съмишлениците на каузата са артисти, музиканти, журналисти, автори и експерти в различни области на знанието (икономика, маркетинг, медицина, природни и хуманитарни науки, социология). \"Те ще ни съдействат за насърчаване на четенето чрез участия в атрактивни публични представяния на книгите в цялата страна. Вярваме, че така ще издигнем разговорите за книги на качествено ново ниво. Планираме серия от събития по заявка на фирмите, участващи в инициативата. Готови сме да разширим читателския кръг, като ги организираме в читалища, учебни заведения, литературни клубове. Ще откликнем в движение на всяка идея в търсенето на нови читатели. Защото каузата си струва: градим не просто библиотеки, а будно обществено съзнание. Нека задвижим трансформацията с четене\", съобщават авторите на инициативата. Проф. Владимир Игнатовски Проф. Божидар Йонов Проф. Тодор Кръстев Проф. Георги Станишев Проф. Бистра Боева Проф. Боян Дуранкев Доц. Станимир Андонов Кристина Крънчева Д-р Митко Хитов Доц. Александър Христов Д-р Драгомир Дарданов Проф. Лъчезар Гроздински Доц. Марко Клисурски Проф. Филип Куманов Доц. Ирена Станкова Доц. Христо Цеков Проф. Петър Берон Проф. Михаил Бушев Проф. Димитър Вакарелов Проф. Тодор Кръстев Доц. Росен Люцканов Проф. Димитър Съсълов Проф. Димитър Йончев Проф. Николай Слатински Проф. Цочо Бояджиев Проф. Стоян Атанасов Проф. Димитър Веселинов Проф. Владимир Градев Проф. Лиляна Деянова Проф. Димитър Денков д-р Пламен Димитров Проф. Стилиян Йотов Проф. Георги Каприев Проф. Петър-Емил Митев Проф. Михаил Неделчев Проф. Пламен Павлов Проф. Борис Парашкевов Проф. Василка Радева Проф. Георги Фотев Проф. Иван Христов Проф. Милена Якимова Бойко Василев Ива Дойчинова Георги Коритаров Ники Кънчев Румен Леонидов Валери Найденов Тони Николов Татяна Лолова Йоана Буковска Добрин Векилов-Дони Радина Кърджилова Милен Миланов Ивайло Христов", "date": "2019.11.07", "title": "\"Чета, следователно съм\" набира сили"}
{"url": "https://clubz.bg/90199-sedem_raneni_ot_padnal_tavan_v_teatyr_pikadili_video", "text": "Няколко души получиха наранявания при срутване на част от покрива по време на представление в лондонския театър „Пикадили” на Уест Енд. Салонът на улица „Денман” е бил пълен със зрители, дошли да гледат „Смъртта на търговския пътник” на Артър Милър, съобщава Би Би Си. Малко преди 20 ч. в залата се чули писъци, когато част от тавана в задната ѝ част паднала. Някои зрители напуснали, покрити с мазилка. Според полицията от театъра са били евакуирани над 1000 души. Петима от публиката са имали нужда от лекарска помощ заради леки наранявания, обявиха от театралната компания „Амбасадор Тиътър Груп” (ATG). Американският актьор Уендъл Пиърс („Наркомрежа”), който играе Уили Ломан в спектакъла, който се играе едва от понеделник – също излезе пред театъра, за да говори с публиката си. Видеа, споделени в социалните мрежи, показват как на улицата пред театъра американският актьор се извинява на зрителите и ги моли да се върнат и да гледат представлението в друго време. Журналист от Би Би Си, присъствал на спектакъла, уточнява, че злополуката е станала около 20 минути след началото. Той твърди, че преди срутването се чул шум как капе вода,   – въпреки че по това време не валял дъжд – и след падането на тавана в залата настанала паника. Към статуса ѝ е включено и видео с извиненията на Уендъл Пиърс, който казва:     През декември 2013 г. 76 души бяха ранени, седем от тях сериозно, когато част от тавана в лондонския театър „Аполо” се срути по време на спектакъл.", "date": "2019.11.07", "title": "Седем ранени от паднал таван в театър \"Пикадили\" (ВИДЕО)"}
