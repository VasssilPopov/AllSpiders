{"url": "http://clubz.bg/60968-kitajskata_tensent_stana_po_skypa_ot_fejsbuk", "text": "Китайският интернет гигант   (Tencent) изпревари \"Фейсбук\" (Facebook) по пазарна капитализация, само ден след като стана първата азиатска компания, достигнала прага от 500 милиарда долара, съобщи Си Ен Би Си, цитирана от БТА. Акциите на \"Тенсент\" поскъпнаха до рекордния максимум от 439,6 хонконгски долара в днешната търговия в Азия, с което общата пазарна стойност на гиганта стана 4,17 трилиона хонконгски долара (534,5 милиарда щатски долара). При закриването на американския фондов пазар снощи \"Фейсбук\" отчете капитализация от 519,4 милиарда долара. Също вчера \"Тенсент\" измести \"Алибаба\" (Alibaba) от позицията на първата китайска компания, докоснала прага от 500 милиарда долара. \"Тенсент\" е на път да настигне и \"Амазон\" (Amazon), чиято оценка е 542,7 милиарда долара. \"Тенсент\" излезе на борсата в Хонконг през 2004 година при цена 3,70 долара за акция. Оттогава поскъпването превиши 11 000 процента. Само тази година книжата на компанията са прибавили 126,69 процента. \"Тенсент\" не е много известна извън Китай, но притежава най-популярната услуга за писмени съобщения в страната -   (WeChat), с близо 1 милиард потребители. Обширният бизнес на компанията включва хазарт, социални медии, новини и съдържание, посочва Си Ен Би Си. Ма Хуатън, председател и главен изпълнителен директор на \"Тенсент\", сега деветият най-богат човек в света с лично състояние от $48,3 млрд. според американското списание \"Форбс\" (Forbes). По богатство Ма се нарежда преди основателите на \"Гугъл\" Лари Пейдж и Сергей Брин. \"Тенсент\" има дялове в американската   (Snap), компанията за социални мрежи зад   (Snapchat), приложението за споделени пътувания  (Lyft) и в производителя на електромобили   (Tesla), предаде Би Би Си.", "date": "2017.11.21", "title": "Китайската \"Тенсент\"  стана по-скъпа от \"Фейсбук\" "}
{"url": "http://clubz.bg/60966-shpionski_skandal_mejdu_ukrajna_i_belarus", "text": "Украйна съобщи днес, че е изгонила беларуски дипломат, предаде БТА. Причина са твърденията на Беларус, че украинското Министерство на отбраната е създало шпионска мрежа в Минск. От КГБ - беларуската служба за сигурност, съобщиха вчера, че са арестували украински журналист. Властите в Минск обявиха киевския диплома Игор Скворцов за персона нон грата заради предполагаемото му участие в тази мрежа. Изгоненият е бил първи секретар в посолството на страната си в Киев. Името му обаче не се съобщава. Украинското министерство на отбраната отхвърли обвиненията на КГБ. Базираният в Минск украински журналист Павло Шаройко бе арестуван през октомври в Минск и бе обвинен от КГБ, че е агент на разузнаването под прикритие.", "date": "2017.11.21", "title": "Шпионски скандал между Украйна и Беларус"}
{"url": "http://clubz.bg/60967-volfgang_shojble_nqma_dyrjavna_kriza_v_germaniq", "text": "Това заяви председателят на германския парламент – Бундестага, Волфганг Шойбле по време на днешното му заседание. Поводът са провалените в нощта срещу понеделник сондиращи разговори, които трябваше да отворят пътя към преговори за формиране на управленска коалиция в Берлин след парламентарните избори, проведени на 24 септември. Трите сценария пред Германия Шойбле призна, че понастоящем положението в Германия е необичайно, но подчерта: Депутатите реагираха с бурни аплодисменти. Ораторът призова да не се правят погрешни исторически паралели. Сега конституцията определяла правилата. В момента правителството в оставка продължавало да изпълнява задълженията си, както и редовно избраният парламент. Меркел предпочита нови избори пред кабинет на малцинството Същевременно Шойбле призова всички политически сили да проявят разум и готовност за преговори по съставяне на кабинет: Народните представители и техните партии не били длъжници единствено на политическите си програми, с които привличали избиратели. Те били в дълг и по сформирането на надеждно управленско мнозинство. Ясно било, че политическите сили трябва да правят и компромиси, което изисквало кураж. На подобно поведение не бивало да се гледа като на слабост. Това трябвало да се обясни и на избирателите. Меркел предпочита нови избори пред кабинет на малцинството", "date": "2017.11.21", "title": "Волфганг Шойбле: Няма държавна криза в Германия"}
{"url": "http://clubz.bg/60963-ostavkata_na_glavchev_ne_pomogna_izlojihme_se_pred_chujdencite", "text": "Дори оставката на Димитър Главчев се оказа недостатъчна, за да бъдат избегнати гафове по време на речта на шефа на Европарламента Антонио Таяни пред Народното събрание. Главчев се оттегли най-вече заради заплахата БСП да не влезе на днешното извънредно заседание, ако той го председателства, и Таяни да бъде посрещнат от полупразна зала. Днес обаче речта на Таяни започна със сериозен гаф в превода. Политикът, който стана оправдание за оставката на Главчев, е у нас Малко след като шефът на Европарламента започна да говори на родния си италиански език се оказа, че преводът не върви. Депутатите свалиха слушалките за симултантен превод и отправиха въпросителни погледи към балкона на залата, където бе разположена преводачката. Таяни разбра това и спря. Последваха няколко минути тишина и суетене, след които Таяни реши да разведри обстановката с няколко реплики на английски.. Не стреляйте по преводачката! Гафът не е неин. На Борисов е След това изтъкна, че много българи знаят италиански и в София има добро италианско училище. Таяни вероятно имаше предвид Италианския лицей в Горна баня, където според модата на деня учат децата на повечето родни ВИП персони, включително и на голяма част от депутатите. Шефът на европарламента допълни, че това създава \"специална връзка\". Когато проблемът с превода най-накрая бе отстранен, Таяни отбеляза, че започва от начало, след което бе аплодиран от депутатите. Впоследствие се оказа, че преводачката не е чувала това, което Таяни казва, защото тонколоните на балкона не са работели. Като големи проблеми пред Европа той отбеляза икономическата криза, от която едва сега излизаме, миграицията и терористичната заплаха, \"която виси над нашите градове\" И изтъкна, че някои проблеми се решават на национално ниво, други на регионално, а трети на континентално. Според него последният мониторингов доклад на ЕК за България е отбелязал напредъка на страната ни. Според него ние имаме роля по отношение на добросъседството с Турция. Таяни бе категоричен, че страните, които са и външни граници като България, Гърция и Италия, не трябва да бъдат оставяни сами. Таяни подкрепи Борисов за по-сериозен ангажимент в Африка и Близкия изток Според него България заслужава висока оценка за начина, по който контролира границите си. Според него Европа не трябва има маригнална роля по отношение на колоси като Китай, САЩ и др. и трябва да има куража да говори на един език с тях. Таяни са обяви за обща европейска външна и отбранителна политика. В края на речта си той цитира българския филосов Цветан Тодоров: Таяни призова всички да помнят тези думи. Не стреляйте по преводачката! Гафът не е неин. На Борисов е Таяни подкрепи Борисов за по-сериозен ангажимент в Африка и Близкия изток", "date": "2017.11.21", "title": "Оставката на Главчев не помогна. Изложихме се пред чужденците"}
{"url": "http://clubz.bg/60975-priziv_do_patriarha_bylgarskata_cyrkva_da_stane_majka_na_makedonskata", "text": "Общественици, учени, журналисти и потомци на видни фамилии от Македония призовават Българската патриаршия да приеме протегнатата ръка на Македонската архиепископия и да се прояви като нейна църква-майка, предаде БГНЕС. Писмото е адресирано до Българския патриарх Неофит и до Светия Синод, а текстът му е отворен за подкрепа от всички желаещи. В близките дни ще бъде инициирана и общонационална подписка, с която БПЦ да получи обществена подкрепа в деликатния процес, свързан с обявяването на МПЦ за нейна църква-дъщеря и признаването на нейната автокефалия. За същото призова преди няколко дни и митрополитът на Струмица - Наум. Владиката на Струмица: Българската църква да стане майка на македонската, като я признае Писмото на Светия синод на Македонската православна църква от 9.11.2017/№ 181, с което се изразява готовност Българската патриаршия да бъде призната за нейна Майка-Църква, съвсем естествено предизвика много позитивни реакции в нашето общество. Естествено е тези реакции да са свързани и с очакване. Голямото очакване към Българската православна църква – дали ще приеме ръката, протегната от Македонската архиепископия!? Съзнаваме, че проблемът с признаването на автокефалията на Македонската православна църква не е никак лесен за разрешаване, иначе нейната йерархия не би се намирала в изолация вече петдесет години. Но едновременно с това сме наясно, че Българската патриаршия има всички основания – и исторически и канонически – да поеме тежкия кръст и да помогне на нашите кръвни и духовни братя в Република Македония, за да може тяхната църква да получи своето пълноправно място в семейството на православните църкви. От древни времена християните са се уповавали, че Бог никога не ни натоварва да носим кръст, чиято тежест би била непосилна за нас. Очевидно това, което се случва, е Божий промисъл и доказателство, че Българската патриаршия има потенциала и достойнството първа да признае каноничната самостоятелност на Македонската архиепископия и да я въведе в общото православно семейство. Като хора, които отдавна следим развитието на проблема с македонската църковна независимост, сме наясно също така, че Българската патриаршия има своите основания категорично да подчертае историческата истина за произхода на възобновената като Македонска православна църква – Охридска архиепископия, както и за нейното екзархийско наследство. Без подвига на нашите предци, включително от Вардарска и Беломорска Македония, които постигнаха църковна независимост за преобладаващата част от православните българи на Балканите през ХIХ в., днес не биха съществували нито Българската патриаршия, нито Македонската архиепископия, която се явява наследник на македонските епархии на Българската екзархия. Уместно е да припомним общоизвестния факт, че Охридската архиепископия е създадена през 1018 година от император Василий II Българоубиец на мястото на унищожената от него Българска патриаршия, а титлата на нейния глава е била „Архиепископ на Охрид и на цяла България“. Втори довод – епархиите на Българската екзархия в Македония са очертани не само със султанския ферман от 1870 г., но и чрез последвалите допитвания (плебисцити) сред местното население, което е заявило предпочитанията си да има своя българска йерархия, а да не се подчинява на Цариградската патриаршия – последните екзархийски митрополити са прогонени от сръбските и гръцки войски от Македония през войните от 1912-1913 г., противно на всякакви християнски норми и общочовешки правила. Така Сръбската патриаршия се настанява в диоцез, който де факто никога не й е принадлежал. Трети довод – по време на Втората световна война в църковно отношение Македония отново е администрирана от Българската екзархия и свещениците, включително и архиерейските наместници, които остават там след есента на 1944 г. са назначени на тези постове от български митрополити – последната йерархия, която е била в Македония до създаването на самостоятелната Македонска архиепископия е тази на Българската църква. По тази причина известно време в средите на Сръбската православна църва е битувало мнението, че МПЦ е създадена от „бугарашите“ в Македония. Фактът, че при създаването на съвременната Македонска архиепископия е отречен нейният български корен, се дължи на политически обстоятелства, които макар да не са изживени и до наши дни, не бива да са пречка за евентуалното решаване на проблема. Което, разбира се, не означава, че БПЦ няма право да настоява за преразглеждане на македонистките тези, застъпвани от Македонската архиепископия. Съществуващите спорни въпроси, обаче, би следвало да бъдат преодолени от двете църкви по пътя на диалога в името на любовта. А както нашият Господ Иисус Христос ни казва: „По това ще познаят, че сте Мои ученици, ако любов имате по между си!“ (Йоан 13:35). Когато нашите братя очакват помощ от нас, едва ли ще е християнско вместо да им помогнем, най-напред да им припомняме грешките и слабостите. Та нали и свети апостол Павел ни учи: „Любовта е дълготърпелива, пълна с благост... любовта се не превъзнася... не дири своето, не се сърди, зло не мисли, на неправда се не радва, а се радва на истина, всичко извинява... всичко претърпява“ (1 Коринтяни 13:4-7). Съвсем естествено, Ваше светейшество, погледът на всички нас е отправен и конкретно към Вас, който през август 1999 г., заедно с покойния Врачански митрополит Калиник бяхте първите български архиери от 1944 г. насам, които посетиха светите за нас българите места в Македония и бяхте сърдечно приети от вашите събратя Петър Преспанско-Битолски и Тимотей Дебърско-Кичевски. След това, през септември същата година имахте и евхаристийно общение във Враца с митрополит Калиник Врачански, митрополит Петър Преспанско-Битолски и с тогавашния Дремвицки епископ Йоан. Вече като достоен глава на нашата Църква, Вие, Ваше светейшество, на два пъти оказахте братско гостоприемство на нинездравствуващия Македонски архиепископ Стефан през 2014 и 2015 година. Не можем да забравим и как през 2007 г. сестринство от монахини от Македония намери бащински прием във Видинска епархия от нейния архиерей – блаженопочиналия наскоро митрополит Дометиан. Спомняме си с радост и как Македонската архиепископия откликна на молбата на Пловдивския митрополит Николай и дари за новосъградената църква в Пловдив частица от мощите на Свети Климент Охридски през 2008 г. Несъмнено има още много срещи и контакти между клирици, богослови и общественици от двете църкви, които не би ни стигнало мястото да опишем. Стореното досега оценяваме високо. То показава, че нашата кръв и нашата вяра зоват към едно – ДА БЪДЕМ ЗАЕДНО! В този ред на мисли, ще припомним и посланието, което адресира блаженопочиналият Пловдивски митрополит Арсений в открито писмо до Българския патриарх Максим и до Сръбския патриарх Павел през 2005 г.: „Щом има държава Македония, следва, че в тази държава трябва да има и православна християнска църква, назовавана “Македонска”. Да мисли някой, че ще върне историята обратно се лъже. Има Македонска държава – има и ще има Македонска православна църква. И колкото по-скоро й се даде автокефалия, толкова по-добре. Историческо право на това има Българската православна църква” (писмо № 799/24.06.2005 г.). Убедени сме, че ако Българската патриаршия поеме протегнатата ръка от Македонската архиепископия, тя ще изпълни своята историческа мисия на древна и мъдра църква, която винаги е била водена от грижа за своето паство, от любов и милост към нуждаещите се. Нямаме илюзии, че приемането на тази протегната ръка, ще породи и не малко съпротивителни тенденции в и без това раздирания от противоречия православен свят. Смятаме, че заявеното (засега неофициално) от канцеларията на Светия синод намерение за консултации по писмото на македонския Синод с останалите поместни църкви дава възможност БПЦ да направи този проблем общоправославно достояние, което й предоставя възможността тя категорично да се прояви като Майка-Църква на МПЦ. Едновременно с това подобна идея крие опасността признаването на македонската автокефалия да се отложи с още няколко години и изобщо да не доведе до позитивен резултат. С цялото ни уважение към вас, смятаме, че е по-уместно, консултациите с поместните църкви да бъдат предшествани от разговори със Светия синод на Македонската архиепископия и набелязването на общи инициативи, като почитането на общи и за двете църкви светци и събития. Нека премъдрият Господ Ви озари да вземете най-мъдрото решение за доброто и за спасението на нашите еднокръвни и единоверни братя от Македонската православна църква за да се сложи край на наложената им несправедлива духовна изолация и за да осъзнаят тези наши братя веднъж завинаги, че България винаги им е мислела доброто. Имайте небесната помощ на светите Седмочисленици – Кирил, Методий, Климент, Наум, Сава, Горазд и Ангеларий, на светия благоверен цар Борис-Михаил Покръстител! Пред Вас нека да блести примерът на Вашите велики предци – архиереите на Българската екзархия, както и на българския патриарх Кирил, който в далечната 1970 г. дарява 3 литра миро на младата тогава Македонска православна църква и казва на Злетово-Струмишкия епископ Наум: „Ние и вие сме едно и също. Как вие ни приемате, то е ваша работа. А вие казвате, че не сте българи. Както искате говорете. Ние ще се наречем македонци, но няма да се отделим от вас...“. Искаме да ви уверим, че поемайки тази историческа мисия, то вие, като наши духовни пастири имате пълната подкрепа на миряните и на българското общество. ПРЕД ТАКЪВ СЪДБОВЕН ИЗБОР КЛИР И НАРОД НЯМАМЕ ДРУГ ПЪТ, ОСВЕН ДА БЪДЕМ ЕДНО! А както е казано: „Глас народен, глас божий!“. В дните на Рождественския пост нека молитвата на всички ни да бъде още по-усилна за добрия изход на доброто дело! Не в силата е Бог, а в истината!", "date": "2017.11.21", "title": "Призив до патриарха: Българската църква да стане майка на македонската"}
{"url": "http://clubz.bg/60973-andrej_rajchev_i_aleksandyr_andreev_s_vreme_i_vsichko", "text": "\"Време и всичко\" - новата книга на социолога Андрей Райчев и журналиста Александър Андреев, от днес е в книжарниците в страната, съобщават от екипа.  Книгата е създадена да шокира и да интерпретира. Шокът идва от нарушаването на фундаментална, дългогодишна забрана - да се създават Големи разкази, да се говори за света като цяло. Александър Андреев задава посоката на диалога, а Андрей Райчев е в ролята на \"разказвача и жонгльора\". \"Време и всичко\" е уникално изследване на човека, хвърлен в историята, което авторите правят честно, лично, на моменти разголващо, на моменти нахално, но със сигурност много интересно, според познавачи. Трудно се създават 300 страници без нито една тривиалност, но двамата са сполучили в това - и то за главоломно ветрило от теми, между които - каква е природата на \"наглата раса на нашите нови господари\", за които виждаме всеки ден как 22-ма милионери ритат топка, за да забавляват милиони подвластни, наистина ли живеем в свят, в който парите са играчка само за забълбукване на бедните, как стана възможно властовите йерархии (и класите) да се окажат заменени от мрежи, отбелязват от екипа. В книгата е скициран удивително оригинален портрет на България. Според Александър Кьосев (автор на предговора), д-р Николай Михайлов, Кънчо Стойчев и Любен Дилов-син имаме работа с нещо важно и съвсем ново. Инициативата за \"Време и всичко\" е на Иван Кръстев, автор на послеслова. Иван Кулеков е художник на корицата.", "date": "2017.11.21", "title": "Андрей Райчев и Александър Андреев с \"Време и всичко\""}
{"url": "http://clubz.bg/60987-putin_i_trymp_govoriha_edin_chas_po_telefona", "text": "Президентите Владимир Путин и Доналд Тръмп разговаряха тази вечер в продължение на час по телефона, предаде Ройтерс. Обсъжданите теми били Сирия, Украйна, Иран, Северна Корея и Афганистан, заяви представител на Белия дом. Доста по-обширна бе информацията от сайта на Кремъл. От нея става ясно, че е бил подробно обсъден сирийският въпрос с оглед на завършващата там военна операция по унищожаването на терористите. (Русия нарича така не само джихадистите от \"Ислямска държава\", но и някои подкрепяни от Запада бунтовнически групировки - б.р.) Тръмп и Путин се ангажираха да нанесат поражение на \"Ислямска държава“ Путин изтъкнал готовността да съдейства за политическото решаване на проблема в тази страна въз основва на приетата резолюция на Съвета за сигурност на ООН, споразуменията от Астана и съвместното изявление на двамата президенти, разпространено на 11 ноември във Виетнам. Руският лидер се изказал за подобряване на съвместната работа със САЩ на антирерористичния фронт. Тръмп се съгласил. Двамата президенти обсъдили и ситуацията на Корейския полуостров и изтъкнали целесъобразността в търсенето на решение на проблема чрез преговори и с дипломатически средства. Когато станало дума за Украйна, Путин обърнал внимание на липсата на реална алтернатива на безусловното спазване на Минските споразумения от 2015 г. И Путин, и Тръмп били обезпокоени от обстановката в Афганистан заради нарастването на терористичните и наркотичните заплахи. Обсъдена била и ядрената програма на Иран. Руската страна изказала подкрепата си за пълното прилагане на Съвместния всеобхватен план за действие. Разговорът бе проведен само ден, след като Тръмп отново обяви Северна Корея за спонсор на тероризма. Нормализирането на отношенията между Русия и Европейския съюз отговаря на общите интереси, заяви руският президент Владимир Путин след среща в Сочи ро-рано днес с чешкия си колега Милош Земан, предаде ТАСС, по информация на БТА. Земан призова Русия и западните страни да се откажат от взаимните санкции. \"Въпреки санкциите, икономическото сътрудничество (между Чехия и Русия) се развива. Това обаче не означава, че съм се примирил със санкциите. Знаете, че отдавна съм техен противник. Това се отнася както за санкциите на ЕС срещу Русия, така и за руските санкции срещу ЕС. В един момент на това трябва да се сложи край\", каза чешкият президент. Путин запозна Земан с позицията на Русия за уреждането на кризата в Украйна, а също с резултатите от срещата си със сирийския президент Башар Асад вчера. \n\tПочти 98 процента от територията на Сирия е под контрола на правителствените сили и огнищата на съпротива на терористите бързо намаляват, каза руският държавен глава. По думите му тези успехи са постигнати \"под ударите на руските Въздушно-космически войски и сирийските съюзници\".  Във връзка със срещата между Путин и Асад, когото нарече \"демократично избран президент\" на Сирия, Земан заяви: \"Вие победихте в Сирия. (Асад) владее практически цялата територия на Сирия с изключение на някои малки части\", каза на руски език чешкият гост. Руският президент заяви, че приоритетно внимание при разговорите с чешкия му колега е било отделено на икономическите връзки. \n\tЗеман отбеляза, че в резултат на посещението на чешката делегация Русия и Чехия ще подпишат 13 документа за сътрудничество в икономическата сфера на обща стойност около 20 милиарда долара. На срещата руският президент е изразил пред чешкия си колега признателност за грижовното отношение и уважението към руските военни паметници в страната му. ", "date": "2017.11.21", "title": "Путин и Тръмп говориха един час по телефона"}
{"url": "http://clubz.bg/60976-ne_strelqjte_po_prevodachkata_gafyt_ne_e_nein_na_borisov_e", "text": "Шефът на Европарламента Антонио Таяни говори днес пред депутатите от нашето Народно събрание. Началото на речта му бе белязано с технически гаф, заради който нямаше превод. Сама по себе си случката не е нищо особено. Както и самият Таяни каза, подобни гафове се случват често. Оставката на Главчев не помогна. Изложихме се пред чужденците Големият гаф бе в края на миналата седмица. Тогава Димитър Главчев подаде оставка като шеф на парламента с безумен мотив - да се осигури присъствието на БСП в залата при речта на Таяни. Социалистите заплашиха, че няма да влязат, ако Главчев остане на поста си. Няколко дни преди това той изгони от пленарно заседание Корнелия Нинова с мотива, че обижда премиера Бойко Борисов и депутатите от ГЕРБ. Главчев \"наказва\" Нинова заради Борисов - гони я за ден от парламента В интерес на истината Главчев малко пресоли манджата при изгонването на Нинова. Но подаването на оставката, станало в присъствието на самия Борисов и особено аргументацията на този му акт със сигурност ще влезе в историята на нашенския парламентаризъм. Като учебникарски пример за грешен подход. Борисов и ГЕРБ трябваше да намерят друг начин да осигурят присъствието на БСП в залата днес. Най-малкото защото подаването на оставка на председателя на парламента по такъв начин, в една парламентарна република, е неуважение към институциите. Борисов често е демонстрирал подобно неуважение и дори е получавал аплодисменти от тълпата за това. Той обича лесните и бързи решения, какво тук значи някакъв си парламент... Сега обаче това отношение му се върна като бумеранг. Борисов винаги е бил много суетен и изключително много е внимавал какво впечатление прави в обществото. Това му качество често е било положително за общественото развитие, защото той има навика да дава заден ход при най-малкия протест срещу едно или друго безобразие на властта. Отстраняването на председателя на парламента с мотива \"да не се изложим пред чужденците\" обаче няма как да бъде добър пиар. Днешният гаф само потвърди този извод. Що се отнася до БСП, те нямат нито една причина да се чувстват победители. Най-малкото защото покрай сагата с Главчев за пореден път стана ясно, че оставката винаги е вариант в ГЕРБ, докато в БСП - никога. Независимо колко се е провалил един или друг социалист. Изгубени без превода (СНИМКИ) Заради всичко това днешният дребен гаф с превода в парламента се превърна в огромна политическа издънка. Остава само да се надяваме, че отговорността няма да бъде понесена от служители на администрацията на парламента. Нищо чудно на ръководството на парламента да му минат подобни мисли, като види медийното отражение на днешното събитие, което бе замислено като празнично. Не стреляйте по пианиста, той толкова може, както пише в американските барове. Да се надяваме, че властта няма да отстреля преводачката, която не е чувала Таяни, или техника, заради когото не са работили тонколоните. Големият гаф не е техен. А ако властта ги отстреля, този гаф ще стане още по-голям. Главчев \"наказва\" Нинова заради Борисов - гони я за ден от парламента Изгубени без превода (СНИМКИ)", "date": "2017.11.21", "title": "Не стреляйте по преводачката! Гафът не е неин. На Борисов е"}
{"url": "http://clubz.bg/60972-turciq_hvana_trima_bylgari_pomagachi_na_gyulenisti", "text": "Властите в Одрин задържаха петима души по подозрение във връзки с ФЕТО - терористичната организация, която според тях се оглавява от Фетхуллах Гюлен, предаде БТА. Те били задържани при опит да преминат нелегално в България с микробус. Заедно с тях са арестувани и трима български граждани. Сънародниците ни са заподозрени, че са им помагали за нелегалното прехвърляне в България. Екип на граничните власти за борба срещу терора и нелегалния трафик в Одрин спрял за проверка микробус в района на селището Йеникадън. Това станало след подаден сигнал, че няколко души ще избягат в България. Западните медии: Възмущение в България, след екстрадицията на гюленист В микробуса пътували шестима души, сред които едно дете. При направената проверка се оказало, че срещу двама от групата било издадена съдебна заповед за задържане заради връзки с ФЕТО и осуетения опит за преврат през 2016 г. в Турция. Останалите трима били в списъка на подозрителните лица за същото нещо. Петимата били арестувани и предадени на съда, който постановил да бъдат изпратени в затвора. Детето било предадено на близки хора. Арестувани са и трима български граждани. Турските власти разпространиха инициалите им на латиница - N.M.K, G.Y.M и S.H.V. Те са заподозрени, че организирали нелегалното прехвърляне на групата. Предадохме на Турция 7 души, заподозрени във връзка с Гюлен При обиска у българските граждани е намерена голяма сума в евро, за която се предполага, че е била платена, за да прекарат групата в България. Съдът в Одрин постановил тримата да бъдат изпратени в затвора. ФЕТО означава Фетхуллахистка терористична организация. Турските власти твърдят, че тя се оглавява от Фетхуллах Гюлен - проповедника, живеещ в САЩ. Анкара иска Вашингтон да го екстрадира, за да бъде съден като главен подстрекател за опита за преврат миналото лято. Предадохме на Турция 7 души, заподозрени във връзка с Гюлен", "date": "2017.11.21", "title": "Турция хвана трима българи, помагачи на гюленисти"}
{"url": "http://clubz.bg/60980-panama_hvana_2_tona_kokain", "text": "Властите в Панама заловиха през уикенда 2 тона кокаин, съобщи днес полицията, цитирана от Ройтерс. Така централноамериканската република е на път да счупи рекорда за заловено количество наркотици за една календарна година. Очаква се то да надмине хванатите миналата година 72 тона. Дрогата била открита в правинция Дариен, близо до границата с Колумбия. Наскоро панамският президент Хуан Карлос Варела се оплака, че мирното споразумение между колумбийското правителство и партизаните марксисти от Революционните въоръжени сили на Колумбия (ФАРК) довели до засилване на наркотрафика и престъпността в Панама.", "date": "2017.11.21", "title": "Панама хвана 2 тона кокаин"}
{"url": "http://clubz.bg/60977-izgubeni_bez_prevoda_snimki", "text": " Когато не върви, не върви. Дългоочакваното и внимателно подготвяно посещение на председателя на Европейския парламент Антонио Таяни не се размина без гаф. Въпреки тежката жертва с оставката на Димитър Главчев. Когато Таяни се изправи пред депутатите се разигра 10-минутна версия на изгубени в превода, по.точно на изгубени без превод.  Оставката на Главчев не помогна. Изложихме се пред чужденците Таяни започна речта си на италиански. И след първото изречение, стана ясно, че превод няма.  Председателят на Европейския парламент реши да погледне с хумор на ситуацията и да запълва паузата със забележки, че следващия път ще говори на български. \"Такива неща се случват и при нас\", каза Таяни без да губи доброто си настроение.  А имаше толкова очаквания. Пленарната зала беше пълна. Министърката по европредседателството Лиляна Павлова уважи Таяни.  Но и тя с почуда прие липсата на превод. \"Какво се случва\", чете се по лицето ѝ. Депутати реагираха.  А отначало всичко започна толкова добре. Цвета Караянчева, председател на българския парламент, на по-малко от седмица, посрещна високия гост на официалния вход на НС.  И го въведе в пленарната зала.   ", "date": "2017.11.21", "title": "Изгубени без превода (СНИМКИ)"}
{"url": "http://clubz.bg/60969-sledovatel_iska_imuniteta_na_bydeshtiq_cheshki_premier", "text": "Чешката полиция поиска днес от парламента да отнеме депутатския имунитет на Андрей Бабиш, обвинения в източване на еврофондове лидер спечелилото парламентарните избори миналия месец движение \"Действие на недоволните граждани 2011\" (АНО), предаде Франс прес, цитирана от БТА. На 63-годишния бизнесмен и милиардер Бабиш миналия месец бяха повдигнати обвинения, свързани с изграждането на ултрамодерна ферма с хотелски комплекс и конферентен център на 60 км южно от столицата Прага. По случая е обвинен и заместник-председателят на АНО Ярослав Фалтинек. Бабиш, който неотдавна получи мандат от президента Милош Земан да проведе преговори за формиране на правителство, отхвърля тези обвинения. Днес той каза, че е \"изненадан\" от \"настървението\" на полицията. Според правосъдието Бабиш нарочно е отделил през 2007-2008 г. \"Щъркелово гнездо\" от компанията си \"Агроферт\", за да може да получи два милиона евро от европейски фондове, предназначени за малки и средни фирми.", "date": "2017.11.21", "title": "Следовател иска имунитета на бъдещия чешки премиер"}
{"url": "http://clubz.bg/60962-evropa_kato_kazino", "text": "След шока на референдума за “Брекзит” 27-те в ЕС се кълнат в единство. Дори британците го признават, когато се сблъскат с твърдата им позиция по условията на развода. Единството обаче не изглеждаше толкова убедително снощи, когато министрите на държавите членки без британския си колега гласуваха къде да пратят след “Брекзит” две европейски агенции, сега базирани в Лондон – Европейската агенция по лекарствата и Европейската банкова агенция. Вече е ясно, че първата отива в Амстердам, а втората – в Париж. Конкуренцията беше обяснима заради икономическите изгоди, които носи домакинството на такива агенции – европейско финансиране, стотици високоплатени служители, които харчат възнагражденията си там, където работят, десетки хиляди командировани годишно, които носят оборот на местните хотелиери и търговци, стотици милиони евро за наем от бюджета на ЕС или добра цена за сгради, които той реши да придобие. Не без значение е и международният престиж. Да осигуриш седалище на такава институция е знак за качество, сигнал за инвеститорите. За агенцията по лекарствата кандидатстваха 19 града, включително София, а за банковата агенция – осем. След гласувания в три кръга по предварително приети правила министрите одобриха решението с единодушие, но след него остана горчив вкус по три причини. И за двете агенции в последния вот   между водещите двама кандидати – съответно Амстердам и Милано и Париж и Дъблин. Така симетрично разделена, Европа може да бъде наречена всякак, но не и единна. Поради равенството на гласовете се наложи  . Основаващата се на разума и отговорността Европа се предаде на случайността. Прозрачният, демократичен и информиран избор изведнъж беше подменен с казино. В него и за двете агенции изгубиха водещите до втория кръг кандидати, макар ЕС да претендира, че оценява всекиго “според заслугите”. Журналисти питаха дали хазартният метод ще бъде използван и в други области, където липсват политическо съгласие и воля, да  речем – миграцията. Държавите членки да теглят чоп да има или да няма задължителни мигрантски квоти и постоянен механизъм за солидарност. Или пък в икономическия и валутния съюз – да има или да няма отделен бюджет на еврозоната. И най-сетне –  . Присъединилите се след 2000 г. страни си тръгнаха с празни ръце. Ден по-късно говорителят на Комисията Маргаритис Схинас за пореден път декларира, че тя работи “за кохезията и единството” в ЕС, но че не е отговорна за избора направен от неговите държави. Показателно е, че Европа се огъна пред заплахата на служителите на агенциите да напуснат масово, ако ЕС ги премести в някоя “екскомунистическа” страна. Това говори достатъчно за разминаването между думите на политическото ръководство на Комисията и делата на нейните високоплатени служители. “Брекзит” може да обединява 27-те, но наследството на “Брекзит” има мощен потенциал да ги разделя. Епизодът с агенциите е само началото. Предстоят борбите кой в ЕС да надследи лондонското Сити като финансов център след Брекзит и кой за какво да харчи европейския бюджет. Те  ще са безмилостни. Британия има всички основания да потърси изгоди от това.", "date": "2017.11.21", "title": "Eвропа като казино"}
{"url": "http://clubz.bg/60971-zlatev_vs_mareshki_utre_nqkoj_shte_napravi_hlqba_po_010_st_i_shte_iska_da_stane_prezident", "text": "Това каза генералният директор на \"Лукойл България\" Валентин Златев пред медиите, след като беше разпитан от спецзвеното за борба с корупцията към Софийска градска прокуратура за думите му, че над Веселин Марешки има разпънат политически чадър, цитиран от БТА. По думите му Марешки е проблем на българската държава и общество. Според него въпросът е българската държава бори ли се срещу сивата икономика или започва да се слива с нея.  Златев заяви, че поддържа думите, че над Веселин Марешки има разпънат политически чадър. На въпрос от кого е разпънат той отговори, че \"звездата на Веселин Марешки изгрява много странно 2011-2012 г. при финансовия министър Симеон Дянков\". Валентин Златев: Няма картел при горивата, има чадър над Марешки Като уточни, че не твърди нищо по този повод, но обясни, че оттогава досега Марешки няма нито една приключила финансова ревизия, както и нито една приключила проверка на НАП и митниците.  Валентин Златев припомни защо е извикан в прокуратурата:  А на журналистическия въпрос дали важат и в момента предположенията му за политически чадър, той каза: След като няма приключили ревизии и след като никой в тази държава не иска да излезе и да каже, \"аз съм ръководител на НАП и този човек работи законно или незаконно\", вие как мислите?", "date": "2017.11.21", "title": "Златев vs Марешки: Утре някой ще направи хляба по 0,10 ст. и ще иска да стане президент"}
{"url": "http://clubz.bg/60978-mareshki_moli_taqni_za_pomosht_s_kartela_v_gorivata", "text": "Веселин Марешки е помолил председателя на европарламента Антонио Таяни да окаже помощ в борбата с картела на горива в България. Това е станало на председателската среща в парламента днес, преди Таяни да говори пред депутатите на извънредно заседание. Златев vs Марешки: Утре някой ще направи хляба по 0,10 ст. и ще иска да стане президент И изтъкна, че  Марешки: Тръгваме от къща на къща и ще питаме: Вие дебил ли се чувствате Марешки представил \"Воля\" пред Таяни като партия на \"прагматици и технократи, доказани, успели, почтени\", чиито основни цели са борба с корупцията, картелите и контрабандата. И помолил за помощ и предложения как да се премахне олигархията от политиката. Освен Марешки, и лидерката на БСП Корнелия Нинова връчи на Траяни свой план - визия на социалистите за бъдещето на Европа, в която първи приоритет е ЕС да стане \"Социален съюз\". Социалистите искат България да е в ядрото на Съюза и да бъде активен участник, а не пасивен слушател. Марешки: Тръгваме от къща на къща и ще питаме: Вие дебил ли се чувствате", "date": "2017.11.21", "title": "Марешки моли Таяни за помощ с картела в горивата"}
{"url": "http://clubz.bg/60984-bsp_shte_prodylji_da_klati_kabineta_po_vreme_na_predsedatelstvoto", "text": "БСП не се е отказала от намерението си да иска вот на недоверие на правителството по време на българското председателство на Съвета на ЕС,  каза днес зам.- председателката на партията, отговорна за европейските въпроси Деница Златева. По думите ѝ вот на недоверие и предсрочни избори по време на председателството са  . Тя поясни, че партията ѝ ще поиска вота, след като парламентът приеме държавния бюджет за 2018 г. Златева, чиято партия публикува алтернативни на националните приоритети за председателството, призна, че нямат съществени различия с ГЕРБ по дневния ред на ЕС, а разлики по \"изражението на европейските политики\", които са \"нормални\" между левицата и десницата. Коментирайки оставката на председателя на Народното събрание Димитър Главчев, тя каза: Тя добави, че в пленарната зала на парламента са се чували много по-обидни думи, за които никой не е бил отстраняван. ", "date": "2017.11.21", "title": "БСП ще продължи да клати кабинета по време на председателството"}
{"url": "http://clubz.bg/60979-turski_jurnalist_osyden_na_3_g_zatvor_zaradi_syobshtenie_v_tuityr", "text": "Огуз Гювен - главният редактор на онлайн изданието на опозиционния турски вестник \"Джумхуриет\", бе осъден на 3 години и 1 месец затвор, предаде БТА. Той бе признат за виновен в извършване на пропаганда в полза на терористична организация в съобщение в туитър. То било в полза на ФЕТО - организацията, която според Анкара е създадена от живеещия в САЩ проповедник Фетхуллах Гюлен. Той е обвинен, че стои зад проваления преврат през лятото на 2015 г. Огуз Гювен бе арестуван през май и бе обвинен, че е бил авторът на съобщение, преценено като неуместно. То било качено в профила в туитър на в.\"Джумхуриет\". Арестуваха и главния редактор на \"Джумхуриет\" Съобщението било по повод смъртта при пътна катастрофа на един от прокурорите, отговарящи за разследванията срещу предполагаеми гюленисти. В туита се изтъквало, че прокурорът е бил \"пометен от камион\". Само минута след публикуването му съобщението било премахнато и заменено с друго, според което магистратът загинал при \"трагичен инцидент с камион\". Освен това Гювен бе признат за виновен, че е \"легитимирал и насърчавал методите\" на Кюрдската работническа партия (ПКК) въз основа на съобщения в туитър, публикувани преди повече от две години. В. \"Джумхуриет\" е силно критичен срещу турския президент Реджеп Ердоган. В момента изданието е обект на няколко съдебни процедури. 43-ма журналисти арестувани в Турция Собственикът, главният редактор и няколко журналисти от вестника са съдени по обвинение в подпомагане на най-малко три \"терористични организации\". Вестникът отрича тези обвинения като \"абсурдни\" и изтъква, че този процес цели да унищожи едно от последните независими издания. Турция е на 155-то място от 180 държави в класацията за 2017 г. за свобода на медиите на организацията \"Репортери без граници\". 43-ма журналисти арестувани в Турция", "date": "2017.11.21", "title": "Турски журналист осъден на 3 г. затвор заради съобщение в туитър"}
{"url": "http://clubz.bg/60981-ruskite_separatisti_v_lugansk_se_sboriha_pomejdu_si_za_vlastta", "text": "Борба за власт с оръжие, но първоначално без жертви, избухна днес между руските сепаратисти в самообявилата се \"Луганска народна република\" в Източна Украйна, предадоха руски, украински и европейски медии. Маскирани военни в бойно снаряжение, с бронирани машини и без опознавателни знаци окупираха центъра на града и достъпа до административните сгради, давайки повод да се говори за преврат срещу Игор Плотницки, лидер на поддържания от Москва сепаратистки анклав. Не се съобщаваше за стълкновения и пострадали. Украинската информационна агенция Униан и руският в. \"Новая газета\" съобщиха, че окупаторите са сили лоялни на \"вътрешния министър\" Игор Корнет, когото вчера Плотницки е уволнил след решение на местен \"съд\". По-късно днес Корнет направи изявление, че не е \"в оставка\" и че силите на \"министерството\" му провеждат операция за прочистване на града от украински \"диверсанти\". Последва изявление на Плотницки, че Корнет е уволнен законно и че ситуацията в Луганск е \"под контрол\". Италианската агенция АНСА, позовавайки се на \"Новая газета\", съобщи, че окупаторите са въоръжени с автоматични оръжия и миномети и че са препречили входовете на местните \"правителство\" и \"парламент\". Той увери, че \"ситуацията е под контрола на ръководството на ЛНР и в най-скоро време ще бъде напълно решена\", а властите правят всичко възможно да гарантират сигурността на населението.   ", "date": "2017.11.21", "title": "Руските сепаратисти в Луганск се сбориха помежду си за властта"}
{"url": "http://clubz.bg/60985-radev_se_vidq_s_noviq_shef_na_vas", "text": "Президентът Румен Радев се видя с новия председател на Върховния административен съд (ВАС) Георги Чолаков. За това съобщи прессекретариатът на държавния глава. Срещата стана ден преди офицалното встъпване в длъжност на Чолаков. Той беше избран от предишния състав на Висшия съдебен съвет на мястото на Георги Колев, чийто мандат изтече. Радев отказваше известно време да подпише указа за назначаването на Чолаков с искане новият ВСС да потвърди избора му.  Тогава Колев отбеляза: \"Президентът има право на коментар, ние- да изберем\". След като новият ВСС застана зад кандидатурата на Чолаков, Радев подписа указа за назначаването му. ВСС притисна Радев - все пак ще назначи Георги Чолаков за шеф на ВАС На срещата днес на \"Дондуков\" 2 двамата са обсъдили теми, свързани с взаимодействието между институциите, въвеждането на електронното правосъдие и въпроси на административното правораздаване в България, става ясно от официалната информация. Днес съдийската колегия на ВСС награди Георги Колев с личен почетен знак, първа степен – златен. Сюрприз: Георги Колев се връща като съдия във ВАС Утре той ще предаде властта на новоизбрания Георги Чолаков, който ще започне седемгодишния си мандат. Самият Колев става съдия във ВАС. Сюрприз: Георги Колев се връща като съдия във ВАС", "date": "2017.11.21", "title": "Радев се видя с новия шеф на ВАС"}
{"url": "http://clubz.bg/60983-lukashenko_otkaza_pokana_za_sreshta_na_vyrha_s_es", "text": "Беларуският президент Александър Лукашенко отказа първата покана на Европейския съюз за участие в срещата на върха на Източното партньорство, която бе получена след отмяната на санкциите срещу неговата страна, предаде Франс прес, като цитира беларуското външно министерство. Германия предлага индулгенция на \"последния диктатор в Европа\" На срещата на държавните и правителствени ръководители на страните от ЕС и шестте участнички в Източното партньорство (Беларус, Украйна, Армения, Азербайджан, Грузия и Молдова), Беларус ще бъде представляван от министъра на външните работи Владимир Макей, се казва в комюникето. В комюнике на беларуското външно министерство се подчертава, че поканата отразява постигнатия напредък в отношенията между ЕС и Беларус, след дълъг период на противоречия. Причините за отказа на Лукашенко не се съобщават. През 2016 г. ЕС отмени повечето наложени на Беларус санкции след освобождаването на хвърлани зад решетките опозиционери, припомня АФП. Петата среща на върха на Източното партньорство ще се проведе в петък в Брюксел. (БТА)", "date": "2017.11.21", "title": "Лукашенко отказа покана за среща на върха с ЕС"}
{"url": "http://clubz.bg/60982-mugabe_naj_nakraq_podade_ostavka", "text": "Робърт Мугабе подаде очаквана оставка като президент на Зимбабве, съобщи Ройтерс. Това се случи малко след като парламентът започна процедура на импийчмънт на 93-годишния държавен глава на африканската страна. Така се сложи краят на продължило четири десетилетия авторитарно управление. Мугабе - как едно селско момче от борец за свобода става тиранин Заседанието за отстраняването на Мугабе беше насрочено по-рано с искане да се разгледа предложение за импийчмънт на Мугабе, който управлява страната от 37 години. \"Смятам, че искането е допустимо\", заяви председателят на Националното събрание, Долната камара на парламента, Джейкъб Муденда пред членовете на двете парламентарни камари. \"Това искане е безпрецедентно в историята на Зимбабве от независимостта му\" през 1980 г., подчерта той. На извънредно заседание в неделя управляващата партия ЗАНУ-ПФ първоначално обяви, че отстранява 93-годишния Мугабе от лидерския пост и изключва от редиците на партията съпругата Грейс Мугабе. ЗАНУ-ПФ го обвинява, че е разрешил на съпругата си да \"узурпира властта\" и изтъква, че той вече не е \"във физическо състояние да изпълнява задълженията си.\" До последно, въпреки заплахата от импийчмънт, Мугабе отказваше да подаде оставка. Във вторник обаче той се изправи пред фактическата си изолация, след като едва петима министри се явиха на свикано от него заседание на правителството. Когато председателят на парламента Муденда днес обяви решението на Мугабе да подаде оставка, в цялата страна започнаха бурни тържества. Очаква се, че бившият шеф на службите за сигурност в страната Емерсон Мнонгагва, известен с прякора си Крокодила, ще стане президент.", "date": "2017.11.21", "title": "Мугабе най-накрая подаде оставка"}
{"url": "http://clubz.bg/60970-otkriha_otkradnatite_dnevnici_na_djon_lenyn", "text": "Германската полиция арестува в понеделник 58-годишен мъж в Берлин по подозрение, че укрива вещи на Джон Ленън, включително дневниците на музиканта от \"Бийтълс\". Те са били откраднати от вдовицата на Ленън Йоко Оно в Ню Йорк през 2006 г. и са били задържани като доказателства, съобщи говорител на прокуратурата в Берлин, цитиран от \"Гардиън\". Мъжът, чието име не се съобщава, е бил арестуван по подозрение в измама и укриване на откраднати вещи. Има и втори заподозрян, който живее в Турция и \"засега не може да бъде открит\", обявяват от прокуратурата. Сред задържаните доказателства има и няколко дневника, писани лично от Джон Ленън. Те са конфискувани като част от разследване на германската полиция, продължило 3 години и засега не е ясно кога ще бъдат върнати на фондацията, която се занимава с наследството на Ленън. Джон Ленън бе убит от фен с психически проблеми в Ню Йорк през 1980 г. След смъртта му много негови вещи се превърнаха в реликви с колекционерска стойност. Кожено яке, за което се смята, че е било носено от Джон Ленън, например бе продадено за 10 400 паунда (11 700 евро) на търг в Англия през февруари.", "date": "2017.11.21", "title": "Откриха откраднатите дневници на Джон Ленън"}
{"url": "http://clubz.bg/60986-naj_stariqt_demokrat_v_kongresa_obvinen_v_seksualen_tormoz", "text": "Конгресмен Джон Кониърс, легендарна фигура на американските демократи и най-възрастният член на Камарата на представителите в Конгреса на САЩ, години наред е упражнявал сексуален тормоз над свои сътруднички, предаде Франс прес, като се позова на твърдения, публикувани от сайта Бъзфийд (Buzzfeed). 88-годишният Кониърс е представител на Детройт в долната камара на Конгреса от 1965 г. Според Бъзфийд през 2015 г. той е платил 27 000 долара на бивша своя парламентарна сътрудничка, която го обвинила, че я е уволнил, понеже отхвърлила сексуалните му предложения. В замяна жената подписала споразумение за конфиденциалност. Сайтът не разкрива името й. Бъзфийд се е сдобил с декларации под клетва на бивши сътрудници и сътруднички на Джон Кониърс, подписани през 2014 г., в които те описват как е правел сексуални предложения на жените, работили за него, и дори си позволявал да ги опипва. Според свидетелствата конгресменът често искал от една от тях да спи в една и съща хотелска стая с него, когато били в командировка. Той имал обичая също да води със себе си любовници на издръжка на парламентарното му бюро. Без да назове Кониърс, председателят на Камарата на представителите - републиканецът Пол Райън - окачестви разкритията като крайно смущаващи. Той повтори, че са в ход реформи за недопускане на сексуални посегателства в Конгреса и за подобряване на вътрешната система, даваща възможност на служителите да съобщават за подобни деяния.  Сегашната процедура е продължителна и налага поверителност на страните, отбелязва АФП. Видна фигура на борбата за граждански права на чернокожите, Кониърс е най-високопоставеният демократ в комисията по правните въпроси в Камарата на представителите. Той каза пред Асошиейтед прес, че не сключвал никакви споразумения по жалби за сексуален тормоз с никой член на екипа си. Не зная нищо за каквито и да било твърдения за неуместно докосване, подчерта Кониърс и увери, че е научил за цялата история едва преди часове. (БТА)", "date": "2017.11.21", "title": "Най-старият демократ в Конгреса обвинен в сексуален тормоз"}
{"url": "http://clubz.bg/60965-taqni_pred_studenti_es_ne_e_samo_obshti_granici_i_obsht_pazar", "text": "Миграцията, общата сигурност, корупцията и възможностите за професионално развитие и трупане на опит. Това са само част от темите, които студенти обсъдиха с председателя на европейския парламент Антонио Таяни и председателите на политическите групи на дебат в Софийския университет. Таяни подкрепи Борисов за по-сериозен ангажимент в Африка и Близкия изток ЕП готви кампания против евроскептиците за евроизбори 2019 Европа като крепост е по-подходяща концепция за 15-и век, отколкото за 21-и, смятат студентите. Те обаче ясно съзнават заплахите за сигурността, която носи Европа на отворените врати. Представителите на Европарламента многократно изтъкнаха, че ключов проблем е липсата на обща европейска политика за контрол върху миграцията. Преди дни институцията подкрепи предложението за реформа на Дъблинския регламент, която предвижда създаване на постоянен механизъм за релокация на мигрантите на принципа на квотите, който да бъде задействан всеки път, когато Съюзът е изправен пред бежанска криза. Против квотния механизъм са страните от Вишеградската четворка. Вчера българският вицепремиер и министър на отбраната Красимир Каракачанов се също се обяви срещу квотната система при разговора си с Робертс Зиле от групата на Европейските консерватори и реформисти. Каракачанов се обяви против европейските квоти за мигранти Мигрантите от Източна Европа не са проблем за Великобритания, проблем е, че те отнемат работните места на местните, коментира британският евродепутат от партията на Найджъл Фараж Ukip Реймънд Финч. Според младите българи мигрантите от Източна Европа вършат работа, която британците не искат. Защо след референдума за “Брекзит“ сред най-търсените в гугъл фрази от британците е кой членува в ЕС и каква е същността на органзацията, попита студент след шеговит коментар за облеклото на Финч. Таяни определи доклада като “позитивен“, но заяви, че “има още много работа“. Докладът по Механизма за сътрудничество и проверка отчете напредък по препоръките за борба с корупцията, организираната престъпност и съдебната реформа, но недостатъчен за отпадане на механизма. Мугабе е по-интересен от евродоклада Причините и решенията за младежката безработица също бяха обсъдени от студентите и членовете на ЕП. Според Антонио Таяни, който е бил еврокомисар по индустрията в кабинета на Жозе Барозу, развитието на индустрията е единственият начин да се преодолее проблемът. ЕС трябва да насочи усилията си към стимулиране на икономиките и подпомагане на квалификацията и преквалификацията вместо увеличаване на социалните помощи, смятат пък младежите. Сред другите въпроси, обсъдени на дебата, проведен в Софийския университет, бяха възможностите за учене и работа в други страни от съюза и парите от европейския бюджет, които отиват за образование. Студентите се интересуват също от правата на малцинствата и ЛГБТ-общността и как ЕС може да гарантира спазването им. ЕС ще събаря образователните граници с план до 2025 г.  ЕП готви кампания против евроскептиците за евроизбори 2019 Каракачанов се обяви против европейските квоти за мигранти Мугабе е по-интересен от евродоклада ЕС ще събаря образователните граници с план до 2025 г. ", "date": "2017.11.21", "title": "Таяни пред студенти: ЕС не е само общи граници и общ пазар"}
