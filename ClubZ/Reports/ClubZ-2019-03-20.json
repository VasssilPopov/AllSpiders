{"url": "http://clubz.bg/80860-tusk_vyzmojno_e_otlagane_na_brekzit", "text": "Председателят на Европейския съвет Доналд Туск заяви днес, че вижда възможност за одобряване на искането на Лондон за удължаване на срока до оттеглянето на Великобритания от ЕС, предаде БТА. \n\tТой съобщи, че е разговарял с британския премиер Тереза Мей. По думите му има възможност държавните и правителствените ръководители от ЕС да подкрепят кратка отсрочка, но при условие, че тя бъде гласувана и от британския парламент. Остава открит въпросът за продължителността, уточни Туск. \n\tСпоред него заявеният от Лондон срок 30 юни поставя политически и правни въпроси. Мей иска да отложи Брекзит до 30 юни Втората молба в полученото днес в Брюксел писмо от Мей за одобряване на постигнатото в Страсбург споразумение между Великобритания и Европейската комисия с допълнителни пояснения към постигнатото споразумение, може да бъде одобрено от ЕС и не създава опасност, каза още Туск. Той призова за проява на търпение и добра воля.   Испанският министър на външните работи Жозеп Борел заяви днес, че постигането на споразумение в рамките на ЕС за това срокът за Брекзит да бъде продължен може да стане факт единствено следващата седмица, тоест точно преди датата 29 март, когато е планирано Великобритания да напусне съюза, предаде Ройтерс. По думите на Борел какво ще стане в крайна сметка зависи от това какво ще каже британският премиер Тереза Мей на срещата на върха на ЕС утре. Франция заяви, че Европейският съюз не може да одобри автоматично отлагане на Брекзит, както пожела по-рано днес британският премиер Тереза Мей, предаде Ройтерс, цитирана от БТА.  \n\t\"Позицията на Франция е много проста - британският премиер трябва да ни обясни колко дълго и за какво иска отлагане и да ни предостави гаранции\", каза говорителят на френското правителство Бенжамен Гриво. Той предупреди, че \"отлагането обаче не е нито автоматично, нито сигурно\". \n\tФренският външен министър Жан-Ив Льо Дриан пък заяви, че Париж ще се противопостави на отлагането на Брекзит, поискано от Тереза Мей, ако то не е оправдано от една \"надеждна стратегия\", предаде Франс прес. \n\t\"Ситуация, в която госпожа Мей не е в състояние да представи на Европейския съвет достатъчни гаранции за надеждностна на нейната стратегия, ще доведе до това да се отхвърли искането за удължаване на преговорния период и да се предпочете излизане от ЕС без сделка\", подчерта Льо Дриан пред френските депутати. \n\tГермания приветства искането на Великобритания за отсрочка, предаде ТАСС, като цитира правителствения говорител Щефен Зайберт. По думите му на срещата на върха на ЕС утре този въпрос ще бъде обсъден подробно. Той обаче не прогнозира дали тогава ще има конкретен резултат. \n\tЧешкият премиер Андрей Бабиш каза, че неговата страна ще подкрепи искането на Великобритания за отсрочване на датата за излизане от ЕС, предаде Асошиейтед прес. \n\tПред депутати в парламента Бабиш заявил, че Брекзит без сделка ще бъде най-лошият възможен изход и че най-доброто решение би било организирането на втори референдум във Великобритания, резултатът от който да остави страната в ЕС. Бабиш е заявил още, че гласоподавателите на референдума за Брекзит преди три години са били повлияни от \"дезинформация\". Борел заяви това малко преди Мей да поиска днес тримесечно отлагане Брекзит, след като не успя да прокара ратифицирането на споразумението си с ЕС в британския парламент. \n\tИспания е \"готова да даде повече време\" на Великобритания, каза испанският външен министър. Той отбеляза също, че Мадрид ще търси всякакви възможности да бъде избегнат Брекзит без сделка.", "date": "2019.03.20", "title": "Туск: Възможно е отлагане на Брекзит"}
{"url": "http://clubz.bg/80858-bylgarka_zapisa_prestijno_klasirane_na_svetovnoto_po_figurno_pyrzalqne", "text": "Александра Фейгин ще стартира с втори стартов номер във волната програма при жените на Световното първенство по фигурно пързаляне в японския град Сайтама. 16-годишната българка ще излезе на леда в първата група в 10:45 часа сутринта българско време в петък, предаде БТА. По-рано днес Фейгин зае 20-о място в кратката програма при дебюта си на такъв шампионат при жените. Тя изигра много добре композицията си на фона на музика от \"Списъкът на Шиндлер\" и получи оценка от 56,69 точки (33,01 т. за технически елементи и 23,68 т. за компоненти на програмата). Фейгин направи комбинация троен-троен тулуп, троен флип и двоен аксел. Първите 24 от общо 40 фигуристки от кратката програма за класираха за финалната волна, която е на 22 март. Олимпийската шампионка от Пьончан Алина Загитова (Русия), която води в класирането, е с предпоследен 23-ти стартов номер и ще излезе на леда в 14:10 часа. Последна ще играе Елизабет Турсинбаева от Казахстан, която зае трето място в кратката програма. Александра Фейгин със сигурност ще запише едно от най-добрите класирания на българска фигуристка на Световно първенство за последните 25 години. До момента най-призовото място на българка е през 1993 г., когато Виктория Димитрова завършва 17-а. През януари Фейгин зае историческото 11-о място на Европейското в Минск (Беларус). Световното първенство продължава утре с волната програма при спортните двойки и с кратката при мъжете.", "date": "2019.03.20", "title": "Българка записа престижно класиране на Световното по фигурно пързаляне"}
{"url": "http://clubz.bg/80848-muzej_na_decata_v_sasht_premahva_eksponati_na_majkyl_djeksyn", "text": "Големият Музей на децата в Индианаполис, САЩ, премахна експонатите на Майкъл Джексън от постоянната си колекция, съобщава директорът на институцията. Причината е документалният филм на Дан Рийд „Напускайки Невърленд“, в който двама мъже твърдят, че Краля на попа е злоупотребявал като деца с тях сексуално в продължение на години. \"Когато станете жертва на такова извращение, част от вас умира\" Шапка федора и бяла ръкавица, които Джексън носил по време на свой концерт, както и постер на музиканта с негов подпис, са отстранени от изложбеното пространство на музея, пише „Холивуд Рипортър“, позовавайки се на местния вестник „The Indianapolis Star“. 10 неоспорими факта за Майкъл Джексън и децата в живота му Директорът на музея Крис Карън не коментира премахването на конкретните експонати, но казва, че иска музейните единици да разказват истории за  . Обратно в Невърленд Документалният филм на НВО „Напускайки Невърленд“ е за две момчета – Джеймс Сейфчък и Уейд Робсън, които разказват за секстормоза на Джексън с тях, когато двамата били на по 7 и 10 години. Обвиненията в сексуален тормоз висят над певеца през по-голямата част от звездната му кариера – през 2005 г. музикантът е оправдан от съда по делото за педофилия. Майкъл Джексън почина през 2009-а, но днес обвиненията са по-детайлни от всякога. 10 неоспорими факта за Майкъл Джексън и децата в живота му Обратно в Невърленд", "date": "2019.03.20", "title": "Музей на децата в САЩ премахва експонати на Майкъл Джексън"}
{"url": "http://clubz.bg/80823-rejdyt_na_borisov_vdqsno_i_pi", "text": "По определение понятието „рейд“ събира в себе си разбирането за скрито проникване и нанасяне на внезапен удар срещу конкретни цели, а след това и незабавно изтегляне от района на операцията. В сряда сутрин, на политическия терен на т.нар. дясно, лидерът на ГЕРБ Бойко Борисов направи „рейд“ – привлече изпосталялото тяло на синьото лъвче, някога наричано Съюз на демократичните сили. Ходът на Борисов в случая е майсторски, но залага много капани. Майсторски е, защото пред публиката, която изпитва панически страх от „идването на БСП на власт“, лидерът на ГЕРБ се самоинициира като обединител под ореола на Европейската народна партия (ЕНП). Обединението на „разбитите авари“ (по Петър Стоянов) е най-болната тема вдясно. Тук винаги се говори кой с кого, а не в името на какво. Така Борисов издигна барикада. ГЕРБ и тези, които застават под неговото знаме срещу онези вдясно, които са против – като \"Демократична България\", и най-голямата заплаха – социалистите на Корнелия Нинова. А в случая СДС са „п.и.“  С политическия ход от сряда Борисов отново посява и зърното на политическия разказ за „антикомунистическия вот“. Този разказ ще започне да се развива в много истории срещу най-големия опонент на управляващото статукво – БСП. Интересно е обаче как бивши членове на БКП в ГЕРБ (не са малко тези, които с гордост споделят това) могат да се борят с бившите си другари.    Неслучайно на краткия брифинг в партийната централа на управляващите министър-председателят обясни привличането на СДС с думите: . Освен това благородно ще им даде и две места в листата, а едното от тях - „сигурно избираемо“. Той провъзгласи днешните седесари за  . Оттук насетне формациите в алтернативното дясно, обединени в задругата \"Демократична България\", влизат в непрекъснат обяснителен режим защо са отказали да бъдат част от семейството на Европейската народна партия. От СДС като „п.и.“ дори бяха използвани от ГЕРБ, за да инициират „обединение“ около ЕНП. Защото не беше случайна тази размяна на писма между председателя на европейската фракция Жозеф Дол със сестринските формации в България. Дол призова за пълна мобилизация, обединение и „общ фронт“. Жозеф Дол зове ГЕРБ и другите от ЕНП за общ фронт. ДСБ: Невъзможно. А председателят на СДС Румен Христов отговори, че ще положат усилия. Имаше дори опити за привличането на СДС към \"Демократична България\", но те бяха прекъснати след решението седесарите да се яват с ГЕРБ на вота. Очевидно е, че СДС няма против „модела Борисов“. За мнозина е известно, че от СДС не остана нищо. Те са просто една марка, която все още носи носталгични спомени от романтичния период на българската демокрация. От години тази партия е придатък на ГЕРБ, те са в един политически конкубинат. Немалко седесари, а и активисти на всякакви формации вдясно - и \"Демократи за силна България\", и \"граждани на Кунева\", се вляха и в редиците на борисовата формация... станаха дори по-верни и от най-правоверните гербаджии. А, какво е \"п.и.\" – да речем  , макар да има и друго значение...", "date": "2019.03.20", "title": "Рейдът на Борисов вдясно и \"п.и.\""}
{"url": "http://clubz.bg/80856-i_cecka_cacheva_e_kupila_apartament_ot_arteks", "text": "През юли 2018-та министър Цецка Цачева закупува от строителната фирма \"Артекс\" апартамент с площ 199 квадратни метра. Това показва  От същата фирма апартамент е купил и Цветан Цветанов. Новият апартамент на Цветанов е по-голям, но по-евтин от старите С допълнителните гараж и таванско помещение площта достига 233 квадратни метра. Цената, която министърът е платила през юли, когато сградата е била на етап \"груб строеж\", е само 138 хиляди евро или малко над 590 евро за квадратен метър. Седем месеца след сделката апартаментите в тази сграда, която е и една от най-луксозните в района, се продават на цени от три до четири пъти по-високи от платената от Цачева. Според отдел \"Продажби\" на Артекс жилищата на високи етажи в техните сгради се продават на цени около 2 200 евро на квадратен метър без ДДС. Разликата в пазарната цена и цената, на която министърът е придобила своя апартамент само седем месеца по-рано, е между 1 500 и 2 000 евро на квадратен метър или общо между 300 и 400 хиляди евро. На въпрос на Антикорупционен фонд относно цената по сделката от пресцентъра на Министерство на правосъдието отговорът е, че апартаментът е закупен на етап “груб строеж” и е в съсобственост и ще бъде деклариран по законовия ред и в срок, който все още не е изтекъл. Три четвърти от апетитния имот са собственост на министър Цачева срещу сумата от 103 500 евро – сума, доближаваща се до тази, която е декларила като спестявания в последната си имуществена декларация. Цената, на която съм закупила имота си не е 4 пъти по-ниска от пазарната, това е спекулативно твърдение. Това каза пред бТВ Цачева. Тя уточни, че става въпрос за имот в груб строеж преди акт 16. На въпрос как се е свързала с фирмата, тя отвърна, че е видяла изкопа и се е поинтересувала коя е фирмата и няма допирни точки в работата с тази фирма. И допълни: Цачева обясни, че в това жилище са три поколения и то е единственият имот на три поколения, след като са разпродали съществуващите до момента, за да могат да се снабдят с този имот в София. По думите й тя не е знаела, че Цветан Цветанов има жилище там. Това отговори Цецка Цачева на въпроса как се е свързала с фирмата. И допълни: От думите й стана ясно, че е успяла да продаде късно миналата година имота си в Плевен и ще декларира тези неща в годишната си декларация.", "date": "2019.03.20", "title": "И Цецка Цачева е купила апартамент от \"Артекс\""}
{"url": "http://clubz.bg/80855-venecuela_vkarva_bylgariq_v_mejdunaroden_kazus", "text": "Венецуела вкара днес България и поне още пет държави в нов международен казус. Според информация на ТАСС, цитирана от БТА, доминираното от венецуелската опозиция Национално събрание е одобрило нови дипломатически представители в шест столици, включително в София, но назначената от президента Николас Мадуро настояща посланичка в София остава на поста си. Новата дипломатическа представителка на Венецуела у нас е Естефания Мелендес, активистка на венецуелска общност в България и администратор на   във Фейсбук. В   в социалната мрежа тя написа:  По-късно Мелендес потвърди назначаването си и изясни ролята си в телефонен разговор с Клуб Z: Опозицията се старае да избегне \"дипломатически шок\", защото Мадуро прекъсва дипломатическите отношения с държавите, които са приели назначените от него представители, добави Мелендес. Тя каза, че ще се опита да установи контакти с българските институции и да ги информира за положението в страната й. В момента венецуелската опозиция търси начин да направи това извън установените дипломатически канали. В началото на февруари българското правителство, отхвърляйки несъгласието на президента Румен Радев,  се присъедини към правителствата от Европейския съюз, които признават председателя на Националното събрание на Венецуела Хуан Гуайдо за временен държавен глава. Той се обяви за такъв, позовавайки се на конституцията на страната, която го упълномощава да заеме поста, ако липсва годен да встъпи в длъжност президент. Опозицията обвинява Мадуро, че е фалшифицирал предсрочните президентски избори през 2018 г. и е узурпирал властта. Верният му Върховен съд пък обяви Националното събрание за нелегитимно. Над 50 държави в света, включително мнозинството от ЕС, САЩ и Организацията на американските държави, признават Гуайдо за легитимния лидер на страната. Радев подкрепи Мадуро. Правителството - мнозинството в ЕС На 27 февруари Мелендес се беше обърнала през личния си профил във Фейсбук към Капони със  :   Дипломат, пожелал анонимност, каза пред Клуб Z, че Виенската конвенция не позволява на българските власти да акредитират Мелендес и да изгонят Капони. Не е възможно и държава да има двама посланици в друга държава. За да бъде акредитиран чуждестранен посланик у нас, той или тя трябва да представят копие от акредитивните си писма във външно министерство, а след като бъдат акредитирани, да връчат акредитивните си писма официално на българския президент, което е формална процедура, обясни дипломатът. Президентът не може да не ги приеме, ако външно е дало съгласието си. Българските власти нямат и основание да обявят Капони за персона нон грата и да й наредят да напусне страната. По думите му пред същите казуси са изправени и други държави в ЕС и между 28-те няма съгласие как да реагират.  Според информацията на ТАСС Националното събрание е назначило \"дипломатически представители\". Агенцията се позовава на сайта на законодателния орган. Страните в списъка са България, Великобритания, Унгария, Мароко, Полша и Чехия. По-рано венецуелският парламент по предложение на Гуайдо одобри назначаването на дипломатически представители в 20 страни и в Групата от Лима, която включва 14 латиноамерикански страни и Канада. Гуайдо бе признат за и. д. президент на Венецуела от САЩ и страните от Групата от Лима (с изключение на Мексико), Организацията на американските държави и редица европейски държави. Мадуро определи случилото се опит като преврат и прекъсна дипломатическите отношения със Съединените щати.  В подкрепа на Мадуро се обявиха Русия, Беларус, Боливия, Иран, Китай, Куба, Никарагуа, Салвадор, Сирия и Турция.", "date": "2019.03.20", "title": "Венецуела вкарва България в международен казус"}
{"url": "http://clubz.bg/80857-dbg_za_evroizborite_s_demokratichna_bylgariq_ne_stava", "text": "\"Движение България на гражданите\" (ДБГ) се подготвя за самостоятелно явяване на европейските избори на 26 май. Преговорите с \"Демократична България\" не вървят, защото \"част от тях работят за капсулиране\". Това се разбра от думите на председателя на партията Димитър Делчев пред БНР. Решено: ГЕРБ и СДС отиват заедно на евроизборите Делчев разкритикува решението на СДС да влезе в листата на ГЕРБ за европейския вот. \"Демократична България\": СДС избра ГЕРБ По думите му битката за постове и заплати винаги ще я има в политиката, но тя не изисква да даваш обещания на избирателите, в които никога не си вярвал. Делчев вече бе номинират от партията за водач на евролиста. \"Демократична България\": СДС избра ГЕРБ", "date": "2019.03.20", "title": "ДБГ за евроизборите: С \"Демократична България\" не става"}
{"url": "http://clubz.bg/80859-mej_iska_da_otloji_brekzit_do_30_yuni", "text": "Британската премиерка Тереза Мей обяви днес, че е поискала отлагане на Брекзит до 30 юни, предадоха световните агенции, цитирани от БТА. Излизането на Великобритания от ЕС бе планирано за 29 март. Британската премиерка обаче така й не успя да прокара в парламента сделката за излизане от ЕС, която тя договори с Брюксел през ноември. Британските депутати на два пъти гласуваха против споразумението. Миналата седмица обаче парламентът отхвърли и варианта за Брекзит без сделка, припомня Франс прес. Тереза Мей дълго време изключваше идеята за отлагане на датата на развода. Сега тя каза, че отговорността за това нейно искане, отправено до ЕС, е на Камарата на общините, отхвърлила за втори път сделката за Брекзит миналата седмица, както и на председателя на долната камара на британския парламент Джон Бъркоу, който отказа организирането на нов вот по споразумението тази седмица. Тя уточни, че е против по-дълго удължаване на преговорния процес за Брекзит, защото е време националният дебат да се посвети на други въпроси, които са от значение за британските гласоподаватели. Едно по-дълго удължаване ще доведе и до \"неприемливото\" участие на Великобритания на европейските избори в края на май, отбеляза Мей. Британската премиерката освен това изключи възможността за свикване на предсрочни парламентарни избори във Великобритания. Британците искат да се осъществи онова, за което те гласуваха на референдума за Брекзит преди три години, допълни тя. \n\tВ писмото си до Туск Мей пише, че има намерение да представи още предложения за предпазния механизъм за ирландската граница с цел защита на общия пазар, предаде Ройтерс. Днес Мей каза пред британския парламент, че има намерение да представи възможно най-скоро своето споразумение за Брекзит с изменения в него. Тя обаче не уточни датата на която ще стане това, предаде Франс прес. Искането за отлагане на Брекзит трябва да бъде одобрено единодушно от лидерите на останалите 27 страни членки на ЕС. Утре и вдругиден в Брюксел предстои среща на върха на съюза. Мей предупреди днес, че отлагането на датата на излизането на Великобритания от ЕС не изключва възможността за Брекзит без сделка, предаде Ройтерс. \n\tСлед като британската министър-председателка обяви, че е поискала отсрочка, лидерът на лейбъристката опозиция Джереми Корбин каза, че ще отиде утре в Брюксел, за да се срещне с европейски лидери и представители, предаде Ройтерс.", "date": "2019.03.20", "title": "Мей иска да отложи Брекзит до 30 юни"}
{"url": "http://clubz.bg/80849-kyshta_na_banevi_na_tyrg_cenata_e_pod_6_mln_lv", "text": "Къща на Николай и Евгения Баневи се продава на търг. Това става ясно от  Имотът е в столичния квартал \"Бояна\", близо до Националния филмов център, а негов собственик към момента е фирмата \"Партнърс Комерс\" ЕООД. Компанията е с управител Николай Банев. Частният съдебен изпълнител Милен Бъзински е обявил първоначална тръжна цена от  Къщата е върху парцел с площ 11 486 кв.м, а застроената площ на имота е 685 кв.м. Предмет на публичната продан е само сградата. В срок от един месец, който започва да тече от 22 март, желаещите да участват в търга ще могат да огледат имота и книжата, а публичната продажба ще се проведе на 23 април сутринта в Софийския районен съд, става ясно още от обявлението. Баневи вече в София с обвинения за 1 млрд. лв. В началото на 2019 г. в \"24 часа\" се появи информация, че частни съдебни изпълнители са влезли с полиция в резиденцията на Баневи, за да опишат къщата им. Причината е издаден през 2018 г. от Софийския градски съд изпълнителен лист за вземане от 102 хил. лв.. До намесата на частните съдебни изпълнители се стига след дело между две фирми в арбитражния съд за търговски и потребителски спорове. Молител по него е фирма \"М. ПЛОД.Б\" ЕООД, а ответник - \"Партнърс комерс\" на Баневи, става ясно от публикацията. Николай и Евгения Баневи бяха арестувани във Франция през октомври миналата година. Разследването е за източване на завода \"Полимери\". Семейството бе екстрадирано в България през декември. Оттогава двамата са в ареста.", "date": "2019.03.20", "title": "Къща на Баневи - на търг. Цената е под 6 млн. лв."}
{"url": "http://clubz.bg/80852-pri_sydebno_sybirane_glavnica_ot_1_lv_se_prevyrna_v_dylg_ot_1000_lv", "text": "Междуфирмената задлъжнялост в България продължава да бъде изключително висока, с трайна тенденция на растеж. Съдебната система е силно и неравномерно натоварена, висок е процентът на лошите кредити на банките, които се принуждават  Само че изчиствайки балансите си, банките търпят загуби, защото получават едва няколко процента от дължимото по необезпечените кредити. С тези думи днес председателят на Камарата на частните съдебни изпълнители (ЧСИ) Георги Дичев откри международна конференция в София „Съдебното изпълнение в полза на гражданите, бизнеса и ефективното правосъдие. Актуални тенденции в Европа“. В доклада си за предизвикателствата пред ЧСИ той спомена още, че производството по несъстоятелност у нас е изключително тромаво, а процентът на удовлетворяване на кредиторите след него е много нисък. Шефът на камарата каза още, че за сметка на това от 2017 г. у нас имаме уредба на доброволните продажби, с които добросъвестните длъжници могат без съдебна намеса да погасят задълженията си чрез постигане на максимално висока цена на имуществото си и то при минимални разходи. Но пък  Съдебни изпълнители: Оставят малкия длъжник в ръцете на мутрите У нас с тези предизвикателствата се справят 202 частни и 182 държавни съдебни изпълнители - или общо 384, което прави по един на 18 000 жители на страната, стана ясно още на конференцията. Новообразувани дела при ЧСИ средно годишно са около 200 хил. или по 1000 на кантора. При държавмните им колеги се образуват по около 30 хил. или средно по 165 на съдебен изпълнител. Общо за съдебното изпълнение в България  , което с оглед на характера на голяма част от делата и сравнено с други държави сочи ниска натовареност. ЧСИ събират по 1 млрд. лева годишно (500 млн. евро) докато ДСИ по 70 млн. лв. (35 млн. евро). Ето и как се разпределят по вид кредитори споменатите около 200 хил. дела годишно при ЧСИ: Малко известен факт е, че държавата и общините не заплащат такси за събиране на своите публични вземания и всъщност по една трета от всички производства ЧСИ финансират изпълнението. Форумът в София включваше Матийо Шардон - първи вицепрезидент на Международния съюз на съдебните изпълнители, браншови шефове от Албания, Гърция, Литва, Румъния, Сърбия и др. От българска страна събитието бе уважено от представители на съдебната власт - председателя на СРС Александър Ангелов, доскорошната и.ф. ръководителка на Софийски градски съд Десислава Попколева, шефката на ВАдС Ралица Негенцова, зам.министърът на правосъдието Десислава Ахладова и др.", "date": "2019.03.20", "title": "При съдебно събиране: главница от 1 лв. се превърна в дълг от 1000 лв."}
{"url": "http://clubz.bg/80850-%E2%80%9Ene_iskame_da_otstranqvame_dezinformaciqta_a_da_ogranichim_nejnata_vidimost%E2%80%9C", "text": "Трябва да се прави разлика между нелегалното съдържание и дезинформацията, заяви еврокомисарката по цифровата икономика общество Мария Габриел. Тя и колегите й Димитрис Аврамопулос (имиграция) и Джулиан Кинг (сигурност)  дадоха пресконференция след днешния Колегиум на комисарите. Той бе посветен на борбата с дезинформацията. Нелегалното и терористичното съдържание е в рамките на правоохранителната дейност, изтъкна българският еврокомисар. За ЕК е важно е как то да бъде отстранено. Джулиан Кинг допълни, че дезинформацията идва от различни посоки. Една от тях е Русия. Идентифицирани са много хибридни кампании, координирани от Кремъл. Направена е карта на близо 4000 подобни компании. Но вече не е само Русия – и други държави са се научили. Напредъкът в борбата срещу масовото резпространение на дезинформацията по мрежите отново не е достатъчен, заяви Мария Габриел. Днес е публикуван докладът за февруари на платформите, подписали кодекса за добри практики - „Гугъл“, „Фейсбук“ и „Туитър“. Усилията им трябва да бъдат удвоени. От „Туитър“ така и не са съобщили какво смятат да правят за защитата от автоматични злонамерени профили. Мария Габриел: Всяка седмица 10 минути медийна грамотност в европейските училища Трябва да има подобрение на 4 елемента, смята Мари Габриел. Те са следните: Всичко това е собено важно в светлината на предстоящте избори за европейски парламент. То е важно и заради клането в началото на седмицата в джамии в Крайстчърч, Нова Зеландия. ЕК: Онлайн платформите не се борят с дезинформацията достатъчно Одобрени са 15 от общо 22 законодателни инициативи за сигурност, предложени от ЕК, заяви Димитрис Аврамопулос. Той цитира и огласения днес доклад по въпроса. Има още какво да се направи. Джулиан Кинг също очерта няколко приоритета, в които трябва да се действа. Той обаче нападна част от евродепутатите, които според него по неразбираеми причини искат да отложат и отсрочат регламента за терористичното съдържание онлайн. Британският комисар припомни, че фалшивите профили нямат права и не са обхванати от регламента за защита на личните данни. ЕК иска действия срещу тези профили, за да бъдат те идентифицирани и сваляни. ЕК: Онлайн платформите не се борят с дезинформацията достатъчно", "date": "2019.03.20", "title": "„Не искаме да отстраняваме дезинформацията. А да ограничим нейната видимост“"}
{"url": "http://clubz.bg/80851-enp_zamrazi_chlenstvoto_na_viktor_orban", "text": "Европейската народна партия (ЕНП) замрази членството на \"Фидес\" - партията на унгарския премиер Виктор Орбан. Новината съобщи пред журналисти Елмар Брок, германски евродепутат. 190 са гласували \"за\" срещу 4 \"против\".  Всички 13 парти-членки на ЕНП в началото са били за изключване на Фидес. След това обаче е надделяла идеята за компромис в името на единството, каза пред Клуб Z българският евродепутат Асим Адемов. Самият Орбан е обещал определени действия за възстановяване на доверето, Замразяването е за неопределено време. Юнкер съветва ЕНП да изключи Орбан В резултат на постигнатия компромис \"Фидес\" няма да напусне редиците на ЕНП. По-рано се Вебер бе готовда го направи. И се говореше, че партията на Орбан ще направи общ фронт с италианската \"Лига\" на Матео Салвини и полската \"Право и справедливост\" на Ярослав Качински. \"Фидес\" запазва подкрепата си за Манфред Вебер като водещ кандидатна ЕНП за председател на Еврокомисията. Изключванет на \"Фидес\" обаче остава на масата и може да бъде рещено по-късно, каза след гласуването Вебер, който е председател на параментарната група на ЕНП. Преговорите с партията на унгарския премиер са били честни и открити, но продължаването им е било невъзможно, допълни Вебер. Имало обаче надежда за бъдещето, особено по въпроса за Централноевропейския университет (ЦЕУ) в Будапеща. Ной допълни, че член 7 от Договора за ЕС - лишаване от право на глас в общностните институции, не е достатъчен. Той настоя занапред ЕС да обвързва спазването на върховенството на закона с отпускането на средства от общностния бюджет. Причина за замразяването са обвиненията срещу правителството на Орбан в неспазване на върховенството на закна. Унгарският премиер разгневи ЕНП и с кампанията, подета от \"Фидес\" срещу председателя на Еврокомисията Жан-Клод Юнкер. Юнкер обвини Орбан, че произвежда фалшиви новини При замразяване решението не се взема веднага, а предстои наблюдение в продължение на седмици и дори месеци. Това ще стане след създаване на т.нар. Съвет на мъдреците, оглавяван от бившия прездедател на Европейския съвет Херман ван Ромпьой. Тричленният орган ще наблюдва поведението на \"Фидес\". И ако оценката му е негативна, може да има изключване, обясни Манфред Вебер. Тази сутрин предложение за замразяване даде шефът ХДС Анегрет Крамп-Каренбауер. Докато Жан-Клод Юнкер посъветва ЕНП да изключи Орбан. Каренбауер присъства на гласуването в ЕП. Замразяването означава, че \"Фидес\" няма да участвав утрешната среща на ЕНП в Брюксел, която ще предшества Европейския съвет. Тя няма да може да участва в гласувания и да предлага кандидати за постове в европейската партия. Орбан се извини за \"полезни идиоти\", моли да не го изключват от ЕНП Орбан бе попитан дали ще спре кампанята срещу Юнкер. Той заяви, че съперниците н ЕНП не биха могли да получат по-голям подарък, като имаше редвид наказанието на неговата партия. Сега главният въпрос е дали главната сила в Европарламента ще може да победим социалистите и да остане най-голямата партия. На днешната среща не е станало дума нито за бъдещите политически съюзи в Европарламента, нито за корупцията в Унгария. нито за Джорд Сорос. Попитан защо Унгария не участва в проекта за главен прокурор на ЕС,той отговори, че страната му има ограничения в конституцията. Юнкер обвини Орбан, че произвежда фалшиви новини Орбан се извини за \"полезни идиоти\", моли да не го изключват от ЕНП", "date": "2019.03.20", "title": "ЕНП замрази членството на Виктор Орбан"}
{"url": "http://clubz.bg/80853-okonchatelno_karadjich_ostava_dojivot_v_zatvora", "text": "Бившият лидер на босненските сърби Радован Караджич бе осъден в сряда на доживотен затвор. Присъдата беше произнесена в Хага от Апелативната камара на Международния остатъчен механизъм в Хага, институцията, която наследи Международния трибунал за бивша Югославия. И е окончателна. Караджич е осъден за геноцид, военни престъпления и престъпления срещу човечеството, извършени по време на войната в Босна (1992-1995). Караджич осъден на 40 г. затвор за геноцида в Сребреница През 2016 г. първата инстанция на Трибунала осъди Караджич на 40 години затвор. Извършените престъпления са „невиждани по своя размер и бруталност“, добави той. В един от последните съдебни процеси, свързани с престъпленията през 90-те години в бивша Югославия, съдиите решиха да увеличат първаночалната присъда на Караджич от 40 години на доживотен затвор. Аргументите им са, че присъдата от 2016 г. не отразява неговата действителна роля в най-масовите убийства в най-новата история на Европа, съобщава АФП. Според Ван Йенсен \"съдиите при първия процес са подценили изключителната тежест на отговорността на Караджич за най-тежките престъпления, извършени по време на конфликта, известни със своята систематична жестокост и обхват\". Караджич изслуша присъдата си днес с безизразно лице. 73-годишният обвиняем обжалваше 40-годишната си присъда от 2016 г. Според него тя се базирала на \"слухове\". Освен това прогонването на мюсюлмани и хървати през 90-те години на миналия век за постигане на етническо прочистване били \"мит\".  През 2016 г. Караджич беше признат за виновен по 10 обвинения - за геноцид, военни престъпления и други жестокости, в това число и планирането на клането в Сребреница през юли 1995 г. Тогава той бе оправдан само по обвинението в геноцид в седем босненски общини /Братунац, Приедор, Власеница, Зворник, Сански мост, Фоча, Ключ/. Тогава войници от босненските сърби убиват над 8000 мъже и момчета мюсюлмани в \"защитената територия\" в Сребреница, която тогава се охранява от мироопазващи сили на ООН от Холандия, които остават безучастни и са многократно критикувани впоследствие. Това е най-ужасното масово убийство в Европа след Втората световна война. Радован Караджич е лидер на босненските сърби до 1995 г., когато му е повдигнато официално обвинение от Международния трибунал за бивша Югославия. След като напуска поста на президент, бившият психиатър се укрива от правосъдието в продължение на 13 години. Той се подвизава под фалшивата самоличност на експерт по алтернативна медицина на име Драган Дабич, докато най-накрая е заловен в Сърбия през 2008 г. Международният остатъчен механизъм, който бе създаден да довърши делата на Международния трибунал след изтичане на мандата му, отхвърли всички елементи от жалбата на Радован Караджич във връзка с нападенията над Сараево и Сребреница. \n\tСъдия Ван Йосен каза, че защитата не е успяла да докаже, че Караджич не е виновен за обстрела на пазара Маркале в Сараево, нито за тероризирането на жителите на босненската столица с дълготрайни артилерийски и снайперистки нападения по време на 44-месечната обсада на града. Защитата не е успяла да докаже, че трибуналът е направил грешни заключения в присъдата, в която Караджич е осъден за престъплени каза още Ван Йосен. \n\tАпелативната камара отхвърли и жалбата на защитата, че съдебният процес е бил несправедлив. Основният въпрос, който втората инстанция трябваше да изясни, е дали Караджич е извършил геноцид само в анклава Сребреница, в самия край на войната през 1995 г., или действията му представляват геноцид срещу мюсюлманите още от началото на войната през 1992 г. в други босненски територии. Апелативната камара в сряда отхвърли хипотезата за извършен геноцид извън Сребреница. През 1992 г. десетки хиляди мюсюлмани са принудени да напуснат домовете си в Източна Босна, за да изпълнят стратегическите цели на босненските сърби за осигуряване на етнически чиста сръбска територия. По време на този процес има хиляди убити на територията на общините Зворник, Биелина, Братунац, Фоча и десетки други. Апелативната камара прецени, че тези престъпления се квалифицират като военни престъпления и престъпления срещу човечеството. През ноември 2017 г. бившият командир на босненските сърби Ратко Младич беше осъден на доживотен затвор по подобни обвинения за военни престъпления и геноцид. Ратко Младич осъден доживот за геноцид в бивша Югославия Ратко Младич осъден доживот за геноцид в бивша Югославия", "date": "2019.03.20", "title": "Окончателно: Караджич остава доживот в затвора"}
{"url": "http://clubz.bg/80839-cvetanov_ne_znam_kolko_struva_na_kvadrat_doplatil_sym", "text": "Тези думи лидерът на ПГ на ГЕРБ Цветан Цветанов повтори многократно в кулоарите на парламента днес. Причината - въпросите на журналисти във връзка със съмнително ниската цена на новия му апартамент. Вчера Свободна Европа разкри, че дясната ръка на Бойко Борисов е закупил голям апартамент в София, като е дал за него два предишни свои имота и е доплатил 100 000 лева. Цветанов разменя две свои жилища на ул. Елемаг, които са 190 кв. м. Новото жилище е 315 кв. м. Сделката е изповядана за 400 000 лв, което прави под 630 евро на кв. м., цените на имотите обаче почват от 2600 евро на квадрат. И каза още, че разликата била само 37-40 квадрата, за което доплатил и 100 000 лв. На въпрос как същият ден бивш служител на ГЕРБ и негов бивш подчинен е закупил точно същите два апартамента, които той е заменил за новия си, Цветанов отговори: Той не е служител в ПП ГЕРБ. Няма нищо, което да е незаконно, няма никаква договорка с когото и да е било.  Лидерът на ПГ на ГЕРБ отказа да отговори на други въпроси и избяга към пленарната зала.", "date": "2019.03.20", "title": "Цветанов: Не знам колко струва на квадрат, доплатил съм"}
{"url": "http://clubz.bg/80838-borisov_kym_dimov_otidi_lichno_na_shablenskoto_ezero_reagiraj", "text": "Подобно нареждане отправи в сряда премиерът Бойко Борисов към министъра на околната среда и водите Нено Димов по време на правителственото заседание. Това става ясно от кратък откъс от стенограмата, разпространена от пресцентъра на МС. Само час след това от пресцентъра на екоминистерството съобщиха, че министър Димов заминава за Шабла. И дори е посочено: Както Клуб Z съобщи във вторник от Българското дружество за защита на птиците (БДЗП) алармираха, че защитените местообитания на редки видове птици от международно значение - „Шабленско езеро“ и „Шабленски езерен комплекс“, са били пресушени заради наводнение в правителствената резиденция \"Шабла\". Освен това пресушаването е било съпроводено и с опожаряване на голяма част от тръстиковите масиви в района на Шабленското езеро.  На 9 март екип на организацията посетил района за мониторинг на водолюбивите птици в Натура 2000 зона и установил посегателствата. Изпускането на водни маси от езерата противоречи на целта за обявяване на защитената местност и не е предвидено в плана ѝ за управление, напомниха природозащитниците. Малко по-късно вчера от Регионалната инспекция по околна среда и водите (РИОСВ) - Варна, излязоха със съобщение, в което се казва, че  Шабленското езеро - източено. Наводнявало резиденцията на властта На правителственото заседание днес Борисов разпореди на Нено Димов веднага да замине за Шабла и лично да провери ситуацията с Шабленското езеро. Според премиера е необходимо да се извърши проверка на място заедно с областния управител на Добрич и да се реагира веднага, ако се установят нарушения. Според Нено Димов обаче не умирали стотици видове птици и езерото не било източено.", "date": "2019.03.20", "title": "Борисов към Димов: Отиди лично на Шабленското езеро... реагирай"}
{"url": "http://clubz.bg/80847-ekranite_na_laptopite_shte_dogonvat_smartfonite", "text": "Един от най-объркващите парадокси на съвременните джаджи е фактът, че екраните на лаптопите и настолните компютри често са по-лоши от тези на смартфоните. Все още резолюция 1920х1080 пиксела е стандарт при лаптопи дори за над 1500 долара, докато смартфони с много по-малък дисплей и на цена от 600+ долара могат да се похвалят с по-висока резолюция. Причина за това е именно размера на панелите, но и задържането на цените на старите екрани на високо ниво.  Според Digitimes това се променя - дъщерната компания на южнокорейския гигант Samsung Display вече ще предлага 15,6 инча дисплеи с OLED панел и 4K резолюция. И то едва 50-60 долара по-скъпи от еквивалентни LCD дисплеи. Смартфоните със сгъваеми екрани - скъп бетатестинг? Samsung се хвалят и с по-слаба синя подсветка, която според много учени предизвиква проблеми със съня при хората при продължителна употреба. Освен чисто икономическите причини, OLED дисплеите са и по-чувствителни, особено при диагонал 15,6 инча. Те често се деформират по време на сглобяване, свързват се трудно с ноутбука, и, разбира се, точат батериите на по-енергоемките лаптопи доста бързо.", "date": "2019.03.20", "title": "Екраните на лаптопите ще догонват смартфоните"}
{"url": "http://clubz.bg/80854-chez_pregovarq_s_nov_kandidat_za_biznesa_si_v_bylgariq", "text": "ЧЕЗ преговаря и с нов кандидат, който има интерес да купи българския бизнес на компанията. Това съобщава Томаш Плескач, зам.-председател на Съвета на директорите на държавната чешка енергийна компания пред изданието  . Медията е близка до премиера на Чехия Андрей Бабиш и често новини около българската сделка се появяват именно там, откакто тече сагата с купучава \"Инерком\" на Гинка Върбакова.  \"Инерком\" пак удари на камък със сделката за ЧЕЗ Плескач не назовава кой е новият кандидат за ЧЕЗ-България. Казва обаче, че през април месец се очаква да стане ясно ще има ли сделка с някого и с кого. Чешкото издание припомня, че от края на миналата година се водят разговори за продажбата на шестте дружества на ЧЕЗ в България и с \"Индия Пауър\". Това бе другият кандидат за бизнеса на чехите, освен \"Инерком\". Компанията на Гинка Върбакова, с която имаше предварителен договор, получи няколко отказа от Комисията за защита на конкуренцията (КЗК)  за осъществяване на сделката. Делото по случая, защото \"Инерком\" обжалва отказите, е насрочено за май месец. КЗК пак спря преговорите за продажба на българските активи на ЧЕЗ През април обаче, по думите на Плескач пред чешкото издание, ЧЕЗ трябва да получи обвързващи оферти от \"Индия Пауър\" и неназования кандидат. КЗК пак спря преговорите за продажба на българските активи на ЧЕЗ", "date": "2019.03.20", "title": "ЧЕЗ преговаря с нов кандидат за бизнеса си в България"}
{"url": "http://clubz.bg/80833-ubiecyt_ot_botevgrad_lejal_9_chasa_myrtyv_v_doma_si_predi_da_go_otkriqt", "text": "Девет часа са минали между самоубийството с изстрел в главата на Людмил Аяров (42 г.), който намушка жена си в Ботевград, и намирането му от мобилизираните в града спецчасти. Това стана ясно днес на брифинг по повод семейната трагедия, даден от окръжната прокурорка на София Наталия Николова и Николай Спасов - шеф на областната полиция. Убиецът от Ботевград пил 2 дни нонстоп, преди да посегне на жена си Сигналът за жена в безпомощно състояние пред шивашко ателие в града е в 17:30 ч. В този час Аяров намушква съпругата си на 3 места - вдясно на гръдния кош, втори път в областта на шията и трети удар - отстрани на гръдния кош в междуребрието. Именно последният е бил фатален, пронизал е изцяло белия дроб и лявата камера на сърцето, стана ясно от думите и на Румяна Арнаудова. Жената е починала за около 2-3 мин.  На въпрос на Клуб Z Николай Спасов отговори, че по първоначални данни часът на самопрострелването на извършителя в дома му също е 17:30-18 ч. Т. е. - веднага. Убийство на жена на улица в Ботевград. Полицията издирва мъжа ѝ Аяров се е прибрал в семейното жилище в кв. \"Левски\", № 63, налапал е дулото на законна пушка и се е прострелял. Това е и жилището, където е адресът му по лична карта, стана ясно още от думите на полицая.  Със заповед на главния секретар след убийството на Камелия са сформирани 5 екипа, поделени между местните сили на Областната дирекция, Жандармерията, сектор \"Реагиране и проникване\" на Главна дирекция \"Национална полиция\" и Специализирания отряд за борба с терризма - (СОБТ), вдигнат специално от Врана за случая. Накрая го е открил все пак СОБТ с помощта на робот, който проникнал в жилището. Иначе полицаите били затруднени от това, че било заключено. Това става \"след полунощ, по-точно - след 2 часа през нощта\", каза Спасов на наш въпрос ( Убийството е извършено от ревност. По жертвата няма никакви следи от борба, дърпане, скубане или нещо подобно - жената не е имала време да се съпротивлява. По повод медийните публикации, че всичко е станало пред очите на едното от двете им деца, прокурорите уточниха, че всъщност едното дете е било наоколо случайно и е видяло майка си, паднала на тротоара. Веднага след това то е изведено от полицай.  Според свидетели обаче тялото на жената е останало часове наред на тротоара - това доказват и множеството снимки, направени от различни медии. Убийство на жена на улица в Ботевград. Полицията издирва мъжа ѝ", "date": "2019.03.20", "title": "Убиецът от Ботевград лежал 9 часа мъртъв в дома си, преди да го открият"}
{"url": "http://clubz.bg/80841-naj_visokata_zaplata_v_istoriqta_na_sporta_v_amerika", "text": "Най-големият договор като абсолютна стойност на заплатата в спорта се очаква да бъде сключен до часове. Бейзболистът Майк Траут и клубът му \"Лос Анджелис Ейнджълс\" от Мейджър лигата на САЩ са се разбрали за контракт на стойност 430 милиона долара в следващите 12 години, съобщава телевизията ESPN. Това става точно на прага на новия сезон в МЛБ, стартиращ днес. 27-годишният Траут, който и досега бе играч на \"ангелите\" ще получава по 35,8 млн. на година. Той подобрява предишен рекорд, поставен по-рано този месец. Друг бейзболист - Брайс Харпър, сложи подпис под споразумение с \"Филаделфия Филис\" за $330 млн. за 13 сезона. Майк Траут е избиран два пъти за най-полезен играч на лигата. Предишният му договор изтича догодина, но клубът от Лос Анджелис реши да подсигури бъдещето си с една от бейзболните звезди на Америка за доста по-дълъг период от време. Щатските медии коментират, че Траут изпреварва дори боксьора Канело Алварес, който има контракт за $365 милиона с телевизия DAZN за пет години. Мексиканецът обаче получава много повече средно, както лесно може да се изчисли - по 73 млн. на 12 месеца. В САЩ бейзболистите традиционно са сред най-богатите спортисти като стойност на заплатата.  Не е ясно какви пари прибира Траут от рекламни договори, например, но едва ли годишните му приходи надвишават тези на Лионел Меси. Според \"Форбс\" аржентинецът заработва по около $84 млн. на година. Малко повече от половината от това е от заплата. Най-добре платеният спортист за 2018 г. е боксьорът Флойд Мейуедър. \"Форбс\" пише, че той е заработил 275 млн. долара. Той е и човекът, който обикновено оглавява тази класация годишно.", "date": "2019.03.20", "title": "Най-високата заплата в историята на спорта - в Америка"}
{"url": "http://clubz.bg/80831-bsp_dade_na_konstitucionniq_syd_zakona_za_lichnite_danni_zaradi_slovoto", "text": "Депутатът от БСП Елена Йончева внесе жалба до Конституционния съд срещу промени в Закона за защита на личните данни, които според социалистите ограничават правото на свобода на словото.   Става дума за последния ремонт на закона, свързан с въвеждането на европейския регламент за защита на личните данни GDPR. С тексовете на практика се въвежда безпрецедентен за демократичните държави принцип \"законосъобразно журналистическо изразяване\", предупреди още при внасянето на законопроекта адвокат Александър Кашъмов от \"Програма достъп до информация\". Това означава, че ресорната Комисия за защита на личните данни ще може да извършва проверки на медийни публикации и не само - текстът засяга литературни и художествени произведения, както и академични трудове. , гласи приетият окончателно текст. Именно заради него е сезиран Конституционният съд, след като по темата бе преодоляно и вето на президента Румен Радев.   ", "date": "2019.03.20", "title": "БСП даде на Конституционния съд закона за личните данни. Заради словото"}
{"url": "http://clubz.bg/80842-mareshki_veche_nqma_da_napuska_parlamenta", "text": "Привидното напускане на парламента от страна на Веселин Марешки и \"Воля\", приключи без да е започвало. Напускането на парламента от \"Воля\" се оказа въздух под налягане Това стана ясно след дълга близо час и половина среща между формацията на Марешки и ГЕРБ. Марешки каза още, че от гледането на закони точка по точка не можело да се разбере точно какво прави дадена законова промяна. Призна и че не е познавал добре тяхната програма и какво са свършили. \"Опозиционерът\" Марешки щял да крепи кабинета, ако си изпълнява програмата Той подчерта, че най-лесното било \"Воля\" да са \"поредните, които ще създадем хаос, безвремие\". Двете партии основно прегледали доколко управляващите изпълняват обещанията си - за покачване на заплатите, пенсиите, парите в образованието, демографската политика и др. И близо 15 минути изброява постиженията на управлението. И заяви, че \"Воля\" били и коректив на властта. Щели да проверят какво са обещавали и други формации в парламента. \"Опозиционерът\" Марешки щял да крепи кабинета, ако си изпълнява програмата", "date": "2019.03.20", "title": "Марешки вече няма да \"напуска\" парламента "}
{"url": "http://clubz.bg/80844-sova_haris_7_mandata_za_gerb_6_za_bsp_3_za_dps_edin_pod_vypros", "text": " ГЕРБ увеличава преднината си пред БСП за евровота. Това сочат данните на \"Сова Харис\" за март т. г.  За управляващата партия биха гласували 23 на сто от избирателите, а за БСП - 19,4 на сто. Според резултатите на същата агенция отпреди месец процентите за ГЕРБ бяха 20%, а за соцпартията - малко над 18 на сто. Последното изследване е проведено между 6 и 11 март т. г. сред 1000 пълнолетни българи по метода face-to-face интервю в техните домове.  Ако изборите за Европарламент бяха днес, за ДПС бюлетина биха пуснали 7,3 на сто от избирателите. Електоралните нагласи за \"Обединените патриоти\" отново са измервани не като за единна коалиция, а за отделните партии в нея. Така според данните \"Атака\" и ВМРО са с по 1,9 на сто, а НФСБ с едва 0,8 на сто от гласовете. Партиите в коалицията все още не са се уточнили в какъв формат ще се явяват на изборите. От ВМРО излязоха с позиция, че отиват сами, след което обаче от партията на Валери Симеонов имаше призив за допълнителни разговори, за да уточнят позициите си. Засега и двете формации са обявили, че не искат да бъдат в обединение с \"Атака\". Ситуацията при \"патриотите\" е твърде динамична. \"За последните два месеца отбелязваме по-голям ръст за воеводите, които започнаха предизборната си кампания, центрирана върху фигурата на досегашния си евродепутат Ангел Джамбазки\", коментират от \"Сова Харис\". \"Патриоти\" на избори - епизод пореден: НФСБ подава ръка на ВМРО  Според данните на \"Сова Харис\" \"Воля\" взема 2,1 на сто. А \"Демократична България\" - 2 на сто. СДС е с 1,2 процента. Още в по-ранен етап отпадна възможността за коалиция с НФСБ. Днес обаче беше обявено, че ГЕРБ и СДС ще се явят заедно на евроизборите. Решено: ГЕРБ и СДС отиват заедно на евроизборите \"Сова Харис\" за евровота: ГЕРБ - 20%, БСП - 18,3% \"Проучването обхваща периода на напускането на парламента от депутатите на социалистите и съпътстващата този акт остра полемика. Мобилизацията сред привържениците и на двата лагера е на високо ниво, но по-голямата атмосфера над електоралното ядро на ГЕРБ води до по-голямо увеличение\", отбелязват от \"Сова Харис\". Периодът на провеждане на изследването на терен не обхваща поредния скандал, свързан с опрощаването на дълговете на мюфтийството, който може да доведе до нови промени в нагласите на избирателите. \"Ако се доверим на преценката, че в изборите ще вземат участие тези, които сега заявяват, че със сигурност ще гласуват, то избирателната активност ще бъде по-малка от заявената в прекия електорален въпрос - тя пада под 50% от реалните избиратели. И в този случай обаче съотношението между водещите политически сили се запазва:  отбелязват от агенцията на Васил Тончев. \"Афис\": БСП увеличава преднината си пред ГЕРБ до 4 на сто Високата предизборна бариера на тези избори представлява сериозен проблем за всички политически партии у нас, с изключение на трите системни ГЕРБ, БСП и ДПС. Ако в предизборния период не се конструират нови коалиции, възможно е в Европейския парламент да влязат само кандидатите на основните 3 субекта. Съотношението между тях в момента предполага получаването н Последният мандат се очертава в закръгленията на резултата между тях или във възможността някой от останалите субекти да прескочи бариерата. Лансираната идея за коалиция формат тип ЕНП също може да даде допълнителен бонус за управляващите. \"Маркет линкс\": \"Демократична България\" се изравни с ДПС сред гласуващите С най-високо доверие се ползва ГЕРБ - 30,7%. Следват БСП с 22,8 на сто и ВМРО - 13,9 на сто. Така е подредена и челната тройка - Борисов, Нинова, Каракачанов. Решението на депутатите от БСП да напуснат парламента не се радва на голяма популярност. Близо половината от анкетираните - 47,8 на сто, не го одобряват. \"За\" са 22,9 на сто. Но доста сериозен процент са без мнение - 29,3 на сто. Над една трета от хората са на мнение, че ГЕРБ и ДПС са скрити партньори в управлението на страната.     Решено: ГЕРБ и СДС отиват заедно на евроизборите \"Сова Харис\" за евровота: ГЕРБ - 20%, БСП - 18,3% \"Афис\": БСП увеличава преднината си пред ГЕРБ до 4 на сто \"Маркет линкс\": \"Демократична България\" се изравни с ДПС сред гласуващите", "date": "2019.03.20", "title": "\"Сова Харис\": 7 мандата за ГЕРБ, 6 - за БСП, 3- за ДПС. Един под въпрос"}
{"url": "http://clubz.bg/80837-edni_igraqt_kyuchek_no_drugi_programirat", "text": "Накратко: осмокласнички от 203. ПЕГ „Свети Методий“ в столичния квартал „Бъкстон“   в час по английски език, докато учителката наблюдава изпълнението им. Вместо час по английски - ученички въртят кючеци, учителки ръкопляскат (ВИДЕО) Това се вижда от запис, който стана публично достояние благодарение на възмутени родители на деца от същия клас. Те поискали обяснение от директорката на гимназията, която пък поискала обяснение от въпросната учителка и ѝ наложила санкция „забележка“. Освен това директорката е информирала детска педагогическа стая и регионалното управление на образованието и в момента тече проверка по случая. Комбинацията от ученички, танцуващи кючек в час, и липсата на какъвто и да било опит от страна на учителката да ги спре е скандална сама по себе си. Тя обаче придобива още по-голяма тежест от гледна точка на ситуацията в българското образование, тъй като идва само няколко дни след един по-различен, но също  , който отново достигна до нас под формата на запис. Историята: две момичета от ОУ „Св. Св. Кирил и Методий“ в Ловеч се бият по време на занималня, при което учител се намесва, за да ги спре, но започва да удря едно от децата по главата. 14-годишно момче почина след бой в училище Тези и много други подобни епизоди с участието на учители и ученици в различни части на България са повече от сериозни и замесените би трябвало да си понесат последствията. В същото време не трябва да позволяваме тези случаи да ни подвеждат да правим прибързани и несправедливи заключения за поведението и ценностите на всички български учители и ученици. Колективното вайкане няма да ни помогне да решим проблемите в българското образование и представя изкривена картина на случващото се в българските училища. Още по-важното е, че докато едни учители и ученици ни карат да се притесняваме за бъдещето си като общество, други оформят това общество с думите и делата си. Както всеки студент по журналистика научава още в първи курс, една история, в която има нещо извънредно – скандал, насилие, престъпление и каквато и да е друга драма, – привлича многократно по-голям интерес (и следователно кликове), отколкото обичайните истории, които рядко влизат в новините именно защото са толкова обичайни. Както пише покойният шведски лекар и учен Ханс Рослинг в книгата си  , всяка една самолетна катастрофа е новина, която представлява интерес за нас и затова медиите ни информират за нея, но същите тези медии не ни информират за стотиците хиляди успешно завършили полети всяка година просто защото това се приема за даденост. По същата логика медиите редовно съобщават за учители, които с действията си уронват престижа на професията, но надали някога ще излъчат репортаж на тема „Учител предаде урока си, а учениците слушаха с интерес“ или „Учителят по математика обясни на ученика как се решава задачата“. Учителка преподава на четвъртокласници, че човек НЕ е стъпвал на Луната Нормално е медиите да ни информират за споменатите два случая от последната седмица. Макар че не очаквам от тях да ни информират за това, че даден учител си е свършил работата, те поне могат да ни представят по-често онези учители, които преподават с любов и вдъхновяват учениците да се развиват в интелектуален, духовен и емоционален план. Тези истории ще са от полза на всички ни, защото българските учителите от години имат репутацията на хора, които претупват работата си, имат по няколко ваканции в годината и постоянно плачат за по-високи заплати. Би било хубаво всеки път, когато научим за някакъв скандал с участието на учител, да се сещаме и за добрите примери сред учителите. Най-големият грях на българските медии Като   – учител по български език и литература в СМГ „Паисий Хилендарски“, който говори с учениците си по теми като „От Славейковата Гергана до Гери-Никол“ и провокира интереса им към класически произведения като „Тартюф“ с помощта на импровизиран театър. Като   – учител по музика в ОУ „Св. Патриарх Евтимий“ във Велико Търново, който превръща обучението в музикална приказка, като среща учениците си с творци като   от група „Ахат“,  , дует  , музикална формация  , музикална формация   и др. Като   – учителка по английски език в ЧНУ „Питагор“, която прави първите си стъпки в професията в 58. ОУ „Сергей Румянцев“ в столичния квартал „Орландовци“ и вече три години доказва, че един учител може да бъде истински приятел на своите ученици и да общува с тях на базата на взаимно уважение и доверие. Нормално е медиите да ни информират за скандални случаи с участието на ученици просто защото училището е институция от обществено значение. Макар че не очаквам от тях да ни информират за това, че даден ученик си е написал домашното или е изкарал шестица на контролно, те поне могат да ни разказват доста по-често за онези момчета и момичета, които учат с любов, развиват едновременно заложбите си на няколко фронта и постигат успехи, с които само можем да се гордеем. Би било хубаво всеки път, когато научим за ученик, който е показал непристойно поведение или е извършил някаква глупост, да се сещаме и за добрите примери сред учениците и сред децата, които тепърва ще тръгнат на училище. Като   – петокласник от Асеновград, който, освен че се представя отлично в училище, учи програмиране към Софтуерния университет (СофтУни) и е спечелил над 25 медала по спортни танци, половината от които златни. Като   към ПМГ „Баба Тонка“ в Русе, които конструират и програмират три робота и в продължение на близо три месеца подпомагат обучението на деца със специални образователни потребности от местното ОУ „Васил Априлов“. Като   – кампания, в рамките на която деца помагат на деца, като за 11 години събират над 345 000 лв., с които е закупено оборудване за детските отделения на 14 болници в страната. Всеки, който си постави за цел да намери добри или лоши примери от българските училища, бързо ще намери колкото пожелае такива. Това разнообразие само доказва, че обучението е колективен процес, за качеството на който отговорност носят и учениците, и учителите, и директорите на училища, и родителите, и представителите на Министерството на образованието и науката на национално и местно ниво. Когато родителите не осъзнават, че трябва да помогнат на учителите Образованието не е нещо, което правителството „спуска“ на учителите, учениците и родителите. Да, управляващите задават регулаторната и финансовата рамка, в която се провежда обучението в училище, и да, те без съмнение носят пряка отговорност за голяма част от дефицитите в българската образователна система. Политиците обаче не са единствените отговорни за случващото се в тази система. Хубаво е да разберем, че само с общи усилия можем да направим така, че добрите примери да преобладават над лошите. Добрата новина: често добрите примери са по-заразни от лошите! „Генерация Z“ – с подкрепата на „Америка за България“ 14-годишно момче почина след бой в училище Учителка преподава на четвъртокласници, че човек НЕ е стъпвал на Луната Най-големият грях на българските медии Когато родителите не осъзнават, че трябва да помогнат на учителите „Генерация Z“ – с подкрепата на „Америка за България“", "date": "2019.03.20", "title": "Едни играят кючек, но други програмират"}
{"url": "http://clubz.bg/80845-perkite_po_grafa_stavat_kolcheta", "text": "Чугунени боларди или простичко казано колчета може да сменят \"перките\" по столичната улица \"Граф Игнатиев\". Това става ясно от думите на главния архитект на столицата Здравко Здравков, цитиран от агенция БГНЕС. Ограничителите във вид на стърчащи остри бетонени парчета, опреличени от столичани на \"перки на акули\", вече предизвикаха инциденти с пешеходци. И са един от проблемите на и без това проблемния ремонт на централната улица. Видът и по-скоро размерът на \"перките\" вече веднъж беше сменен, но това не ги направи по-приемливи и безопасни. Инцидентите с \"перките\" по \"Графа\" станаха рецидив, пак ги сменят Годината за Фандъкова: Научихме урок при ремонта на \"Графа\" Новите предложения за изгледа на \"Графа\" и за въпросните ограничители към трамвайните релси ще бъдат представени след седмица на заседанието на комисията по архитектура в Столичната община.  Арх. Здравков каза още, че според „Пътна полиция“ слагането на ниските ограничители не е добро решение, защото при сняг няма да се виждат и отново ще има опасност за пешеходците. Този път Фандъкова снима плочки - некачествено е По думите му ще се намери вариантът, който да изключи вариант да има инцидент между трамвай и пешеходец. Очаква се премахването на перките да стане до края на месеца, като едновременно с това ще бъдат монтирани новите ограничители. Годината за Фандъкова: Научихме урок при ремонта на \"Графа\" Този път Фандъкова снима плочки - некачествено е", "date": "2019.03.20", "title": "Перките по \"Графа\" стават колчета"}
{"url": "http://clubz.bg/80827-dyshterq_na_nazarbaev_stana_%E2%84%962_v_dyrjavata", "text": "Дарига Назарбаева, най-възрастната дъщеря на бившия казахски президент Нурсултан Назарбаев беше избрана днес за председателка на горната камара на парламента, втората по ранг длъжност в държавната йерархия на централноазиатската страна, предаде Ройтерс. Предшественикът й Касим-Жомарт Токаев положи клетва като изпълняващ длъжността президент, съгласно конституцията на страната, след като вчера Назарбаев подаде оставка след 30 години на власт. Дарига Назарбаева (55 г.) беше досега вицепремиерка. След 30 г. на власт Назарбаев се оттегля. Кой идва след него", "date": "2019.03.20", "title": "Дъщеря на Назарбаев стана №2 в държавата"}
{"url": "http://clubz.bg/80835-kiril_despodov_otpadna_ot_nacionalniq", "text": "Лоша новина за националния отбор преди старта на европейските квалификации - Кирил Десподов отпадна от тима заради контузия. Нападателят на \"Каляри\" е освободен от лагера - причината е именно травмата, получена в клубния му тим наскоро. Няма да бъде викан нов футболист, в групата на селекционера Петър Хубчев останаха 23-ма състезатели, съобщи официално БФС. Хубчев повика тийнейджъри в националния На 22 март (петък) България стартира на стадион \"Васил Левски\" срещу Черна гора. А идния понеделник следва гостуване на Косово. Другите отбори в група А са Англия и Чехия. На същите дати британците първо приемат чехите, а след това имат визита в Подгорица.", "date": "2019.03.20", "title": "Кирил Десподов отпадна от националния"}
{"url": "http://clubz.bg/80830-geshev_999_nqma_da_uchastvam_v_systezanieto_za_nov_glaven_prokuror", "text": "Така отговори днес на журналистически въпрос заместникът на Сотир Цацаров против корупцията и бивш шеф на Специлизираната прокуратра - Иван Гешев. Той каза, че имало \"изключително тесен кръг от хипотези\", при които може да премисли. На въпрос - може ли да получи предложение, на което не може да откаже, Гешев каза с усмивка: Разговорът бе по повод посещението на заместник-главния прокурор В САЩ, приключило само преди дни По повод днешната операция на спецпрокуратурата и КПКОНПИ в Червен бряг, той обяви, че задържаните - засега с полицейска мярка до 24 ч. - са шестима, като в това число е включен и кметът Данаил Вълов. Кметът на Червен бряг манипулирал търгове за топъл обяд за бедни Утре ще се преценява на колко от тях да бъдат повдигнати обвинения и за какво, но това, че е Вълов е прекратил търг, защото не \"правилната\" фирма спечелила да дава безплатен топъл обяд за бедни, нистина била \"една от линиите на разследването\", стана ясно от думите на прокурора. При осъществените претърсвания и изземвания са открити документи, които интересуват разследващите, заяви още Гешев, като не обяви да има намерени големи суми пари. Той енергично отрече на журналистическия въпрос - след като сигналът на \"Господари на ефира\", по който са сезирани, е от май, 2018 г., няма ли сегашната акция срещу кмета връзка с предстоящите избори. Аргументът е познатият:  Гешев отрече да му е известен \"списък\" на кметове на малки или по-големи населени места, които да разследват. Специално работата по случая в Червен бряг, се забавила, защото макар журналистическото разследване да е от м.г., АДФИ е правила след това дълъг одит на цялостната дейност на общината. Чак тогава пратили на прокуратурата сигналите, на базата на които след проверка е решено да има досъдебно производство. Гешев даде и малко правни съвети към кметовете. Той си го обяснявал с това, че последните години не е имало никакви последствия \"спрямо местните феодали\", но това вече се променило, защото престъпелнита не се разследват на местно ниво, не отиват в местната прокуратура и местния съд.", "date": "2019.03.20", "title": "Гешев: 99.9 няма да участвам в състезанието за нов главен прокурор"}
{"url": "http://clubz.bg/80834-foks_veche_e_na_disni_sreshtu_71_mlrd_dolara", "text": "\"Дисни\" (Disney) приключи изкупуването на развлекателния бизнес на \"Фокс\" (Fox) за 71 милиарда долара, предаде Асошиейтед прес, съобщава БТА. Така \"Пепеляшка\", \"Семейство Симпсън\", \"Междузвездни войни\" и \"Доктор Стрейндж\" вече ще бъдат под един корпоративен покрив. Какво означава купуването на \"21st Century Fox\" от \"Дисни\"? Сделката най-вероятно ще промени силно медийния пейзаж. Освен всичко тя проправя пътя на \"Дисни\" да пусне стрийминг услугата Дисни плюс (Dsiney Plus) по-късно през тази година. Това също така ще доведе до съкращаване на хиляди работни места заради дублиране на персонала в кинопроизводството на \"Фокс\" и \"Дисни\". С придобиването на студията, които стоят зад \"Семейство Симпсън\" и \"Ексмен\", Дисни цели да се конкурира по-успешно с технологични компании като \"Амазон\" (Amazon) и \"Нетфликс\" (Netflix) в привличането на зрителското внимание и повече долари, отбелязва Асошиейтед прес. \"Дисни\" започва онлайн излъчване по подобие на Netflix \"Дисни\" се нуждае от завладяващи телевизионни програми и филми, за да убеди зрителите да се регистрират и да плащат за още една стрийминг услуга. Компанията вече има класическите анимационни филми на Дисни, \"Междузвездни войни\", анимационното студио за компютърна анимация Пиксар, Мъпетите и някои от героите на Марвел. С изкупуването на \"Фокс\" \"Дисни\" може да прибави към тях и \"Екс мен\" на Марвел и \"Дедпул\" наред с програми, които се излъчват по каналите на \"Фокс\" като \"Еф Екс нетуъркс\" (FX Networks) и \"Нешънъл джиографик\" (National Geographic). Сред продукциите на \"Фокс\" са и \"Американците\", \"Това сме ние\" и \"Модерно семейство\". Сделката ще помогне на \"Дисни\" в бъдеще да контролира телевизионните програми и филми от началото до края - от създаването им до разпространението им чрез телевизионни канали, киносалони, стрийминг услуги и други начини, чрез които хората гледат развлекателни програми. \"Дисни\" ще получи ценни данни за клиентите и навиците им за развлечение, които може да използва, за да продава реклама. Главният изпълнителен директор на \"Дисни\" Робърт Игър каза по време на телеконференция за финансовите резултати на компанията през февруари, че \"Дисни плюс\" и другите пряко насочени към клиентите бизнеси са \"Приоритет номер 1\" за \"Дисни\". Кабелните и телекомуникационните компании изкупиха компаниите, които правят телевизионни програми и филми, за да се конкурират в променящия се медиен пейзаж. Въпреки че интернет доставчици като Ей Ти енд Ти (AT & T) и Комкаст (Comcast) пряко контролират достъпа на клиентите си до интернет по начин, по който \"Амазон\" ЮТюб (YouTube) и \"Нетфликс\" не го правят, те все още са заплашени, тъй като тези стрийминг услуги печелят популярност. Ей Ти енд Ти купи \"Тайм Уорнър\" (Time Warner) миналата година за 81 милиарда долара и вече пусна собствена стрийминг услуга. Така гледаш телевизия с каналите на \"Тайм Уорнър\" като Ти Би Ес (TBS) и Ти Ен Ти (TNT) за 15 долара на месец.  \"Дисни\" започва онлайн излъчване по подобие на Netflix", "date": "2019.03.20", "title": "\"Фокс\" вече е на \"Дисни\" срещу 71 млрд. долара"}
{"url": "http://clubz.bg/80836-evrokomisiqta_globi_gugyl_s_149_miliarda_evro", "text": "Еврокомисията налага глоба в размер на   на \"Гугъл\", обяви току-що комисарката по конкуренцията Маргрете Вестагер. Това е третата глоба, наложена от \"Брюксел\" срещу компанията от 2017 г. насам. Американският интернет гигант е наказан за нарушаване на антимонополните правила на ЕС. Компанията е злоупотребила с доминиращото си положение на пазара члез налагане на ограничителни клаузи в договори с уебсайтове, представляващи трети страни. Това пречи на конкурентите да разполагат в тези сайтове свои реклами за търсачки. Европейската комисия глоби \"Гугъл\" с 2,42 млрд. евро Тази злоупотреба траяла 10 години, отбеляза Вестагер. Така други компании са били лишени от възможността да бъдат конкурентни, а потребителите – да се облагодетелстват от конкуренцията. Агрегаторите на сайтове на вестници, блогове или за туризъм често включват функции за търсене. Когато потребител търси чрез тази функция, сайтът показва и резултатите за търсенето, и реклами за търсене, които се появяват до тези резултати. Чрез приложението си AdSense for Search „Гугъл“ доставя тези реклами за търсене на собствениците на рекламиращите сайтове. „Гугъл“ е посредник, нещо като рекламен брокер, между рекламодателите и собствениците на сайтове, които искат да печелят от площите около техните страници с резултати от търсенето. Следователно AdSense for Search действа като посредническа платформа за онлайн търсене. „Гугъл“ е най-силният играч в тва посредничество в Европейското икономическо пространство (ЕИП). Компанията е мала пазарен дял над 70 на сто от 2006 до 2016 г. Преди три години американският гигант е имал пазарен дял от над 90 на сто на националните пазари на търсачките и над 75 процента на повечето наионални пазари за онлайн реклама на търсачките. Не е възможно конкурентите в рекламата на онлайн търсенето „Майкрософт“ и „Яху“ да да продават място за реклама в търсачката на „Гугъл“. Следователно сайтове, представляващи трети страни, стават важна начална точка за другите доставчици на посредничество в рекламирането на онлайн търсенето, от която техният бизнес да се увеличава и да се опитват да конкурират „Гугъл“. Осигуряването на посредничество при реклама на онлайн търсачки от страна на „Гугъл“ на най-важните от търговска гледна точка рекламодатели ставало чрез индивидуално договаряни споразумения. ЕК проверила стотици подобни споразумения по време на разследването. Рекорд: ЕС глобява \"Гугъл\" с 4,3 милиарда евро От „Гугъл“ първо наложили  , което пречело на конкурентите да публикуват всякакви реклами на търсачки в най-важните от търговска гледна точка сайтове. След това „Гугъл“ въвела стратегия за „облекчена ексклузивност“, целяща нейните реклами за търсене да си резервират най-доброто място и да контролира рекламите на конкурентите. Тази практика на „Гугъл“ покривала над половината от пазара чрез оборота през по-голямата част от периода. Конкурентите на американската компания не били в състояние да я конкурират – било заради забрана да се появяват в сайтове на рекламодатели, било заради това, че от „Гугъл“ резервирали за себе си най-ценните от търговка гледна точка площи в тези сайтове. Европейски глоби изядоха повече от половината от печалбата на “Гугъл” Тази практика на „Гугъл“ представлява злоупотреба доминираща позиция на пазара на посредниците при рекламирането на онлайн търсенето, като се въпира конкуренцията по същество. Доминирането на пазара като такова не е незаконно според антимонополното законодателство на ЕС . Доминиращите компании обаче носят специална отговорност да не злоупотребяват с тези позиции нито на пазара, на който доминират, нито на отделни пазари. Днешното решение е в резултат на заключение, че „гугъл“ доминира на пазара за посредничество при рекламата на онлайн търсенето в ЕИП поне от 2006 г. Това се дължи на изключително високите пазарни дялове на компанията. Пазарът се характеризира с това, че на него се навлиза много трудно. Необходими са начални и проължителни инвестиции за развитие и поддръжка на технологията за търсене, платформа за реклама на търсенето и доста голям брой рекламодатели и издатели. Глобата, наложена от ЕК, е в размер 1 494 459 000 евро. Тя съставлява 1,29 на сто от оборота на компанията за 2018 г. и взема предвид тежестта на нарушението. Решението изисква от американския гигант най-малкто да прекрати незаконното си поведение и да се въздържи от всякакви стъпки с подобен или еднакъв ефект. Всеки гражданин или бизнес, който се смята за засегнат от дейността на „Гугъл“, има право да съди компанията в съдилищата в страните членки на ЕС. През 2017 г. ЕК глоби „Гугъл“ с   за това, че дава неправомерно предимство на собствения си сайт за сравнително пазаруване. През юли 2018 г. Брюксел глоби интернет гиганта с   за незаконни практики с устройства, използващи Android, с цел засилване на доминиращото положение на търсачката. Рекорд: ЕС глобява \"Гугъл\" с 4,3 милиарда евро Европейски глоби изядоха повече от половината от печалбата на “Гугъл”", "date": "2019.03.20", "title": "Еврокомисията глоби \"Гугъл\" с 1,49 милиарда евро"}
{"url": "http://clubz.bg/80829-cik_s_novo_rykovodstvo_gerb_podkrepi_kanditatkata_na_bsp", "text": "Новото ръководство на ЦИК вече е факт, предстои президентът Румен Радев да назначи и останалите нови членове на комисията с указ, за да заработи органът. По закон Народното събрание избира председател, заместници и секретар на комисията. Това се и случи днес - в отсъствието на БСП от пленарната зала. Единствено зам.-председателят на социалистите Драгомир Стойнев се яви в парламента - за да защити номинацията на левицата за зам. председател на ЦИК. ГЕРБ пък направи жест - подкрепи тази номинация - в знак на добра воля, а не да \"договорки и сделки\" - както уточни председателят на депутатите от управляващата партия Цветан Цветанов.  Приравнена ли бе независимата по закон ЦИК до партиен придатък В крайна сметка се реши - председател на ЦИК от днес е   - номинация на ГЕРБ. Нейни заместници са  предложена от \"Обединени патриоти\" и   - от БСП. Секретар на ЦИК е кандидатираната от името на ДПС  Дебатите обаче нямаха почти нищо общо с изборната комисия, работата й, кандидатите за местата, които бяха гласувани. Централната тема на разговора бе БСП, случващото се там след отказа на партията да издигне Сергей Станишев за водач на европейската листа, бойкота на левицата, който продължава вече месец. Така и на Драгомир Стойнев му се наложи за участва в дискусия, не само да представи номинацията на левицата за изборния орган.  Как машините заЦИКлиха между двете ЦИК \"Стрели\" по БСП хвърчаха и по друга линия - председателят на правната комисия от ГЕРБ Данаил Кирилов реши да прави \"правен анализ\" на Изборния кодекс и заложените в него процедури по избора на ЦИК. Целта - да се припомня постоянно, че правилата ги е писала Мая Манолова през 2014 г. - тогава депутатка от БСП. (всъщност последната промяна на текстове от Изборния кодекс, свързани със състава на ЦИК, са правени след това - по времето, когато ГЕРБ се бяха върнали на власт, а вносител на текстовете е Цецка Цачева - б.р.) Той разкритикува левицата и са начина, по който Елена Йончева бе избрана за водач на червената евролиста - защото не било с машинно гласуване, за което левицата толкова настоявала. Освен това заподозря социалистите, че искаха смяна на ЦИК не заради закона, тъй като мандатът й изтичаше, а за да сменят собствените си кандидати за изборната комисия.  На свой ред Драгомир Стойнев репликира, че не е нужно Народното събрание да се занимава с партийния живот на БСП, но това било логично - защото социалистическата партия щяла да е победител на предстоящия европейски вот. По думите на червения депутат дискусиите в левицата за това кой да е водач на листата - Йончева или Станишев, са хубаво нещо - защото партията разполага с политици с качества, сред които да избира кандидадите си.  Как машините заЦИКлиха между двете ЦИК", "date": "2019.03.20", "title": "ЦИК с ново ръководство. ГЕРБ подкрепи кандитатката на БСП"}
{"url": "http://clubz.bg/80824-noviqt_apartament_na_cvetanov_e_po_golqm_no_po_evtin_ot_starite", "text": "Двата апартамента, които заместник-председателят на ГЕРБ Цветан Цветанов е заменил за луксозен имот с персонален асансьор, по документи са по-скъпи от новия. Това съобщи  Старите апартаменти били собственост на фирма \"Артекс\" само няколко часа. Веднага след това те са били продадени на бивш подчинен на самия Цветанов. Това е бившият IT специалист на ГЕРБ и участник в предизборния щаб на партията Симеон Велков. Бившият подчинен на Цветанов е придобил двата имота в съсобственост със съпругата си. Така на същата дата, когато Цветанов разменя с фирма \"Артекс\" две свои жилища от улица \"Елемаг\" за новия си дом, старите му апартаменти стават собственост на Симеон и Ива Велкови. За тях семейната двойка плаща   Срещу сумата те получават  Така старите апартаменти на Цветанов излязоха по-скъпи от новия. Според документите семейство Велкови имат с около 100 000 лева по-скъпо недвижимо имущество от новата придобивка на Цветанови. Новата недвижима собственост на заместник-председателя на ГЕРБ е с обща площ от   За да придобие недвижимото имущество, Цветанов приписва на „Артекс“ два от своите апартаменти и доплаща 100 000 лева.   (заедно със замяната и доплащането). Според данни от фирма „Артекс“ цените на имотите в тази и подобни сгради започват от 2600 евро за квадратен метър. Цената за Цветанов обаче е под 630 евро. \"В момента Велков не работи за ГЕРБ“, коментираха от пресцентъра на партията, а впоследствие уточниха, че е напуснал преди повече от две години и половина. Според профила на Велков в социалната мрежа LinkedIn, той и в момента работи като “e-campaigner” към ПП ГЕРБ. Проучване показа, че Велков е бил в тясна връзка с Цветанов, най-вече в предизборния щаб на ГЕРБ. Преди повече от две години обаче той е напуснал, за да започне работа като държавен служител в „Ръководство въздушно движение“ (РВД). Новият апартамент на бившия вътрешен министър е разположен на последния шести етаж, в сграда на име \"Летера\", получила титлата \"сграда на годината\" през 2017 г. Имотът заема площ от от 240 кв. м. Към него има и двоен гараж, който е отделен от останалите в сградата. Има и предверие с „ВИП асансьор“, чиято шахта, според нотариалния акт, също е собственост на Цветанови. Това отговори говорителят на главния прокурор Румяна Арнаудова на журналистически въпрос днес. Тя обяви, че делото още не еразпределено. Обичайно в рамките на подобно разседване се изискват документи, информация от Агенцията по вписвания, снемат се обяснения от купувачи, от продавачи, прави се експертна справка за пазарната стойност на определен имот и се взема решение за ивръшено престъплеине. Няма пречка прокуратурата ако е сезирна, да възложи проверката да се извърши от КПКОНПИ. По-късно случая коментира и зам.главният прокурор срещу корупцията Иван Гешев, който използва израза, че   е подала сигнала. \"Ние проверяваме абсолютно всичко\", заяви гешев, като даде пример, че като дошъл във ВКП, сам в един отдел имало 12 сигнала. В България проверяваме абсолютно всичко, което не е е така във всички страни на ЕС, каза гешев. Той поясни, че \"там може да се селектира\". Но въпреки това ще работят.  И Антон Славчев от КПКОНПИ каза, че при тях имало \"дежурния сигналоподател\" и това било \"само и само да злепоставят\" един или друг човек.", "date": "2019.03.20", "title": "Новият апартамент на Цветанов е по-голям, но по-евтин от старите"}
{"url": "http://clubz.bg/80832-bylgarka_sred_desette_britanski_pisatelki_na_elif_shafak_glasove_na_nashata_syvest", "text": "Елиф Шафак препоръчва десет знаменити британски писателки по покана на Британския национален център на книгата и една от тях е Капка Касабова. Българката, чийто роман „Граница“ получи редица отличия, е в компанията на Пейшънс Агбаби, Луси Колдуел, Джилиън Кларк, Джеси Грийнграс, Шарлот Хигинс, Сара Мейтланд, Денис Мина и Еви Уайлд. Списъкът на Елиф Шафак е част от „International Literature Showcase“ – съвместна програма на Британския съвет и Националния писателски център – организация, която цели популяризирането на британската съвременна литература. Темите за 2019 г. са жените писатели, както и авторите с различна сексуална ориентация или от малцинствените групи. Десетте имена Шафак препоръчва по време на едночасов подкаст на Националния писателски център.", "date": "2019.03.20", "title": "Българка сред десетте британски писателки на Елиф Шафак, гласове на нашата съвест"}
{"url": "http://clubz.bg/80818-prelitat_komonizdi_nad_sokaka_predadohte_ni_podlo_se_de_se", "text": "Венци Мицов публикува на профила си във Фейсбук специална поема, посветена на края на преговорите за общо явяване на евровота между СДС и \"Демократична България\" \"Демократична България\": СДС избра ГЕРБ Ето какво написа Мицов", "date": "2019.03.20", "title": "\"Прелитат КОМОНИЗДИ над сокака. Предадохте ни, подло Се Де Се\""}
{"url": "http://clubz.bg/80820-ubiecyt_ot_botevgrad_pil_2_dni_nonstop_predi_da_posegne_na_jena_si", "text": "Прострелян с гладкоцевната си пушка е открит Людмил Аяров от Ботевград в семейното си жилище. Вчера следобед той намушка съпругата си - 37-годишната Камелия Аярова. Според свидетели от града, въпреки че бе споменато за негови хулигански прояви на младини, мъжът   - неосъждан е, бил е ловец и е имал разрешително за законно притежавана пушка. Убийство на жена на улица в Ботевград. Полицията издирва мъжа ѝ Той е бил страшно ревнив, което според полицията е и основният мотив за убийството на Камелия. Двамата имат две деца. Заради търкания в семейството, според свидетели той е пил два дни почти непрекъснато, преди да се стигне до трагичния завършек вчера за Камелия, а после и за него. Всяка десета убита жена е търсила помощ в полицията От полицията отбелязаха вчера, че до момента на престъпелнието не е имало жалби за проблеми или агресия в дома им. За сметка на това пък градът бе блокиран вчера от тежки полицейски сили, след като Аяров е напуснал местопрестъплението, а и се знае, че притежава законно оръжие. От София е изкаран Специализираният отряд за борба с тероризма - нещо, което става само с подпис на главен секретар на МВР.  Бойко Борисов: Накарах се много на МВР заради Пелов Точно в Ботевград полицията се провали звучно с покойния вече сериен убиец и беглец от затвора Владимир Пелов. Оказа се, че той си е шетал из града след бягството от затвора, докато не бе застрелян от друг криминално проявен. По повода бившият вътрешен министър Валентин Радев каза знаменитата фраза, че \"в Ботевград има нещо - страх ги е от някаква по-голяма сила\" от полицията. Всяка десета убита жена е търсила помощ в полицията Бойко Борисов: Накарах се много на МВР заради Пелов", "date": "2019.03.20", "title": "Убиецът от Ботевград пил 2 дни нонстоп, преди да посегне на жена си"}
{"url": "http://clubz.bg/80819-psj_specheli_bitka_s_uefa_no_ne_naj_vajnata", "text": "\"Пари Сен Жермен\" спечели битка с УЕФА в Арбитражния спортен съд (КАС) в Лозана, съобщава Би Би Си. По-важната обаче - за най-големите трансфери на френския шампион, предстои. Сега КАС постановява, че европейската футболна централа няма право да прави ново разследване дали ПСЖ е нарушил правилото за финансов феърплей (ФФП) до сезон 2017-2018. Такива намерения имаше в Нион и те бяха официално заявени. Според КАС обаче в УЕФА са изпуснали срока за преразглеждане. Предстои развръзката по разследването на трансферите, разтърсили футбола през лятото на 2017 г. Тогава парижани привлякоха Неймар от \"Барселона\" за 222 милиона евро и Килиан Мбапе (официално под наем) от \"Монако\" за 180 млн. евро, пояснява Би Би Си. Това е отделен случай, с който финансовата комисия на УЕФА продължава да се занимава. УЕФА разследва ПСЖ заради космическите трансфери Казусът бе отворен отново миналия септември. ПСЖ вече понесе глоба за прекрачване на ФФП през 2014 г., а също така му беше наредено да използва точно определени 21 футболисти. По повод актуалното решение на КАС пресофисът на УЕФА обяви, че мотивите се \"анализират\" и централата скоро ще се произнесе допълнително. Решението на КАС не поставяло под съмнение обективността на системата за лицензиране и финансов феърплей. В Нион има и още един голям случай, който се чака от футболните хора - за нарушаване на ФФП от страна на \"Манчестър Сити\".", "date": "2019.03.20", "title": "ПСЖ спечели битка с УЕФА. Но не най-важната"}
{"url": "http://clubz.bg/80821-kmetyt_na_cherven_brqg_manipuliral_tyrgove_za_topyl_obqd_za_bedni", "text": "Специализираната прокуратура започна разследване срещу кмета на Червен бряг, съобщават от държавното обвинение. В общинските жилища: кметове и общинари вместо социалнослаби През април 2017 г. община Червен бряг обявява обществена поръчка за две позиции -  и   Длъжностно лице - възложител на обществените поръчки е кметът на Червен бряг, а програмата е финансирана по Оперативна програма за храни и/или основно материално подпомагане и съфинансирана от Фонда за европейско подпомагане на нуждаещи се лица. Стойността й е  . с ДДС. От съобщението става ясно още, че оперативно-издирвателните действия са възложени на Комисията за противодействие на корупцията и за отнемане на незаконно придобитото имущество (КПКОНПИ). Наказателното производство е започнало по материали, изпратени от Агенцията за държавна и финансова инспекция (АДФИ) и след журналистическо разследване на \"Господари на ефира\", излъчено на 7 май 2018 г. Данаил Вълов е спечели изборите за кмет на Червен бряг като независим кандидат, той е начело на общината за втори мандат. Той е издигнат от Гражданско обединение за развитие на община Червен бряг (ГОР - ВМРО) и е подкрепен от АБВ, БДЦ и Реформаторския блок. В общинските жилища: кметове и общинари вместо социалнослаби От началото на годината прокуратурата буквално \"вършее\" по линия на кметовете - само в два дни миналата седмица сблъсък с държавното обвинение имаха градоначалниците на Стрелча, Златица и Созопол. Върховната административан прокуратура пък обяви проверка по същото време за това - как са разпределяни общински жилища, в която със сигурност има достатъчно \"папки\" за злоупотреби. Наесен предстоят местни избори. В общинските жилища: кметове и общинари вместо социалнослаби", "date": "2019.03.20", "title": "Кметът на Червен бряг манипулирал търгове за топъл обяд за бедни"}
{"url": "http://clubz.bg/80826-mej_shte_poiska_kratko_otlagane_na_brekzit_tvyrdqt_medii", "text": "Британската министър-председателка Тереза Мей ще поиска днес в писмо до Европейския съюз кратко отлагане на Брекзит. Това съобщиха телевизионните канали Би Би Си и \"Скай\", цитирани от Ройтерс. \n\tСамо девет дни преди планираната дата на Брекзит, 29 март, определена от Мей преди две години, когато официално беше задействан член 50 от Договора за Европейски съюз, се очаква британският премиер да изпрати писмо до председателя на Европейския съвет Доналд Туск, в което да поиска отсрочка. \n\tНе е ясно обаче колко дълго ще бъде в крайна сметка това отлагане, предвид политическия хаос в Лондон, отбелязва Ройтерс.  \n\tСпоред Би Би Си Мей няма да иска дълга отсрочка. Засега няма коментар на тази информация от говорителите на премиера от кабинета й на \"Даунинг стрийт\" 10. \n\tТова отлагане, близо три години след като британците гласуваха на референдум страната им да напусне ЕС, прави Брекзит несигурен, отбелязва Ройтерс. Опциите, които остават сега, са излизане от съюза със споразумението на Мей, по-дълго отлагане, неорганизиран Брекзит или дори нов референдум. \n\tДоговореното от британската министър-председателка през ноември споразумение с ЕС за условията по развода на два пъти претърпя поражение в парламента. Мей се надява да го подложи на още едно гласуване, евентуално още следващата седмица. \n\tТя предупреди, че ако парламентът не ратифицира споразумението, тя ще поиска отлагането да продължи и след 30 юни - стъпка, която привържениците на Брекзит се опасяват, че би поставила Брекзит под въпрос. \n\tМей няма да иска дълго отлагане на излизането на страната от ЕС и има основания на парламента да бъде дадено още малко време, за да се обедини по въпроса по какъв път да се продължи по-нататък, заяви днес пожелал анонимност източник от \"Даунинг стрийт\". \n\tВ същото време той припомни, че \"хората във Великобритания чакат вече близо три години\". \"Омръзна им от това, че парламентът не съумява да вземе решение, и премиерът споделя тяхното незадоволство\", заяви цитираният източник.", "date": "2019.03.20", "title": "Мей ще поиска кратко отлагане на Брекзит, твърдят медии"}
{"url": "http://clubz.bg/80822-resheno_gerb_i_sds_otivat_zaedno_na_evroizborite", "text": "Решено: ГЕРБ и СДС отиват заедно на европейските избори на 26 май. Това стана ясно след среща между Бойко Борисов и Цветан Цветанов от страна на управляващите и председателя на сините Румен Христов и Владимир Кисьов. Окончателният изглед на листата ще е ясен на 31 март.  По думите на Борисов СДС ще получи избираемо място с списъка с кандидат-евродепутати на ГЕРБ. Ще има и поне още един седесар в листата.  Според премиера седесарите са \"убедени демократи, хора, които като отидат в Брюксел ще са убедени, че ще защитават каузите на Европейската народна партия\". И изрази надежда и други партии да подкрепят този съюз. Не ги назова.  Според неофициалната информация като кандидати в СДС са обсъждани Кисьов, който е вторият преговарящ с ЕС от страна на България преди присъединяването ни към съюза и бивш председател на Столичния общински съвет. Другото име е на бившия началник на кабинета на президента Петър Стоянов, а сега главен секретар на СДС Илия Лазаров.  Това е първият случай, в който ГЕРБ се явява на избори в сътрудничество с друга партия. Детайлите по партньорството се уточняват до следващия четвъртък.  До общите действия се стига, след като председателят на Европейската народна партия Жозеф Дол призова в писмо българските партии от политическото семейство да участват в \"общ фронт\" на изборите. Единствено СДС се отзова на идеята за общи действия с управляващите от ГЕРБ. СДС водеше разговори и с \"Демократична България\", но това партньорство бе прекратено именно заради колаборацията на сините с управляващите. В тези превори сините бяха поставили условия - едно от които е името на партията да бъде изписано изрично в регистрацията на коалиционния формат. Не е ясно дали същото условие е поставено и пред ГЕРБ.  \"Демократична България\": СДС избра ГЕРБ От \"Демократична България\" вчера обявиха, че спират разговорите със СДС заради решението им да изберат Бойко Борисов за свой партньор.  Четвъртата партия член на ЕНП у нас е \"Движение България на гражданите\". Оттам не подкрепиха категорично призива на Жозеф Дол, преговарят с \"Демократична България\" и решението за начина им на явяване на вота предстои. ДБГ вече номинираха за европейска листа - самостоятелна или коалиционна, председателя си Димитър Делчев.  Кандидатите за водачи на ДСБ и на \"Да, България\" във формата \"Демократична България\" са съответно настоящият евродепутат Светослав Малинов и дипломата Стефан Тафров.   ", "date": "2019.03.20", "title": "Решено: ГЕРБ и СДС отиват заедно на евроизборите"}
{"url": "http://clubz.bg/80810-vks_ukaza_kogo_da_sydim_pri_nezakonno_podslushvane", "text": "Срещу кой държавен орган от всички, ангажирани с искането, разрешаването, прилагането и използването на специални разузнавателни средства (СРС), трябва да са насочени исковете на жертвите на незаконно подслушване. На този въпрос отговори в решение по реда на чл. 290 от Гражданския процесуален кодекс (ГПК) състав на Върховния касационен съд (ВКС), председателстван лично от шефката на Гражданската колегия Светла Димитрова, съобщава    . Случаят, послужил за повод на ВКС да даде важните разяснения, е на родителите на осъден на доживотен затвор за убийства, които са следени и подслушвани, тъй като синът им се е укрил от правосъдието. Те са получили информация от Националното бюро за контрол на СРС за незаконното подслушване и са завели дело по Закона за отговорността на държавата и общините за вреди (ЗОДОВ), в което претендират обезщетение от по 15 000 лв. Из доклад за СРС през 2017 г.: ДАНС отказва документи, прокуратурата мълчи Първите две инстанции по него – районният и окръжният съд в Перник, осъждат Главна дирекция „Национална полиция“ да им плати по 2000 лв., но и двете страни остават недоволни и казусът стига до ВКС. Въпросът, заради който делото е допуснато до касация, е: Това не е първото дело, по което ВКС се произнася по приложението на тази разпоредба от ЗОДОВ, в която през 2009 г. беше регламентирано, че държавата отговаря за вредите, причинени на граждани от разследващите органи, прокуратурата или съда, при незаконосъобразно използване на специални разузнавателни средства.  , през лятото на миналата година състав на ВКС с председател Борислав Белазелков и членове Борис Илиев и Димитър Димитров постанови първото решение, в което даде отговор   причинени от незаконно подслушване,  може да бъдат предявявани исковете,  на решението на НБКСРС и  за предявяване на иска за обезщетение. С решението по казуса на подслушваните родители съставът с председател Светла Димитрова и членове Геника Михайлова (докладчик) и Даниела Стоянова сам посочва, че доразвива вече постановеното от колегите им в предходното решение. И заявява:  . И сочат, че освен, че съдът, разглеждащ иска за вреди, не може да проверява вътрешното убеждение на колегата си, разрешил използването на СРС, когато разрешението е издадено надлежно, но и нарушената подведомственост, сама по себе си, не е обективно годна да причини вреди.  , пише в решението. Така върховните съдии заявяват, че по случая на родителите на беглеца от правосъдието, правилно е прието, че Главната дирекция „Национална полиция“ е надлежно легитимираният ответник, защото именно тя е правоприемник на Главна дирекция „Криминална полиция“ на МВР, която е поискала подслушването. Като специално подчертава, че искът не трябва да е срещу Държавната агенция „Технически операции“, която е приложила поисканите от криминалната полиция СРС, т.е. подслушвала е мобилните и домашния телефон на мъжа и жената.", "date": "2019.03.20", "title": "ВКС указа кого да съдим при незаконно подслушване"}
{"url": "http://clubz.bg/80825-yunker_syvetva_enp_da_izklyuchi_orban", "text": "Председателят на Еврокомисията Жан-Клод Юнкер е посъветвал Европейската народна партия да изключи от редиците си „Фидес“ на унгарския премиер Виктор Орбан, предаде Ройтерс. Това заяви днес самият Юнкер пред германско радио. Същевременно Анегрет Крамп-Каренбауер - лидерката на управляващата в Германия партия, намекна за суспендиране на членството на „Фидес“ в ЕНП. Орбан се извини за \"полезни идиоти\", моли да не го изключват от ЕНП Всичко това става часове преди срещата на ръководството на ЕНП в Брюксел. Най-голямата партия в Европарламента ще реши какви действия да предприеме срещу Орбан заради обвиненията срещу правителството му в нарушаване на върховенството на закна. Някои искат изключването му. Тя наследи канцлерката Ангела Меркел начело на Християндемократческия съюз (ХДС) – първата парламентарна сила в Германия. Според нея един от вариантите би ил замразяване на членството н „Фидес“. Управляващата унгарска партия разгневи ЕНП, след като разлепи постери с лика на Жан-Клод Юнкер и обвиненията, че той  марионетка, манипулирана от американския милиардер Джордж Сорос, защото подкрепя неконтролираната миграция към страната. Орбан поведе и кампания срещу създадения от Сорос Централноевропейски университет (ЦЕУ) в Будапеща. Европарламентът даде зелена светлина за лишаването на Унгария от глас Наскоро унгарският премиер се извини за острия си език. Някои от европейските лидери, принадлежащи към ЕНП, обаче заявиха, че това не достатъчно. Крамп-Каренбауер заяви, че Орбан е предприел някои стъпки, за да покаже, че има смисъл диалогът да бъде продължен. Според нея обаче той и партията му трябва да докажат, че споделят европейските ценности. Друмата окло „Фидес“ се разиграва само ден преди започването на Европейския съвет в Брюксел. В него ще участват ръководителите на страните членки на ЕС. Европарламентът даде зелена светлина за лишаването на Унгария от глас", "date": "2019.03.20", "title": "Юнкер съветва ЕНП да изключи Орбан"}
{"url": "http://clubz.bg/80781-atentatyt_v_nova_zelandiq_sybudi_omrazata_v_okeaniq", "text": "Като имигрант в една от най-отдалечените точки на планетата от други градове, както и от България, не се случва да чуя често за битката в Шипченския проход през 1878-а. Но и това се случи. На 15 март, когато терористична атака в Крайстчърч, Нова Зеландия, в две джамии отне живота на най-малко петдесет граждани от мюсюлмански произход по време на молитва. Не… позволете ми да се поправя… бял  мъж, десен фундаменталист и напоен с фалшиви идеали жестоко застреля в упор невинни граждани по време на мирна петъчна молитва.  Терористът от Нова Зеландия разпространил манифеста си 9 минути преди атаката Въпреки, че 28-годишният терорист е роден в Австралия, той се уповавал на европейската си идентичност, и се самоопределя като расист и като бял националист, изповядващ т.нар. европейски ценности. Още по-странното е, че в същото време в колата му звучи сръбска чалга. Изписва 73 страници манифест и дори заснема на живо целия акт на насилие, което бива разпространено над 1,5 милиона пъти по социалните мрежи. Тази ужасна трагедия, развила се само на около 5000 километра от Пърт, Западна Австралия, шокира всички.  Джасинта Арден, премиер на Нова Зеландия и една от най-прогресивните световни лидерки определи атаката като “най-мрачния“ в историята на страната.   В “острова на дългия облак“ – както местните Маори наричат Нова Зеландия – реакциите са повече от съкрушителни: Австралия е изключително мулти-културална, където демографията се променя динамично, и половината от прираста на население е от имигранти, а всеки четвърти от тях са родени извън острова.  Страната споделя подобна форма на управление като на Великобритания - с премиер, министерски съвет, парламент и сенат. \"Няма да ме чуете да произнасям името му\" Премиерът на Австралия Скот Морисън изказа незабавно искрените си съболезнования и отправи молитви за семействата на загиналите. Нарече Нова Зеландия и Австралия не просто съседни държави, споделящи общи ценности и култура, но ги определи като едно семейство. Тъй като извършителят е роден в Австралия, местните власти са се задействали, но основното разследване по случая е оставено в ръцете на новозеландските власти. Вестниците отделиха десетки страници репортажи по случая. Но има и такива, които не са настроени с толкова симпатия към жертвите на насилието. В същия ден в медиите се появи изказване на сенатор Фрейзър Анинг от консервативната партия, който обвини ислямските общности за стрелбата в Нова Зеландия, като ги нарече  И твърдо застана зад антиимиграционна политика. Той на практика обвини самите жертви на насилие за разигралата се трагедия. Поулин Хансън,  сенатор от партията “Една нация” дори стигна до там да каже, че ако е нямало мюсюлмани, нямало е да има атака. Премиерът заклейми изказванията им, като противоречащи на австралийските ценности на толерантност. Не иска да го наричат герой. Но за цяла Нова Зеландия е герой Но най-интересната реакция бе на тийнеджър, който замери Анинг с яйце по време на пресконференция в знак на протест. Той бе брутално ударен и свален на земята от група поддръжници на сенатора. Неговата реакция беше остро осъдена. Организацията Change събра подписите на близо един милион души за свалянето му като политик. За по-малко от ден момчето от дарения също събра близо 50 хиляди долара за адвокат да съди сенатора. Вместо това обаче реши да ги дари на жертвите от терористичната атака. На другия ден Мелбърн осъмна с графити на младежа с яйцето #eggboy, когото някои нарекоха “легендарен”. Австралия е страна на имигранти. Но кои имигранти? В страната между 1901 г. и 1943 г. а след това и до 1973 г. е действала активно бяла имиграционна политика, която открито приема само западноевропейци, хора от англо-саксонски произход или привидно “бели‘”. Общо взето са се подбирали европейски имигранти пред хора от Азия и от Тихоокеанските острови. Имало е открита нетолерантност към имигранти от Китай например.  Днес Австралия е осъждана в световен мащаб за начина по който третира бегълци, като ги настанява в лагери в Науру и на остров Манус в Папуа Нова Гвинея за неопределен период от време, който стига до 5 години. Официалната имиграционна политика на държавния отдел е, че няма шанс бегълци да се установят в Австралия, ако пристигнат с лодки (въпреки че само малка част от общия брой бегълци пристигат по този начин - мнозинството пътуват със самолети). Всъщност това е и основна тема по време на изборите. И двете водещи партии – либералите и лейбърите, се обединиха в тази си жестока политика към вече травмираните пристигащи бегълци. Миналата година, един от “затворниците” Беруз Бочани, кюрд, роден в Иран, написа книга чрез текстови съобщения, описваща живота му и този на хиляди други заточени в затвора Манус. Книгата беше озаглавена  и спечели престижни международни литературни награди.  Днес Австралия и Нова Зеландия празнуват Седмицата на хармонията посветена на множеството култури в страната. Празненствата не са отменени дори в Крайстчърч като знак за утвърждаване на мулти-културните ценности.  В постоянно променящата се демография на страните Океанските държави не само че трябва да се адаптират към нарастващия брой на имигранти, но и да приемат, че мулти-културната страна е по-добра за всички, а не само за определен кръг хора. Отминало е времето, в което имигрантите се възприемат като нуждаещи се от помощ и подкрепа да се “адаптират”. Те биват едновременно осъждани за това, че обогатяват австралийска култура (което е изключително ефимерно понятие, включващо обикновено вид барбекю и джапанки), но също и, че носят различията си чрез своята култура.  Очакваните политически реакции са кратковременни. Би било добре да се види какви ще са дългосрочните след половин година. Напълно е възможно Либералната партия да поеме реториката на антимюсюлманските настроения, за да спечели изборите, използвайки омразата и разделението. Антимюсюлмански настроения съществуват от дълго време - от 2001 година насам. Те заместиха донякъде антиазиатките виждания, които доминираха дотогава. Въпреки, че в момента премиерът Скот Морисън (Либералната партия) осъжда остро изказванията на дясно-центристките сенатори, изборите ще покажат доколко атентатът в Нова Зеландия е пуснал своите корени. \"Няма да ме чуете да произнасям името му\" Не иска да го наричат герой. Но за цяла Нова Зеландия е герой", "date": "2019.03.20", "title": "Атентатът в Нова Зеландия събуди омразата в Океания"}
