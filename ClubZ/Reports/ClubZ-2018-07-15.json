{"url": "http://clubz.bg/70564-za_germancite_trymp_e_po_golqma_zaplaha_ot_putin", "text": "Близо две трети от германците смятат президента на САЩ Доналд Тръмп за по-голяма заплаха за световния мир от руския му колега Владимир Путин, показва проучване на \"ЮГав\" за ДПА. В понеделник се очаква двамата да се срещнат във финландската столица Хелзинки за дискусия, която да заздрави отношенията между съперничещите си световни сили. \n\tПовечето от участвалите в проучването 2052 души смятат, че Путин е по-приятен, по-компетентен и по-влиятелен от Тръмп.  Само 5 на сто от участниците заявяват, че Тръмп е по-компетентният лидер, 56 на сто са подкрепили Путин, а останалите не са отговорили. Срещата Тръмп-Путин е и средство за натиск над Европа 43 на сто от участниците смятат Путин и за по-влиятелен, в сравнение с 25 на сто за Тръмп, въпреки че САЩ превъзхождат Русия в икономически и военен план, отбелязва ДПА. Общо 64 на сто от запитаните са окачествили Тръмп като по-голяма заплаха за световния мир. Само 16 на сто са по-притеснени от Путин. БТА", "date": "2018.07.15", "title": "За германците Тръмп е по-голяма заплаха от Путин"}
{"url": "http://clubz.bg/70575-otkriha_izguben_scenarij_na_kubrik", "text": "Изгубен сценарий, написан от Стенли Кубрик през 1956 г. по книгата \"Огнена тайна\" от Стефан Цвайг, бе намерен повече от 60 години по-късно в университета в Бангор, Уелс, предаде ТАСС като цитира британски медии.  Кубрик работил над адаптирания по \"Огнена тайна\" сценарий заедно с американския писател Колдър Уилингам, с когото продължил сътрудничеството си над излезлия през 1957 г. по екраните филм \"Пътища на славата\". Сценарият е готов и по него може да бъде заснет филм. Стенли Кубрик е сред най-известните режисьори от втората половина на 20-и век. Заснел е филми в различни жанрове, като \"2001: Космическа одисея\", \"Лолита\", \"Д-р Стрейнджлав или как престанах да се страхувам и обикнах атомната бомба\", \"Портокал с часовников механизъм\", \"Широко затворени очи\".", "date": "2018.07.15", "title": "Откриха изгубен сценарий на Кубрик"}
{"url": "http://clubz.bg/70571-i_bylgariq_na_finala_na_mondiala", "text": "На финала на Световното първенство по футбол на стадион \"Лужники\" в Москва тази вечер, оказва се, ще има и българско участие. Нашият представител се казва Никола Алексиев и е от Пловдив, съобщава Нова тв. Той ще изведе на терена един от футболистите, които ще се впуснат в битката за трофея. Все още не е ясно до кой от играчите ще застане детето, тъй като самите звезди на футбола избират придружителите си точно преди началото на мача. Франция или Хърватия - кой ще стане световен шампион? Момчето и баща му пристигнали в Москва преди два дни. Оттогава програмата е плътна: тренировки, разглеждане на забележителности, игри и много репетиции за голямото събитие, заедно с други 22 деца от цял свят. Самият Никола казва, че излизането му на зеления терен е станало с късмет. Баща му го е записал за участие, изпращайки необходимите документи и мотивационни писма.", "date": "2018.07.15", "title": "И България на финала на Мондиала"}
{"url": "http://clubz.bg/70574-microsoft_iska_regulacii_vyrhu_licevoto_razpoznavane", "text": "Технологиите за лицево разпознаване трябва да бъдат регулирани от правителството, смята президентът на Microsoft Брад Смит, съобщи Ройтерс. Фейсбук въвежда лицевото разпознаване и в Европа Някои от употребите на технологията са позитивни и могат да бъдат изключително ценни - като например откриването на загубено дете или идентифицирането на терорист - но други са опасни. Трябва да се приемат закони в тази посока, твърди Смит, и предлага: Компанията на Бил Гейтс е първият технологичен гигант, който заема такава позиция. Технологиите за разпознаване на хора от видео или снимка все повече се търсят, твърдят от компанията, и според тях има опасност да се ползват от институциите преди да работят съвършено. Наскоро общественици и защитници на гражданските свободи в САЩ поискаха Amazon да прекрати предлагането на услугата за службите, тъй като софтуерът може да се ползва несправедливо спрямо цвенокожи и имигранти. Подобни крайни забрани обаче блокират и положителните употреби на технологията.", "date": "2018.07.15", "title": "Microsoft иска регулации върху лицевото разпознаване"}
{"url": "http://clubz.bg/70573-kakvo_putin_shte_predloji_na_trymp", "text": "Предстоящата на 16 юли среща в Хелзинки ще даде шанс на Владимир Путин да установи стабилен личен контакт с Доналд Тръмп. И най-вероятно това ще му се удаде. Владимир Путин е добър психолог и умее да се нагажда към събеседниците си. Освен това в Москва разбраха, че Доналд Тръмп вероятно ще изкара два мандата в Белия дом. Така че в близките шест и половина години официална Москва няма да има друг събеседник във Вашингтон и ще трябва да се настрои за такъв сценарий, коментира Константин Егерт. Освен това американският президент сам поиска тази среща. Той изобщо изпитва симпатии към едноличните лидери, които не свързват своите решения с парламентарната демокрация. Доналд Тръм явно е \"настроен положително\", защото евентуален провал на срещата на върха ще бъде сериозен удар по неговото самолюбие. Ако съдим по многото публикации на симпатизиращите на Тръмп медии в навечерието на приключилата среща на върха на НАТО, Белият дом се е съсредоточил върху две основни заплахи в сферата на сигурността - Китай и Иран. Медиите определят Русия като икономически и демографски слаба страна, която не може да бъде сериозно предизвикателство за САЩ. За Тръмп главна тема на срещата са отношенията между Москва и Техеран. Американският президент ще се опита да убеди Путин да се откаже от сътрудничеството си с Иран, най-малкото в Сирия. Израелският вестник \"Аарец\", който обичайно е добре информиран, писа, че премиерът Нетаняху е предлагал сделка на Кремъл: вие уговаряте иранците да се изтеглят от Сирия, а ние можем да се опитаме да убедим американците да отменят или поне да отслабят санкциите срещу руските компании и юридически лица. Схемата явно се е провалила. Москва никога няма да даде такива гаранции по простата причина, че влиянието й върху техеранските молли е твърде ограничено. Може би Москва ще успее да убеди иранците да се изтеглят по-далеч от контролираните от Израел Голански възвишения, но това е всичко, което реално може да стори Путин. И в това се корени основният бъдещ проблем в отношенията на Кремъл с Вашингтон. Тръмп, който се смята за \"майстор на сделките\", търси преди всичко конкретна изгода. Ако съдим по амбициите на неговата администрация, нещо повече могат да предложат само силните и влиятелни глобални партньори. Русия обаче не се явява точно такъв партньор. Нейната външна политика се гради на три основни принципа: поддържане на благоприятни външни условия за максимално дългото запазване на вътрешния политически режим, отстояване на зоните на \"привилигерованите интереси\" в постсъветското пространство и създаване на максимален брой проблеми на западните страни, за да ги принуди да обърнат внимание на позицията на Москва и да разговарят с нея като равен с равен. Тази тактика прилича повече на тактиката на регионална сила, отколкото на глобален играч. Може ли Кремъл да убеди китайците да не крадат чужда интелектуална собственост? Не. Способен ли е да убеди теократичния режим в Техеран да се откаже от ядрената си програма и да престане да заплашва Израел? Не. Може ли Москва да успее да докаже убедително на Ким Чен-ун, че е по-добре да изпълни изискванията на Вашингтон и бързо да се разоръжи? Също не. Дори и по отношение на украинския въпрос руското ръководство не може да стори нищо, въпреки че Путин държи много добри карти в ръцете си. Руското ръководство е убедено, че Киев трябва да направи първата крачка. А реализацията на Минските споразумения за всяко едно украинско правителство е равнозначна на политическо самоубийство. Така че и тук всичко е в задънена улица. Освен всичко това украинската тематика е в компетенциите на Конгреса. И тук Доналд Тръмп не може да направи нищо. Той би искал по-скоро да забрави цялата тази история. Според него, тя е била \"замислена\" от омразния му предшественик Барак Обама. За негово съжаление обаче на Капитолийския хълм не се забелязват никакви признаци за смекчаване на санкциите срещу Русия. Независимо от изказванията на някои сенатори като Рон Джонсън за неефективността на санкционния режим. Освен това Вашингтон се отнася много сериозно към темата за руската намеса в американските президентски избори. И подозренията срещу Москва няма да отшумят толкова скоро, ако въобще отшумят някога. Така че от срещата на върха в Хелзинки не бива да чакаме някакви драматични решения. Общият резултат ще бъде по-скоро скромен, но благоприятен за Кремъл. Възможно е двамата президенти да се договорят за откриване на закритите консулства в двете стани и за консултации по въпроса за ядреното разоръжаване. По същия начен двамата ще отделят Крим и Донбас в отделно досие, по което няма и не се предвижда съгласие. Путин сигурно ще намекне, че ще спазва неутралитет в конфликта на САЩ и Израел с Иран и няма да защитава иранските \"съюзници\", въпреки че във Вашингтнон отдавна са наясно с това. По останалите теми двамата ще обявят, че са се договорили за \"продължаване на консултациите\". По принцип сегашната американска администрация би била готова да остави Кремъл на мира, при положение че официална Москва на свой ред престане да създава проблеми на Белия дом. Това обаче предполага Путин да се откаже от ключовия елемент на своята политика и от имиджа си на световен шампион по политическа непредсказуемост, любител на силови решения и основен борец срещу политиката на САЩ за смяна на режими. Ако руският президент е готов на такава стъпка, отношенията му със САЩ могат да станат много по-стабилни и предсказуеми. Ако ли пък не, срещата на върха в Хелзинки ще стане вечното оправдание за двамата лидери под мотото: \"Аз бях склонен към компромис, но Тръмп (Путин) не пожела да промени позицията си\".", "date": "2018.07.15", "title": "Какво Путин ще предложи на Тръмп?"}
{"url": "http://clubz.bg/70561-ucheni_otkriha_mehanizym_otgovoren_za_evolyuciqta", "text": "Учени от Орегонския университет в САЩ установиха, че мутации в митохондриални гени могат да станат причина изолирани популации от един и същ вид бързо да развият репродуктивна несъвместимост и да се превърнат в отделни видове, съобщи Лента като цитира сайта Юрик алърт. Митохондриите са органели, които произвеждат нужната за дейността на клетките енергия. Роди се първото бебе с ДНК от трима родители Учените прибегнали до секвениране, т.е. установили нуклеотидната последователност на целия геном на ракообразното Tigriopus californicus. То е използвано като модел за изследване на вътревидовата диференциация в резултат на географска изолация. Вътревидовата диференциация е смятана за ранен стадий на поява на нови видове. Учените анализирали измененията в митохондриалните и ядрените геноми. Оказало се, че популациите T. californicus се отличават една от друга по мутациите в митохондриалните гени. ДНК на тези органели е тясно свързана с ДНК в клетъчното ядро. Затова генетични изменения в митохондриите могат да предизвикат намаляване на метаболичната ефективност на клетките. В резултат хибридното потомство, получено при кръстосването на популациите, страда от намалено производство на аденозинтрифосфат, забавено развитие и ниска плодовитост.  БТА", "date": "2018.07.15", "title": "Учени откриха механизъм, отговорен за еволюцията"}
{"url": "http://clubz.bg/70566-turskata_armiq_podchinena_na_erdogan", "text": "Генералният щаб на турската армия минава на подчинение на министъра на отбраната. Това гласи осмият поред указ на президента на страната Реджеп Ердоган, който беше публикуван в турския официален вестник, съобщава БНР. Министърът на отбраната може да бъде освободен по решение на президента, който е и глава на изпълнителната власт. Така за пръв път в историята си втората най-голяма армия в НАТО ще бъде подчинена на цивилното ръководство, т.е. на политически фигури, а не на командирите си в униформа. Ердоган назначи зет си за финансов министър, лирата се срина Със същия указ се преструктурират и Висшият военен съвет, където се вземат решенията за кариерното развитие на военнослужещите, и Съветът за национална сигурност. Досега членове на Висшият военен съвет, който се ръководи от президента, бяха началникът на ГЩ, командирите на родовете войски и 4 цивилни министри. Сега към тях се добавят и вицепрезидентът на страната Фуад Октай, министърът на образованието Зия Селчук и министърът на финансите Берат Албайрак. Ердоган - първият султан на модерна Турция По-рано към президенството бяха прехвърлени ключови структури от сферата на сигурността, включително Националната разузнавателна организация, Управлението по военна индустрия и други. Също така бяха назначени и 6 ректори на различни университети на мястото на  по-рано отстранени от длъжност техни колеги.  Ердоган - първият султан на модерна Турция", "date": "2018.07.15", "title": "Турската армия - подчинена на Ердоган"}
{"url": "http://clubz.bg/70580-franciq_e_svetoven_shampion_za_vtori_pyt", "text": "Франция е световен шампион след 4:2 на финала срещу Хърватия пред 78 011 зрители на стадион \"Лужники\" в Москва. Това е втора титла за \"петлите\" - първата те спечелиха преди 20 години на домакинския си Мондиал. Селекционерът Дидие Дешан се присъедини към Марио Загало и Франц Бекенбауер - тримата единствени са печелили титлата и като футболисти, и като старши треньори. Двубоят стана голеада, а имаше и спорни съдийски решения, стигна се до използване на VAR, вратарски грешки... Хърватия пое инициативата още от първите минути, Франция очаквано предпочете да приеме играта в половината си и да разчита на контри и статични положения. \"Сините\" отбелязаха още при първата си атака, когато получиха дискусионен свободен удар, Антоан Гризман центрира и Марио Манджукич отклони топката в собствената си врата - 1:0 за Франция в 18-ата минута. На \"ватрените\" отново се наложи да догонват в резултата и отново им се отдаде бързо да изравнят - чрез Иван Перишич в 28-ата. Пореден гол след статично положение - 70-ият от 64 срещи на Мондиала. След още десетина минути Перишич игра с ръка след корнер и главният рефер Нестор Питана от Аржентина се посъветва с VAR (дълго гледа видеозаписа) преди да отсъди дузпа. Гризман направи 2:1 в 38-ата. След почивката контрите на Франция станаха много опасни, тийнейджърът Килиан Мбапе се разигра, а и имаше много пространства. Атаките на Хърватия също носеха напрежение, но головете логично паднаха в тяхната врата. При идентични ситуации Пол Погба и Мбапе поднесоха купата на селекцията на Дешан. И двамата вкараха с удари от границата на наказателното поле, съответно в 59-ата и 65-ата. Мбапе е вторият тийнейджър след Пеле, който се разписва на финал на Световно. Той вече се нареди до легендата и в елиминациите, когато се разписа във вратата на Аржентина на осминафинала. В 69-ата Юго Лорис опита да направи последните минути интересни с грешка, от която се възползва Манджукич - 2:4. Това бе всичко като голове в зрелищния финал. Прагматичният подход на Франция даде резултат и днес, подплатен все пак от голяма класа, здрава защита, задружни действия, отлична огранизация и скорост в атака. \"Петлите\" са шампиони, но Хърватия записа историческо постижение и спечели симпатиите на целия футболен свят. На церемонията по награждаването участваха руският президент Владимир Путин, а също така държавните глави на Франция - Еманюел Макрон, и Хърватия - Колинда Грабар-Китарович. Двамата гледаха двубоя заедно и слязоха на терена хванати за ръце. Така политиците взеха дейно участие в награждаването под дъжда в Москва. Най-добър млад футболист на Мондиала е Килиан Мбапе, а играч №1 на турнира - Лука Модрич. Голмайстор №1 е Хари Кейн с 6 попадения. Хубаво е, че \"петлите\" направиха шпалир на своите съперници. Малко след това те и им върнаха жеста. Тогава дъждът вече бе проливен, а всички бяха много мокри. Първият чадър бе вдигнат над Владимир Путин, но останалите бяха вир вода, когато стана коронацията.", "date": "2018.07.15", "title": "Франция е световен шампион за втори път "}
{"url": "http://clubz.bg/70567-sasht_planirat_novi_voenni_bazi_v_kuvejt_i_irak", "text": "Въоръжените сили на САЩ планират да създадат нови военни бази на териториите на Ирак и Кувейт, съобщи вчера тв каналът \"Прес ТВ\", цитиран от ТАСС.  Американците смятали да създадат военновъздушна база в иракската провинция Анбар с цел да бъде контролирано шосето, свързващо Багдад и Дамаск, както и за да се следи какво става в западните райони на Ирак. Това би била трета военна база в тази провинция наред с авиобазите Айн ал Асад и Хабания. Американските военни щели да открият база и в Кувейт, която да стане главен пункт за материално-техническо снабдяване и за прехвърляне на военни сили в Близкия изток.  Ирак бомбардира \"Ислямска държава\" в Сирия САЩ изтеглиха силите си от Ирак през декември 2011 г. и се върнаха в страната през август 2014 г., след като обширни иракски територии бяха завзети от екстремистката групировка \"Ислямска държава\". Премиерът на Ирак Хайдер ал Абади обяви победа над ИД през декември 2018 година.", "date": "2018.07.15", "title": "САЩ планират нови военни бази в Кувейт и Ирак"}
{"url": "http://clubz.bg/70578-tereza_mej_kym_buntovnicite_podkrepete_me_ili_vyobshte_nqma_da_ima_brekzit", "text": "Британският премиер Тереза ​​Meй предупреди разделената си партия в неделя, че може \"въобще да няма Брекзит\", ако разрушат плана да установят близки отношения с Европейския съюз, след като напуснат най-големия търговски блок в света, съобщава Ройтерс. Свързвайки съдбата на Брекзит със собственото си оцеляване по такъв начин, тя показва в колко несигурна позиция на остава, след като нейното правителство изпадна в криза, а президентът на САЩ Доналд Тръмп публично разкритикува стратегията й за Брекзит. Тереза Мей: Тръмп ми каза да съдя ЕС По-малко от девет месеца, преди Обединеното кралство да напусне ЕС на 29 март 2019 г., страната, политическият елит и бизнес лидерите все още са дълбоко разделени под каква форма трябва да се осъществи Брекзит. Някои консерватори, настроени про Брекзит, се опасяват, че може да се появи сделка, която оставя Великобритания силно обвързана с правилата на ЕС и от Брекзит ще остане само името. Британското правителство също така ускори планирането на т.нар. \"излизане без сделка\", което може да изкриви финансовите пазари. Мей призова страната да подкрепи плана й за илизане от ЕС, заявявайки, че това е единствената възможност да се избегне подкопаването на мира в Северна Ирландия и запазването на единството на Обединеното кралство. Лондон иска зона за свободен обмен на стоки с ЕС Планът всъщност е Бяла книга. Тя бе одобрена от кабинета миналата седмица и предизвика оставките на двама министри - Дейвид Дейвис на \"Брекзит\" и Борис Джонсън на външните работи. Книгата подхрани и опити за бунт в управляващото мнозинство. Според тази Бяла книга Лондон иска да се създаде нова зона за свободен обмен на стоки за поддържане на търговия \"без търкания\" от двете страни на Ламанша. Тази зона има за цел чрез въвеждането на \"опростена митническа договореност\" да се избегне \"твърда граница между Северна Ирландия и Република Ирландия\". Такава граница е червена линия и за Лондон, и за Брюксел. Секторът на финансовите услуги обаче ще е предмет на ново споразумение. Това ще даде на Великобритания \"свободата да проправи собствения си път в най-важните отрасли на икономиката си\". Правителството обаче признава, че при услугите такова споразумение ще създаде \"повече бариери\" от сегашната ситуация и ще лиши финансовите институции от европейския им паспорт, който им позволява да работят без ограничения на континента. От лондонското Сити заявиха, че това е тежък удар за този финансов център. По отношение на движението на хора Лондон иска да се създаде \"нова рамка, която съблюдава британския граничен контрол\", като същевременно позволява на гражданите да отиват \"в съответните си страни\". Двама министри напуснаха Мей, несъгласни с плана й за \"Брекзит\" Великобритания прави и предложения за партньорство в областта на сигурността. Тя е готова да остане член на Европол и Евроюст и да изготви споразумения за координация по въпросите на външната политика и отбраната. Сега разгърнатите \"оперативни способности\" от двете страни на Ламанша ще се запазят. Тереза Мей увери, че тези предложения отговарят на вота на британците в подкрепа на \"Брекзит\" на референдума от юни 2016 г. Лондон иска зона за свободен обмен на стоки с ЕС Двама министри напуснаха Мей, несъгласни с плана й за \"Брекзит\"", "date": "2018.07.15", "title": "Тереза Мей към бунтовниците: Подкрепете ме или \"въобще няма да има Брекзит\""}
{"url": "http://clubz.bg/70490-treta_vyzrast_ili_vtora_mladost_za_glen_hyuz_video", "text": "Знаете, че е бил член на \"Дийп Пърпъл\" няма и 3 години, нали? Между 1973-1976 г. Въпреки това, белязана от проблеми с кокаина и пиячката, раздвоение между блуса и това да си вокал на... \"Блек Сабат\", кариерата на Глен Хюз днес изглежда зашеметяващо. Б.Т.Р. за Глен Хюз: Чест е да свирим с такъв уникален музикант Ето един легендарен Burn, където гласът на Глен определено е по-силен, по-контролиран и по-верен от този на соловокала. Неговото име е Дейв Ковърдейл. Дали пък известният не точно с най-ниското его Ричи Блекмор не се е обидил след това видео на режисьора, че не го дават. Нормално е - камерата е във възторг от басиста. Ето и една по-съвременна доза от... същото. Нищо че не се чува китарата. Едва ли не знаете този факт, но Хюз идва в \"Пърпъл\" от Trapeze, където свири с... хоп! - Мел Гейли, по късно китарист на \"Уайтснейк\" и Дейв Холанд - бъдещ барабанист на \"Джудас Прийст\". Религията към \"Пърпъл\" е толкова голяма, че разделени на \"ери\", Хюз се води  част от т. нар. трета и четвърта формация на Пурпурните. Присъединява се, след като през април 1973 г. Йън Пейс и Ричи Блекмор гледат изпълненията му с Trapeze в легендарния клуб Whisky a Go Go и решават, че той е напълно подходящ да се впише в замисляния нов състав. Хюз дори се притеснявал, че \"Пърпъл\" са му \"твърде рокаджийски\".   Трябва да броим още едно кратко завръщане в Trapeze през 1975 г. и после един опит за реюниън - през 1976 г., когато \"Пърпъл\" се разпада. Точно от същата година нататък Хюз е практически \"вълк единак\". Има и едно турне с Trapeze през 1991 г., но кой ли го помни на фона на другите неща. Басистът и вокал е инспиратор и двигател на какви ли не проекти. Един от най-запомнящите се е супергрупата Black Country Communion. \"Супер-\", защото другите са Джейсън Бонъм, Джо Бонамаса и Дерек Шериниън, свирил клавири от Алис Купър и \"Кис\" до Били Айдъл и Стив Вай.   Изплувал от ада на дрогата, какво обаче става с творчеството на Глен в новия век? Само вижте дискографията му: Явно добре си е починал между 2008 и 2016 г. защото преди 2 години - ако го кажем на политически език - обра вота на пърпъл-маниаците с Resonate. Единадесетте песни са записани в Япония с предимно скандинавски \"бандити\", а ето какво казва Глен за албума: Така и се казва това парче - Heavy. И в долното видео гостът на барабаните няма нужда от представяне. Участието на Чад Смит от \"Ред Хот Чили Пепърс\" е част от оценката на албума, заедно с отличните референции, 11-ото място в UK Rock & Metal Albums и 15-ото в US Top Hard Rock Albums на \"Билборд\" за 2016 г. Бонус: поинтересувайте се от китариста на Глен - Сьорен Андерсен. Ако още не сте, де...   Очакват фенове от рекордните 20 държави на \"Варна мега рок\" У нас обаче китаристът на Хюз ще се казва Славчо Николов - от Б.Т.Р. А \"Гласът на рока\" - както клишето е приело да нарича Хюз, ще пее като хедлайнер на първата вечер на \"Варна Мега рок\". Това ще стане на 18 август - само 3 дни преди да навърши 66 г. На шега казано: точно толкова трябват у нас за пенсия, ако нямаш нужния стаж в НОИ. Достоен човек! Очакват фенове от рекордните 20 държави на \"Варна мега рок\"", "date": "2018.07.15", "title": "Трета възраст или втора младост за Глен Хюз? (ВИДЕО)"}
{"url": "http://clubz.bg/70579-zakrivane_s_uil_smit_i_kalinka_malinka_snimki", "text": "Световното по футбол в Русия бе официално закрито с церемония преди финала Франция - Хърватия на стадион \"Лужники\". В шоуто участваха Уил Смит, Ера Истрефи и Ники Джем, които изпълняват химна на Мондиала.  Те го изпяха пред 78 011 зрители на фона на пищна хореография с десетки танцьори на терена. Уил Смит: Неймар е суперактьор. Вярвайте ми, нали и аз съм актьор (ВИДЕО) След това дойде ред на прелестната оперна прима Айда Гарифулина да изпее \"Калинка Малинка\". Бразилското величие Роналдиньо тупаше с ръце на перкусия. Пищно откриване с Роби Уилямс и красивата Айда Гарифулина (СНИМКИ) Както и на откриването на терена в специална луксозна поставка беше изнесена световната купа - от последния до днес капитан, който я вдигна, Филип Лам (с Германия през 2014 г.), и модела Наталия Гудянова. Президентът на ФИФА: Това е най-добрият Мондиал в историята  Накрая всички отстъпиха на двата отбора.    Пищно откриване с Роби Уилямс и красивата Айда Гарифулина (СНИМКИ) Президентът на ФИФА: Това е най-добрият Мондиал в историята ", "date": "2018.07.15", "title": "Закриване с Уил Смит и \"Калинка Малинка\" (СНИМКИ)"}
{"url": "http://clubz.bg/70577-arestuvaha_paraplanerist_preletql_nad_golf_kurorta_na_trymp", "text": "Шотландската полиция съобщи, че е арестувала парапланерист, участвал в акция на \"Гриийнпийс\" и нарушил зоната, забранена за полети, над голф курорта на американския президент Доналд Тръмп на западното крайбрежие на Шотландия, предадоха световните агенции.  Парапланеристът прелетял в петък вечерта над личния хеликоптер на Тръмп и покрива на сградата на сравнително ниска височина с  След появата на парапланера Тръмп е видян да преминава през тревата, бързо насочвайки се към входа на комплекса. На друга снимка се вижда как той проследява парапланериста с поглед и му помахва с ръка.  В момента на полета на покрива на сградата имало снайперисти и местно издание отбелязва, че пилотът е имал късмет, че те не са реагирали на появата му.  Според шотландската полиция 55-годишният парапланерист е извършил криминално нарушение, навлизайки в зоната, забранена за полети. Екоорганизацията твърди, че предварително е информирала властите за акцията", "date": "2018.07.15", "title": "Арестуваха парапланерист, прелетял над голф курорта на Тръмп"}
{"url": "http://clubz.bg/70570-zashto_ruskiqt_patriarh_leti_sys_samoleti_na_biznesmeni", "text": "Патриархът на Руската православна църква (РПЦ) Кирил лети с частен самолет, предоставен му от бизнесмени, които по този начин се стремят да окажат услуга на Църквата. Това обяснение дава прес секретарят на патриарх Кирил, цитиран от РБК, съобщава \"Дневник\". То е резултат от недоволство в социалните мрежи след като на 13 юли патриарх Кирил е видян да пристига в Екатеринбург с частния самолет Embraer Legacy 600, чиято цена според оценки, цитирани от медиата, достига 25 млн. долара. Патриарх Кирил обяви България за нация от малоумници Самата РПЦ не може да си позволи да поддържа частен самолет, за това не се харчат пари на църквата или на отделните епархии, коментира прессекретарят. От друга страна самолетът бил необходимост, защото патриархът се придвижва по сложни маршрути. Ако лети в бизнес класата, хората биха си казали, че това е лошо, а ако лети в икономичната - че го прави показно, коментира прессекретарят.", "date": "2018.07.15", "title": "Защо руският патриарх лети със самолети на бизнесмени"}
{"url": "http://clubz.bg/70569-trymp_nqmal_golemi_ochakvaniq_kym_sreshtata_s_putin", "text": "Президентът на САЩ Доналд Тръмп заяви пред телевизия Си Би Ес, че не очаква негативни последици от срещата си с руския лидер Владимир Путин, насрочена за утре в Хелзинки, предаде ТАСС. При все това американският лидер добавя, че \"няма големи очаквания\" за резултата от срещата с Путин. Тръмп и Путин се срещат на 16 юли в Хелзинки Двамата президенти преговаряха за пръв път на 7 юли 2017 г. в кулоарите на Г-20 в Хамбург. През ноември същата година Путин и Тръмп разговаряха по време на форума на АТИС във Виетнам и одобриха съвместно изявление във връзка със Сирия. Откакто американският лидер встъпи в длъжност преди година и половина, двамата с руския държавен глава са провели и няколко разговора по телефона, напомня ТАСС.", "date": "2018.07.15", "title": "Тръмп нямал големи очаквания към срещата с Путин"}
{"url": "http://clubz.bg/70505-okyrvavenoto_svetovno_pyrvenstvo", "text": "Кървавата световна купа в Русия. Така определя Мондиала, който вече е на финала си, Минки Уордън - директор по глобалните инициативи в правозащитната организация \"Хюман райтс уотч\" в статия за \"Политико\". Въпреки че през 2017 г. ФИФА прие Политика за човешките права, като в документа се обявява, че ще се вземат мерки за защитата им и  тяхното спазване, организацията наруши своите собствени правила. Руският президент Владимир Путин излезе като големия победител, използвайки първенството, като домакинства на спортно мега събитие, за да легитимира управлението си, пише Уордън. Вместо Мондиала - най-голямото събитие на ФИФА - да доведе до облекчаване на ситуацията със спазването на човешките права, което е на най-ниското си ниво от времето на СССР, заради него бяха извършени нарушения на човешките права, а ФИФА пренебрегна собствената си политика в тази сфера. В петък президентът на ФИФА нарече отминаващия Мондиал \"най-добрия в историята\". Президентът на ФИФА: Това е най-добрият Мондиал в историята  От закона против ЛГБТ пропагандата до работниците, които умират, за да построят нови бляскави стадиони - нарушенията на човешките права на този Мондиал са твърде много, смята правозащитничката. Най-малко 21 души са умрели по време на изграждането на стадионите, показват данните на Интернационала на строителните работници. Това е равно на почти два футболни отбора. Според доклад на организацията от юни 2018 г. повечето от тези смъртни случаи  са причинени от падане от големи височини, тежката екипировка на работниците - трагедии, които биха могли да бъдат избегнати, ако са били въведени условия за безопасност и здравни норми, смята Уордън. Тя цитира статия, озаглавена  , в която разследващото списание Josimar документира как най-малко 110 севернокорейци работят недоброволно на строежа на \"Зенит Арена\" в Санкт Петербург. Те са определяни като работници, извършващи недоброволен труд, защото трябва да изпращат голяма част от спечелената валута обратно в Пхенян и при това при нарушение на санкциите на ООН. След разкритията на медията президентът на ФИФА Джани Инфантино каза, че севернокорейски работници повече не се използват, но не разкри какво е станало с онези, които всъщност построиха стадиона в Санкт Петербург, и дали са били честно възнаградени за труда си, отбелязва Уордън. Световното първенство даде на един от най-големите нарушители на човешки права в Русия - чеченския лидер Рамзан Кадиров, глобална платформа, в която той да се опита да \"препере\" репутацията си. Чечения е известна като мястото, в което се случват едни от най-тежките потъпквания на човешки права.  Скандалният лидер Кадиров е добре известен с одобрението си за убийствата на честта, поръчвал е палежи на къщи. Освен това той открито заплашва журналисти и правозащитници. Една от тези заплашвани по-късно беше убита, но така и не получи възмездие за смъртта си. Рамзан Кадиров даде вечеря и почести на Салах и Египет През януари Аюб Титиев, директор в Грозни на дружеството \"Мемориал\", последната останала правозащитна организация, която открито действа в Чечения, беше арестуван по скалъпени обвинения. По време на турнира пък Кадиров публично прегръщаше играчи звезди като египтянина Салах в опит да промени репутацията си и да изглежда като обикновен футболен запалянко. С палежи и скалъпени процеси пъдят общество \"Мемориал\" от Северен Кавказ През 2017 г. Кадиров беше начело на ужасно и безпрецедентно преследване на ЛГБТ общността като силите за сигурност на Чечения залавяха хора, за които се смята, че са гейове, изтезаваха ги, а някои от тях безследно изчезнаха. Кадиров отрича това като в интервю пред  казва: В друго интервю той твърди, че не може дори да произнесе думата \"хомосексуален\". ФИФА заклеймява всяка дискриминация, включително и заради сексуална ориентация. Но руският \"антигей\" закон предвижда наказания за ЛГБТ активности, дори всяка публична информация за равенство между хетеросексуалните и хомосексуалните отношения, отбелязва още Уордън. ФИФА можеше да окаже натиск върху Русия да оттегли своя антигей закон, но няма доказателства, че е направено нещо подобно, въпреки че на предишни Световни първенства ФИФА нямаше колебания да използва подобни мерки, ако смята, че те биха имали отрицателно влияние върху турнира. В Москва това е срамно, но е и пропусната възможност, смята правозащитничката. Страните домакини на Световни първенства получават глобален престиж и това дава право на ФИФА и на феновете да настояват те да спазват човешките права и човешкото достойнство - на стадионите и извън тях, продължава тя. Това е важно, защото след Русия Световното първенство отива в Катар, който вече строи архипелаг от стадиони на предполагаема стойност от 200 млрд. долара. Катар премести първенството през есента, за да не трябва футболистите да рискуват здравето си като играят при екстремно високите летни температури в малката държава от Персийския залив. Но катарските власти все още не са предприели адекватни мерки, за да защитят 800 хил. работници мигранти, които строят инфраструктурата за Мондиала през 2022 г., през периодите на страшна жега и влага. Нещата трябва да се променят. През юни в Женева беше създаден нов  , който да разрешава проблемите със системното нарушаване на човешките права по време на големи спортни събития.  ФИФА трябва да разгледа какво се случи в Русия и да се увери, че използва новата си политика за човешките права за защита и на работниците, и на феновете. Не трябва повече да има първенство, което отнема човешки животи при подготовката му, завършва Уордън. Рамзан Кадиров даде вечеря и почести на Салах и Египет С палежи и скалъпени процеси пъдят общество \"Мемориал\" от Северен Кавказ", "date": "2018.07.15", "title": "\"Окървавеното\" Световно първенство"}
{"url": "http://clubz.bg/70550-yunesko_kym_kabineta_izqsnete_si_viziqta_za_turizma_v_pirinsko", "text": "Тази седмица излезе официалното решение на 42-та сесия на Комитета за световното наследство на ЮНЕСКО за Национален парк \"Пирин\" - това, което стана обект на спор между властта и природозащитниците. В решението си, Комитетът посочва, че   по спора дали проектът за нов план за управление на парка трябва да бъде подложен на екологична оценка или не, но след това трябва \"да осигури, че новият план за управление обхваща цялостно всички потенциални заплахи за изключителната универсална стойност на обекта и  в рамките на Националния парк \"Пирин\" ще допринесат за подобряване на тази стойност и предотвратяване на всякакво унищожаване на неговата цялост\". Комитетът изисква от България по отношение на новия план за управление да вземе предвид относимите препоръки на Консултативната мисия на IUCN от 2018 г., пишат от екологичната коалиция \"За да остане природа в България\". Кой как прочете решението на ЮНЕСКО за Пирин От екокоалицията са извели и някои препоръки: Какво е общото между Танзания, Буркина Фасо и Пирин? - Валери Симеонов ЮНЕСКО vs екоминистерството за Пирин - В текста на проекта на новия План за управление следва да се уточни, че в обекта могат да се допускат нови водохващания само за питейни нужди и в границите на естествения капацитет на обекта; такива водохващания не трябва никога да оказват значително въздействие върху естествените процеси в обекта, и екологичното функциониране на неговите водни екосистеми винаги трябва да бъде напълно запазено. Винаги трябва да бъде даван приоритет на оптимизирането и подобряване на съществуващите водни съоръжения и на търсенето на алтернативен източник на вода извън и в обекта.  Какво е общото между Танзания, Буркина Фасо и Пирин? - Валери Симеонов ЮНЕСКО vs екоминистерството за Пирин", "date": "2018.07.15", "title": "ЮНЕСКО към кабинета: Изяснете си визията за туризма в Пиринско"}
{"url": "http://clubz.bg/70568-telefon_112_opitajte_pak", "text": "Нов случай със забавена реакция при позвъняване на спешния телефон 112 за пореден път повдига въпроса колко добре работи той. Зрителка на бТВ сигнализира, че над половин час е звъняла, но неуспешно. Пътувайки по Околовръстния път в София, Вероника Кънева става свидетел как бус, натоварен на кола на пътна помощ, пада върху платното. Започват опити да бъде подаден сигнал на телефон 112. Връзката неколкократно прекъсвала, но сигналът е приет още при първото позвъняване, твърдят от спешния телефон. За  инцидента са постъпили сигнали, както от Вероника, така и от други свидетели.  Телефон 112 се издънил само със 130 от общо 600 000 обаждания Вероника обаче твърди, че 30 минути по-късно, когато успяла да се свърже с оператор, са ѝ казали, че сигнал за инцидента няма. От дирекцията обясняват, че причината за подобни забавяния е огромният трафик от обаждания. От системата 112 напомнят, че гражданите трябва да изчакат на телефона до получаването на отговор.", "date": "2018.07.15", "title": "Телефон 112 - опитайте пак"}
{"url": "http://clubz.bg/70558-zatlystqvaneto_ne_doprinasq_za_prejdevremenna_smyrt", "text": "Канадски учени опровергаха виждането, че затлъстяването допринася за преждевременна смърт, съобщи Лайф.  Те идентифицираха \"метаболически здрав\" тип затлъстяване, при който са налице излишни килограми, но индивидът не е засегнат от приближаващи към смъртта здравословни проблеми, като диабет тип 2 и високо артериално налягане.  Доклад на СЗО за България: Онкоболните растат, пушенето и затлъстяването - проблем  Така бе определен вид затлъстяване, при който човек не страда от опасни за живота заболявания. Резултатите от изследването навеждат на мисълта, че в редица предишни проучвания върху затлъстяването са допуснати методологични грешки. Заключенията са въз основа на анализ на данните за смъртта на 54 089 души, мъже и жени, които участвали в 5 предишни проучвания.  Резултатите от изследването са публикувани в Clinical Obesity.", "date": "2018.07.15", "title": "Затлъстяването не допринася за преждевременна смърт"}
{"url": "http://clubz.bg/70559-umyrtveni_li_sa_hilqdi_jivotni_predi_da_e_dokazano_che_sa_bolni", "text": "Лидерът на БСП Корнелия Нинова обяви, че ще изпрати сигнал до прокуратурата във връзка с хилядите умъртвени животни от Ямболско. Причината - евтаназирани са преди да е доказано, че са болни. Това Нинова направи от село Шарково, където днес се срещна с местните хора. БАБХ не работела добре със собствениците на умъртвените животни Това каза Корнелия Нинова, цитирана от пресцентъра на БСП. Зоват президента да наложи вето на лова на дива свиня   Зоват президента да наложи вето на лова на дива свиня", "date": "2018.07.15", "title": "\"Умъртвени ли са хиляди животни преди да е доказано, че са болни\""}
{"url": "http://clubz.bg/70560-pojarnata_v_zagreb_po_leko_s_pirotehnikata_neka_gledame_macha_video", "text": "Пожарникарите в Загреб ще бъдат на поста си по време на финала на Световното с Франция и ще реагират мигновено на всеки пожар, но нека не се стига дотам, внимавайте с пиротехническите и всякакви запалителни средства. Да си гледаме мача. Финалът на Световното Такъв призив отправят огнеборците в хърватската столица на страницата си във фейсбук, пише сайтът SBNation. Националите на Хърватия празнуваха по масите. Феновете им - по улиците (СНИМКИ, ВИДЕО) Подбудите им не са само превантивни. Ден след четвъртфинала в Русия една от командите в Загреб разпространи видео от камера. Там се вижда как служителите гледат дузпите, но сигнал за пожар ги вдига \"на крак\" и те за секунди \"излитат\", за да го гасят. Това става точно преди Иван Ракитич да изпълни победната дузпа, пратила \"ватрените\" на полуфинал. Само трима, които остават на пост, виждат точния удар на халфа на \"Барселона\". Пожарникарите са се подготвили за мача, подобно на всичките си сънародници - със знамена, фланелки и въобще всичко в червено и бяло. Националите на Хърватия празнуваха по масите. Феновете им - по улиците (СНИМКИ, ВИДЕО)", "date": "2018.07.15", "title": "Пожарната в Загреб: По-леко с пиротехниката, нека гледаме мача (ВИДЕО)"}
{"url": "http://clubz.bg/70565-tereza_mej_trymp_mi_kaza_da_sydq_es", "text": "Британският премиер Тереза Мей заяви днес, че американският президент Доналд Тръмп я посъветвал да съди Европейския съюз, вместо да преговаря за излизането на Великобритания от блока, предаде Асошиейтед прес.  На съвместната си пресконференция с премиера по време на посещението си във Великобритания Тръмп каза, че е дал на британския лидер съвет, който тя оценила като \"твърде брутален\".  Тръмп: Планът за \"Брекзит\" на Мей ще убие сделката със САЩ (ВИДЕО+СНИМКИ) В интервю за таблоида \"Сън\" Тръмп бе заявил, че на мястото на британския премиер би преговарял \"по много различен начин\". \"На тази пресконференция президентът каза още, че не бива да прекъсваме преговорите: \"Не напускайте преговорите, защото тогава ще ви притиснат до стената\", добави ТерезаМей пред Би Би Си. Тя отново повтори, че се стреми да договори с Брюксел възможно \"най-доброто споразумение\" с оглед излизането на кралството от ЕС, предвидено за 29 март 2019 година. Правителството в Лондон представи миналата седмица Бяла книга, където излага на 98 страници плана на Великобритания за бъдещите й отношения с Европейския съюз, след като страната излезе от него, като демонстрира и стремежа си да поддържа тесни отношения с общността, с което разочарова настояващите за безусловен Брекзит. Лондон разполага с твърде малко време, за да защити своя план - очаква се преговарящите да стигнат до споразумение до края на октомври, за да може европейските парламенти и британският да ратифицират документа преди Брекзит през март, отбелязва АФП БТА", "date": "2018.07.15", "title": "Тереза Мей: Тръмп ми каза да съдя ЕС"}
{"url": "http://clubz.bg/70562-zashto_izbivate_jivotnite", "text": "Не се научиха, така и не се научиха, изобщо не се научиха. Вече няма никакво значение по каква причина избиват овцете и козите в Странджа. Всички хора, с които говорих, бяха убедени, в две версии. По-меката: някой е решил да убие дребното животновъдство и пет пари не дава за поминъка на хората от този беден край. По-твърдата: някоя разчиства Странджа като терен за заселване с емигранти. И няма никакво значение дали има основателна причина за умъртвяването на животните и каква е тя. Доверието в българските институции е на кота нула. Тези, които ще повярват, че задължително трябва да се изтрепят овцете и козите, защото иначе чумата ще ги тръшне и ще заразят още стада, вероятно са същите, които повярваха, че Юнкер го мъчи ишиас. \"Умъртвени ли са хиляди животни преди да е доказано, че са болни\" Една снимка обиколи цялото виртуално пространство, жената от нея е заснета и на клип. Тя гали своите козички, нарича ги с имена, прегръща ги и плаче. Нищо в този клип не е изкуствено или преувеличено. Стадата не са само добитък, не са просто поминък, животните в тях имат имена, а стопаните им живеят с тях. И сега тази възрастна жена моли репортер: Направете нещо, направете нещо! Тъй ли нямаше един човек с мозък за пет пари в БАБХ, който да каже на колегите си, че не може току-така да влезеш в едно село и да почнеш да избиваш същества, които носят имена? Бабата не знае защо трябва да убият козите й, дядото не знае защо умъртвяват овцете му, но някой в БАБХ предполага се, знае. Първата му задължение би трябвало да бъде да обясни на тези хора какво става и какво се налага да се направи. Да отговори на всички зададени от тях въпроси, да ги убеди, че се налага (щом се налага). И едва след това да прати хората с белите мушами и маски да убиват. Възрастни хора прегръщат животинчета, а някакви мъже в одежди, които им осигуряват защита от същите животни, които възрастните прегръщат, ги убиват. Това не прилича на предотвратяване на зараза, това прилича на безумие, на жестокост, на унищожение прилича. И после някои умници ще се подиграват на простите селяни, че си обясняват наложителното мероприятие с конспиративни теории за заселване на Странджа с мигранти. А вие, умните, защо не обяснихте? Защо не проявихте елементарно уважение към тези селяни, които си гледат дребните животни като деца, кръщават ги, обичат ги, радват им се, боли ги за тях? Защо решихте, че може просто ей така, да се скриете в бели мушами и да видите сметките на стадата, на поминъка, на начина на живот на тези хора. БАБХ не работела добре със собствениците на умъртвените животни Тази арогантност е необяснима. Ако има основателна причина, защо не я разясниха по телевизиите? Защо медиите се употребяват да се пристрастят бедните селяни към търкането на талончета, а не се използваха да им се обясни защо им нахлуват в живота и го преобръщат с краката нагоре? На това никакво уважение хората отвръщат с никакво доверие. Но какво й пука на агенцията за безопасност на храните? Тя си знае, че българските селяни са кротки, те не са въоръжени като американските фермери, никой в Странджа няма да извади пушка и да каже, че не допуска убиец до стадото си, както сме виждали в някои филми. Затова сега гледаме друг филм, хорър. БАБХ не работела добре със собствениците на умъртвените животни", "date": "2018.07.15", "title": "Защо избивате животните?"}
{"url": "http://clubz.bg/70563-arjentina_otprashta_sampaoli_plashta_mu_2_miliona_neustojka", "text": "Футболната асоциация на Аржентина (AФА) се договори със селекционера Хорхе Сампаоли за предсрочното прекратяване на договора му, съобщава местният сайт Ole. Лео Меси и компания се провалиха на Световното, като отпаднаха още на осминафинал, а бяха считани за фаворити. По време на Мондиала се изговори и изписа много за отношенията между играчите и треньора. Твърдеше се, че звездите са поискали Сампаоли да бъде отстранен след загубата от Хърватия с 0:3, че след това не той е вземал решенията по състава и смените... При завръщането на селекцията в Буенос Айрес треньорът заяви, че няма намерение да напуска.  Представители на АФА са преговаряли с адвокатите на Сампаоли и е било постигнато споразумение за скъсване на контракта срещу неустойка от 2 млн. долара. Още не се знае кога раздялата ще бъде обявена официално. Според аржентинските медии проблем за предсрочно уволнение на селекционера е била високата му неустойка - 8,5 млн. Това е причината разговорите да продължат по-дълго от очакваното, пояснява Ole. Контрактът е до 2022 г. Хорхе Сампаоли оглави \"гаучосите\" през юни 2017 г. Аржентина вървеше зле в световните квалификации, но специалистът не успя да промени много. Тимът се класира с победа в последния мач, но още тогава личеше, че има проблеми, които не могат да се решат вече от години.", "date": "2018.07.15", "title": "Аржентина отпраща Сампаоли, плаща му $2 милиона неустойка"}
{"url": "http://clubz.bg/70551-metodite_na_trymp_iznudvane_i_reket", "text": "Най-великият \"бизнесмен\" на всички времена реши да поучава Тереза Мей как било правилно да се осъществи Брекзитът: най-добре било тя да избере твърдия Брекзит, за който настоява и неговото алтер его (\"другото Аз\") - фантастичният Борис Джонсън, който щял да бъде \"един отличен премиер\". Даже и Тръмп е разбрал, че споровете около правилната стратегия за излизане от ЕС застрашават управлението на британската министър-председателка. Това обаче изобщо не попречи на американския президент да се намеси в дебата, отправяйки сериозна заплаха: ако Великобритания запазела прекалено близки отношения с ЕС, тогава тя трябвало да забрави за търговско споразумение с Америка! Защото ЕС се нарежда директно след Германия в черния списък на Тръмп с онези, които експлоатирали бедната Америка откакто се помнел Тръмп, пише Бертолд Колер, ФАЦ. \"Таймс\": Тръмп ни казва истините, които не искаме да чуем Смайващо е с какво безгрижие Тръмп успява да съсипе за секунди всичко онова, което американската политика е градила в продължение на десетилетия в Европа. Изглежда той не разбира, че Америка също има интерес от единно НАТО и силен ЕС. Тръмп би могъл да преследва целите си и без да се кара с партньорите си или да къса отношенията с тях. Очевидно обаче този президент разбира само от онези методи, заради които беше сравнен с мафиотски бос (по думите на бившия шеф на ФБР Коми, който добре познава престъпния подземен свят). И на европейските му съюзници от НАТО, докато те се чувстват зависими от американските гаранции за сигурност, не им остава нищо друго освен да стискат зъби, да търпят тирадите на Тръмп и да си плащат рекета. Тръмп: Планът за \"Брекзит\" на Мей ще убие сделката със САЩ (ВИДЕО+СНИМКИ) На всички останали фронтове обаче заплахите на Тръмп ще предизвикат по-силна съпротива. Сред хората в Германия например поведението на Тръмп ще засили антиамериканизма и ще налее вода в мелницата на онези, които винаги са предпочитали руската прегръдка. На фона на всичко това Владимир Путин трудно може да повярва на късмета си. И тук не става въпрос само за оценката, дадена от шефа на ФИФА Инфантино, че Русия била организирала \"най-доброто дотук Световно първенство по футбол\". Тръмп: Планът за \"Брекзит\" на Мей ще убие сделката със САЩ (ВИДЕО+СНИМКИ)", "date": "2018.07.15", "title": "Методите на Тръмп: изнудване и рекет"}
{"url": "http://clubz.bg/70555-franciq_ili_hyrvatiq_koj_shte_stane_svetoven_shampion", "text": "Тази вечер е финалът на Световното между Франция и Хърватия - от 18 часа на стадион \"Лужники\" в Москва. И големият футболен купон в Русия ще свърши. Ако Франция спечели купата, това ще е за втори път в историята й след 1998 г. А селекционерът на \"петлите\" Дидие Дешан ще влезе в един много престижен клуб, в който са само още Мария Загало (Бразилия) и Франц Бекенбауер (Германия). Единствено те са ставали световни шампиони и като играчи, и като треньори. Финалът на Световното Хърватия за първия път може да грабне най-престижното отличие във футбола. И ще е най-малката страна (като население) от Уругвай насам в зората на турнирите, която се качва на върха. \"Петлите\" са фаворити. Тимът им печели без блясък, но същевременно поне дотук личеше колко много превъзхождат съперниците си като мощ, тактическа дисциплина и организация на играта. По същия начин - с прагматизъм, Франция стана №1 и преди 20 години. Ритуали и суеверия - как мустаците на Адил Рами дърпат Франция напред \"Сините\" допуснаха едно равенство дотук - 0:0 срещу Дания в мач без значение в групата. Във всичките си останали мачове спечелиха. Ако Хърватия не спечели тази вечер, няма да е трагедия, \"ватрените\" и така ще бъдат посрещнати като герои в родината си, защото това е най-високото постижение на националния отбор в историята. Тимът мина вихрено през групата, където разби Аржентина с 3:0. Тайната на хърватския успех - семейна любов и здрава психика След това и трите двубоя бяха спечелени след продължения, като на осминафиналите и четвъртфиналите с дузпи. Сигурно е, че хърватите и тази вечер ще противопоставят несломимия си дух. Двата отбора са се срещали пет пъти досега. Французите имат три победи, а две срещи са завършили наравно. Един от мачовете между двата съперника е отпреди 20 г., когато на полуфинал на Мондиала домакините стигнаха до 2:1 с обрат и след това вдигнаха световната купа. Съдията на финала: Все едно ми казаха, че съм станал баща Шампионът ще получи 38 милиона долара от наградния фонд, а сребърният медалист - 28 млн. Главен съдия тази вечер е аржентинецът Нестор Питана, за когото това ще е пети мач на руския Мондиал. Реферът ръководи по една среща на двете селекции - Хърватия - Дания (1:1 и 3:2) и Уругвай - Франция (0:2). Ритуали и суеверия - как мустаците на Адил Рами дърпат Франция напред Тайната на хърватския успех - семейна любов и здрава психика Съдията на финала: Все едно ми казаха, че съм станал баща", "date": "2018.07.15", "title": "Франция или Хърватия - кой ще стане световен шампион?"}
{"url": "http://clubz.bg/70552-v_otgovor_na_obstrel_izrael_nanese_vyzdushen_udar_po_ivicata_gaza", "text": "Израелската армия обяви, че е нанесла тази вечер въздушен удар срещу цели на ислямисткото движение Хамас в ивицата Газа, предаде Франс прес. Операцията е била реакция на изстреляни към Израел снаряди, въпреки сключеното временно примирие. Хамас обяви снощи прекратяване на огъня, след като Израел нанесе най-тежките въздушни удари срещу ивицата Газа след войната през лятото на 2014 г., припомня АФП. Израел удари бази на палестински екстремисти в Газа Общо от Газа са били изстреляни два снаряда, единият от които е бил прехванат от израелската система за противовъздушна отбрана, съобщава се в изявление на армията. В отговор израелските въоръжени сили са нанесли ответен удар по няколко цели на Хамас в град Газа, включително сграда, служеща за тренировъчен център. Пететажната сграда е служела и за национална библиотека.", "date": "2018.07.15", "title": "В отговор на обстрел, Израел нанесе въздушен удар по ивицата Газа"}
{"url": "http://clubz.bg/70556-sasht_ochakvat_nov_11_septemvri", "text": "Директорът на националното разузнаване Дан Коутс смята, че заплахата за възможна кибератака срещу САЩ нараства. Според него ситуацията е  достигнала \"критична точка\", съобщава БНР. По думите му цифровата инфраструктура, която обслужва страната е под непрестанни атаки. Коутс сравнява \"предупредителните знаци\" сега с онези, които САЩ са получавали точно преди терористичните атаки от 11 септември 2001 година. Коутс заяви, цитиран от CNN, че \"най-сериозните нарушители\" са Русия, Китай, Иран и Северна Корея - като според него без съмнения Русия е \"най-агресивният чуждестранен нарушител”, който продължава с опитите си да подкопава демокрацията в САЩ. 20 малко известни кадри от 11 септември (СНИМКИ) Всеки ден тези страни \"проникват в нашата цифрова инфраструктура и провеждат редица кибер атаки\", заяви той. Някои от целите им са федералното правителство, американската армия, държавните и местните власти и американските предприятия, твърди Коутс. Само преди ден Вашингтон обвини Кремъл в намеса в американските избори. Разследването на Специалният прокурор Робърт Мълър обвини 12 руски офицери, че са извъръшили хакерски действия спрямо компютри на кандидатката на демократите за президент Хилари Клинтън и на други представители на партията през 2016 година. Руското външно министерство заяви, че няма данни тези хора да са свързани с руското военно разузнаване или да са проникнали в компютри на Демократическата партия. Денят, който промени всичко - 11 септември 2001 г (ГАЛЕРИЯ) Москва е на мнение, че американската версия цели да подкопае междинните избори за Конгрес на САЩ през ноември и да повлие на предстоящата среща между доръжавните глави на двете страни. Тръмп и Путин ще се срещнат утре в Хелзинки. Денят, който промени всичко - 11 септември 2001 г (ГАЛЕРИЯ)", "date": "2018.07.15", "title": "САЩ очакват нов 11 септември"}
{"url": "http://clubz.bg/70557-po_vreme_na_predsedatelstvoto_prezidentyt_beshe_v_kilera", "text": "Във времето на българското председателство на Съвета на ЕС президентът Румен Радев беше в килера. От своя страна и той беше крайно самоцелно критичен спрямо постигнатото от правителството през този период. Този конфликт на институциите е вреден и не допринесе за международния образ на страната. Tова заяви по БНТ Георги Първанов, президент на България (2002-2012), като коментар за изтеклото европредседателство на страната ни. Всичко, което се случва в България през последните 6 месеца, е историческо - исторически визити в Москва, исторически контакти на Балканите. Аз съм историк и затова съм по-сдържан в тези оценки, каза още държаният глава.  Росен Плевнелиев: Радев е популист, десните лидери да подават оставки По думите му това председателство е успешно, но то и не може да бъде неуспешно, тъй като всяко председателство е част от една рутина в рамките на Европейския съюз. По думите му \"най-голямата сметка за евентуалното членство на Македония в НАТО и Европейския съюз я плати София\": Радев и Нинова - в единен строй с Тръмп и с италианските еврофоби Според президента Първанов има твърде голям интерес към Балканите. Първанов подчерта, че според АБВ името Северна Македония не е приемливо. Той посочи, че партията е реагирала с остра декларация, \"защото така, както последното име Илинденска Македония беше откровена претенция към илинденската история, която е обща, така и Северна Македония съдържа претенция към пиринския край\". Президентът изрази опасение, че след като не стана дума с позитивизъм за снемане на претенциите към България, те ще бъдат продължени и развити. Георги Първанов изтъкна, че има радикализиране в европейските страни в резултат на слабостта на Европа и по-точно на европейските лидери. По думите му Юнкер, например, е израз на слабостта на Европа. Като \"изхвърляне\" Първанов определи искането на Доналд Тръмп 4% от БВП на всяка държава от НАТО да бъдат заделяни за отбрана. Той посочи, че е бил президент на Република България по времето, когато бюджетът, заделян за нуждите на отбраната беше 2,6%, което е много висок процент. Той се съгласи, че сега трябва да се заделят повече ресурси, но по-важно е да се види къде се корени тероризмът, на новите предизвикателства. Румен Радев на церемонията за превръщането на Турция в президентска република Той припомни Арабската пролет, ударите, които бяха нанесени, за да донесат демокрация и попита дали те действително донесоха демокрация в Ирак, в Афганистан, в половината от страните на Арабския свят. Първанов обясни, че те отвориха много по-широк фронт на тероризма. Радев и Нинова - в единен строй с Тръмп и с италианските еврофоби Румен Радев на церемонията за превръщането на Турция в президентска република", "date": "2018.07.15", "title": "\"По време на председателството президентът беше в килера\""}
{"url": "http://clubz.bg/70553-babh_ne_rabotela_dobre_sys_sobstvenicite_na_umyrtvenite_jivotni", "text": "Българската агенция по храните не работи достатъчно добре с хората в Ямболско. Трябваше да им се обясни на място каква е болестта, да им се покаже заповедта. Това каза земеделският министър Румен Порожанов в студиото на \"Тази неделя\" по бТВ в коментар на създа;лото се напрежение в региона, след като БАБХ реши да умъртви хиляди домашни животни зараду чума. Вчера в с. Шарково местните хора не допуснаха ветеринарите да умъртвят болните животни, а министърът беше изпратен по спешност на място, за да разговаря с тях. Зоват президента да наложи вето на лова на дива свиня В момента само едно стадо в селото е живо. По думите му в момента седем общини на територията на страната са под карантина. Пробите от първите огнища са положителни и са потвърдени от независима лаборатория във Франция. Минимум 190-200 лв. за евтаназирана коза или овца Земеделският министър е категоричен, че без заповед животни не се избиват. По повод компенсациите на местните жители, земеделският министър каза, че не се търгува в мъката на хората. Патриотите се загрижиха за африканската чума по свинете От пресцентъра на БАБХ съобщиха, че ще дадат  пресконференция. Утре. Минимум 190-200 лв. за евтаназирана коза или овца Патриотите се загрижиха за африканската чума по свинете", "date": "2018.07.15", "title": "БАБХ не работела добре със собствениците на умъртвените животни"}
{"url": "http://clubz.bg/70540-20_na_sto_ot_jitelite_na_mavritaniq_vse_oshte_sa_robi", "text": "Мавритания е последната страна в света, забранила робството. Това става през 1981 г. Въпреки това 20 на сто от населението на тази африканска страна продължава да живее в робство или в робски условия, пише в. „Гардиън”. Това гласят сведения на правозащитни групировки. Подтиснати са най-вече малцинствата – харатините и афромавританците. Много от тях са принудени насила да работят за господарите си. А много момичета са дадени за жени въпреки волята им. Те са лишени от правото на свобода, заплащане и дори образование. Спор за турското иго, а за съветското робство - амнезия. Защо? Робството в Мавритания има дълга история. В продължение на векове арабскоезичните маври създават кастова система, която съществува и до днес. Хората с по-тъмен цвят на кожата са подчинени от по-светлокожите. Робството се наследява по майчина линия. Противниците на тази практика биват преследвани, арестувани и изтезавани. Правителството в тази ислямска република обаче отрича да има робство. И твърди, че то отдавна е изкоренено. Мавритания е мост между арабския Магреб и Субсахарска Африка. Арабите и берберите, които са на власт, заемат държавните и най-добре платените постове. Харатините и афромавританците, които са с по-тъмен цвят на кожата, са изправени пред много пречки в обществото – от достъп до образование до достойно платена работа. Харатините работят това, което „господарите” смятат за унизително. Те например са продавачи на пазарите и месари. Съвсем естествено, работата на боклукчии е изцяло „резервирана” за тях. Много хора от малцинствата дори не подозират, че робството в Мавритания е отменено, изтъкват правозащитните организации. Още от деца „господарите” им обясняват, че те са родени само за да им слугуват. И единствената им награда е мизерната храна. Но все пак има роби, които получават свобода. Други успяват да избягат от плен. Обръщат се към властите, но те само заявяват, че „няма робство”. Много хора таят надежда за парламентарните избори догодина. Право на участие в тях получи Възраждането на движението за премахване на робството (ВДПР). Лидерът му, харатинът Бирал Улд Абейд, е лежал 6 години в затвора. Той е убеден, че на вота ще успее да свали президента Мохамед Улд Абдел Азиз, дошъл на власт през 2008 г. и разпуснал парламента. И така окончателно да сложи край на робството.", "date": "2018.07.15", "title": "20 на сто от жителите на Мавритания все още са роби"}
{"url": "http://clubz.bg/70546-moje_da_si_pyhne_podvodnicata_kydeto_boli", "text": "Британецът Върн Ънзуърт, участвал в спасителната операция в пещера в Тайланд, където бяха блокирани 12 деца и техния треньор, заяви, че предложената от Илън Мъск миниподводница е била начин да се привлече вниманието на медиите, предаде ДПА, цитирайки излъчено снощи интервю на експерта по гмуркане в пещери пред Си Ен Ен. Щастлив край: извадиха всички деца от пещерата в Тайланд (ВИДЕО) Децата и техният треньор бяха извадени от наводнената пещера с помощта на водолази.", "date": "2018.07.15", "title": "\"Може да си пъхне подводницата, където боли\""}
{"url": "http://clubz.bg/70548-metroto_zatvarq_chast_ot_bul_pencho_slavejkov_do_16_septemvri", "text": "До 16-ти септември ще бъде забранено влизането на пътни превозни средства по бул. „Пенчо Славейков“ при кръстовището с ул. „Свети Георги Софийски“, съобщи Столична община, пише Офнюз. Движението ще се извършва двупосочно чрез обход по ул. „Свети Георги Софийски“ между бул. „Пенчо Славейков“ и ул. „Константин Иречек“ и по съществуващата пътна връзка, както и по южната половина от пътното платно на ул. „Свети Георги Софийски“, в участък от около 50 м преди бул. „Пенчо Славейков“ и по южната половина от пътното платно на бул. „Прага“, в участък от около 20 м след бул. „Пенчо Славейков“. Нов месец - нови ремонти и тапи в София Движението ще се извършва двупосочно в по една пътна лента по северната половина от пътното платно по ул. „Свети Георги Софийски“ и по бул. „Прага“ в същия участък и по крайните две пътни ленти от източната страна на пътното платно на бул. „Пенчо Славейков“ между ул. „Разслатица“ и съществуващата временна пътна връзка.  Причината за промените в движението е изграждането на подлез за третия лъч на метрото. ", "date": "2018.07.15", "title": "Метрото затваря част от бул. \"Пенчо Славейков\" до 16 септември"}
{"url": "http://clubz.bg/70547-putin_mondialyt_razrushi_antiruskite_mitove_snimki", "text": "Организираното в Русия Световно първенство по футбол премина успешно и един от резултатите е разрушаването на антируските митове и предубеждения, заяви на откриването на гала-концерт в Болшой театър снощи руският президент Владимир Путин, цитиран от ТАСС. Шуото бе прощално за Мондиала. Присъстваха футболни величия, представители на отборите, които останаха на Мондиала, хора от организационния комитет, политически фигури и т.н. \"Сборная\" на Путин вече победи Русия се е готвила старателно за шампионата и искрено се радваме, че той успя да обедини милиони хора, подчерта президентът. Според него усилията на страната са били оценени по достойнство от състезателите, представителите на медиите и запалянковците. Президентът на ФИФА: Това е най-добрият Мондиал в историята  Путин обеща да обмисли въвеждането на максимално комфортен визов режим за запалянковците, които искат да продължат запознанството си с Русия.  Преди откриването на гала-концерта президентът на ФИФА Джани Инфантино заяви, че ще започне да учи руски и със сигурност ще посети отново Русия.  Президентът на ФИФА: Това е най-добрият Мондиал в историята ", "date": "2018.07.15", "title": "Путин: Мондиалът разруши антируските митове (СНИМКИ)"}
{"url": "http://clubz.bg/70549-trymp_planira_vtori_mandat", "text": "Президентът на САЩ Доналд Тръмп заяви вчера в интервю, че планира да се кандидатира за втори мандат на изборите през 2020 г., предаде Ройтерс, цитирайки британският в. \"Мейл он сънди\".  В отговор на въпрос на журналиста Пиърс Броснан дали ще се кандидатира, Тръмп заявява, че има такова намерение. Той не смята, че има представител на Демократическата партия, който може да го победи на изборите. Срещата Тръмп-Путин е и средство за натиск над Европа Нарушавайки британския протокол, Тръмп разкри също, че е обсъдил Брекзита с британската кралица Елизабет Втора. \"Тя е невероятна жена, толкова е умна, толкова прекрасна, като казвам прекрасна - имам предвид вътрешно и външно. Това е прекрасна жена\", добави Тръмп, описвайки кралицата. В отговор на въпрос дали тя го е харесала, той заяви, че не би искал да говори от нейно име, но може да каже, че той е харесал нея. \"Таймс\": Тръмп ни казва истините, които не искаме да чуем \"Разбирам се прекрасно с него, да\", потвърди още президентът на САЩ, визирайки севернокорейския лидер Ким Чен-ум. - \"Той е много силен, има страхотен характер, забавен и твърд е, добър в преговорите\", заяви Тръмп. В отговор на уточняващ въпрос дали Ким е безжалостен диктатор, той заяви \"Разбира се, че е, безжалостен е, но има и други като него\". Президентът на САЩ беше по-сдържан по отношение на предстоящата си среща с руския си колега Владимир Путин. \"Таймс\": Тръмп ни казва истините, които не искаме да чуем", "date": "2018.07.15", "title": "Тръмп планира втори мандат"}
{"url": "http://clubz.bg/70542-franciq_se_nadqva_da_prodylji_s_tyrjestvata_i_sled_nacionalniq_praznik_snimki", "text": "Франция отбеляза в събота националния си празник с военен парад на Шанз-Елизе, където стотици хиляди французи се надяват да празнуват в неделя победата на финала на Мондиала в Русия, предаде Франс прес. Около 12 000 членове на силите за сигурност бяха мобилизирани в Париж и околностите на френската столица по случай празника и преди неделния мач, в който националният отбор на Франция се надява да победи Хърватия и да спечели втора Световна купа. Президентът Еманюел Макрон, за когото това е вторият парад след избирането му през май 2017 г., излезе на прочутия парижки булевард в 10,00 ч. с \"автомобила на главнокомандващия\", след което застана на трибуната на площад Конкорд, откъдето наблюдава празненството. \n\tСлед американския президент Доналд Тръмп миналата година, сингапурският премиер Сян Лун и японският външен министър Таро Коно бяха почетните гости на президента като символ на стремежа на Франция за засили военните си връзки с Азия. През 2018 г. се навършват 160 години от установяването на дипломатически отношения между Франция и Япония, а от 20 години пилотите на сингапурските изтребители се обучават във френската база в Казо. В петък държавният глава подписа закона за военните програми за периода 2019-25 г., който предвижда близо 300 милиарда евро кумулативни разходи с цел достигане на 2 процента от БВП до седем години. \"С тази военна програма ще излекуваме трудностите от миналото, ще продобрим настоящето и ще подготвим бъдещето на страната ни и ще й осигурим средства за защита\", заяви френският президент на традиционния прием в министерството на отбраната в навечерието на парада.   Франция днес почете и жертвите от самоубийствения атентат в Ница, когато камион се вряза в събралото се да чества празника множество и уби 86 души, ранените бяха над 400.   Общо 4290 военнослужещи, 220 бойни машини, 250 коня, 64 самолета и 30 хеликоптера участваха в тазгодишния парад, който продължи около 2 часа. Сред участниците имаше и испански жандармеристи, белгийски бронирани машини и един А400М от германските ВВС. Общо 64 самолета прелетяха в небето над Париж, сред които \"Алфаджет\" на прочутата група \"Патруй дьо Франс\". Трима военни от специалните сили, ранени в бой, бяха на борда. Десетият французин, летял в космоса, Тома Песке, имаше привилегията да пилотира \"Рафал\". Дебют на парада направи самолетът цистерна за зареждане във въздуха А330ПMRTT \"Феникс\", а \"Мираж\" 2000 N участваха за последен път. \n\tСпециална почит беше отдадена на частите, изпратени в помощ на местното население след опустошителното преминаване на ураганите Ирма и Мария във Френските Антили през септември.     ", "date": "2018.07.15", "title": "Франция се надява да продължи с тържествата и след националния празник (СНИМКИ)"}
{"url": "http://clubz.bg/70496-promenite_v_prokuraturata_trqbva_da_zapochnat_otnqkyde", "text": "През 2017 г. след тълкуване на Конституцията от страна на Конституционния съд (КС) се даде възможност прекрояването на съдебната карта на страната да започне именно от прокуратурата. Според решението на КС структурата на прокуратурата трябва да бъде във функционално, но не и в териториално съответствие с тази на съдилищата. Тоест на районните прокуратури трябва да съответстват районни съдилища, на окръжните – окръжни и т.н., без да е необходимо чисто териториалното им разположение в едно и също населено място. Тази първа стъпка даде началото на процесите по промяна на съдебната карта и преструктурирането на органите на съдебната власт по места в съответствие с населението и икономическата активност Промените в прокуратурата трябва да започнат отнякъде, но въпросът е дали преструктурирането на местните структури няма да изиграе ролята на „прах в очите”, демонстриране на дейност и отклоняване на вниманието от по-важните въпроси пред  държавното обвинение. Разбира се, ако преструктурирането на прокуратурата по места е съпроводено с решителни действия за отварянето на институцията и борба с повсеместното овладяване на държавата, то тези притеснения биха били неоснователни. Но по-скоро имаме основание за тревога – строгите и конкретни предписания за реформи чакат изпълнение, а биват подминавани с мълчание и от прокуратурата, и от Министерство на правосъдието. В отчета на Министерството и ВСС относно изпълнението на Стратегията за съдебна реформа относно прокуратурата се открива само едно изречение от 36 страници отчет: „Специфична цел 3: Ефективна прокуратура - Мерките от Плана за действие за изпълнение на препоръките по Независимия анализ на прокуратурата, чието изпълнение попада изцяло в компетентността на Прокуратурата, са изпълнени.” Толкова за обществото, за експертите и за институциите. Реално нищо не е свършено. Прокурорската колегия на ВСС взе решение за „оптимизиране” на 11 районни прокуратури. Де факто те ще бъдат закрити от 1-ви януари 2019 г., а на тяхно място ще се разкрият „териториални отделения”. Така вместо съществуването на районни прокуратури в Дряново, Трявна и Габрово официално ще се запази само тази в Габрово. Естественият въпрос как това ще повлияе върху местното население не намира отговор поради причина на това, че широко обсъждане на въпроса от страна на прокурорската колегия на ВСС не е организирано. Липсват обяснения как ще работят териториалните отделения, не са представени и потенциални други възможни варианти на оптимизацията. Реално опасност няма – и в настоящия момент редица разследвания се покриват на местно ниво, при това със знанието на ръководството в София. Т.е. централизацията в прокуратурата и в момента е от най-висока степен. Обясненията се коренят в две направления. Първо, организацията и функциите на прокуратурата благоприятстват т. нар. оптимизиране. Действията по разследване, преди да се стигне до обвинение пред съд, могат да се провеждат без да е необходимо уседналост на разследващите органи. В същото време, съдебното производство остава централно за наказателния процес – при него участие взимат всички заинтересовани страни. Съдебните заседания са мястото на процесуални действия. Съдът е мястото на физическо съхранение на документацията, на запознаване с материалите, на преглед и депозиране на нови материали и доказателства от  страните. По тази причина и съдът е „обрасъл” със съдебна администрация като съдебни секретари, деловодители, призовкари и т.н. Второ, прокуратурата е лишена от допълнителни функции по обслужване на населението като бюрата по съдимост, архив, разглеждането на редица специфични дела с неотложност. Тези функции се изпълняват от съдилищата. Трето, главният прокурор еднолично определя структурата на администрацията в прокуратурата. Разбира се специфичните за съда дейности могат да бъдат опростени откъм човешки ресурс, но само при реално действие на единна информационна система на съдилищата. Към настоящия момент за пореден път е прекратена обществената поръчка за изработване на такава система. Основанието е неправилно (а и некомпетентно) организиране от страна на ВСС. Така проличава и вторият проблем – липсата на активно и отговорно поведение от страна на членовете на ВСС. За по-малко от година мандат в съдийската колегия заинтересованите от реална съдебна реформа са под необходимия критичен минимум. В същото време, плаващото мнозинство се опитва да разруши и дотук постигнатото като нормата за натовареност, например. Реорганизацията на съдилищата и прокуратурата е неизбежна стъпка заради демографските тенденции, която трябва да върви и със съответното намаляване и на държавната администрация. Действията от страна на главния прокурор в посока закриване на районни прокуратури ще са добре дошли, ако не се направят проформа. В същото време, обаче, така належащото оптимизиране на съдилищата и закриване на най-ниско натоварените такива няма изглед да започне в близко бъдеще. Отделно, функционалните проблеми на прокуратурата също скоро няма изглед да намерят решение. Тепърва предстои да видим и как точно ще се осъществи преобразуването на закриваните прокуратури в териториални отделения и дали това наистина ще доведе до свиване на разходи (най-вече за обща администрация) и по-добро управление на ресурса в системата.", "date": "2018.07.15", "title": "Промените в прокуратурата трябва да започнат отнякъде"}
{"url": "http://clubz.bg/70543-sreshtata_trymp_putin_e_i_sredstvo_za_natisk_nad_evropa", "text": "Предлагаме ви интервюто на кореспондента на в. “Тагесцайтунг” в Москва Клаус-Хелге Донат с проф. Малашенко. Това вече не е онази геополитика, с която сме свикнали. За Тръмп това е по-скоро външополитическа рутинност. Среща се ту с Ким, ту с Путин. Президентът на САЩ винаги олицетворява две неща – бизнесмен и политик. Минава през пазара и гледа какво предлагат руснаците, корейците и европейците. Тръмп работи изключително в своя полза. За Путин е трудно да го възприеме. За него една среща на върха е голямо историческо събитие.  И руската пропаганда по телевизията е настроена на тази вълна. Пред родната публика Путин иска да се представи като лидер на световна сила. Сега обаче Русия се колебае. Тръмп се държи като руски агент Да наклони ли везните към САЩ или по-добре да се обърне с лице към Европа? Това показва, че Кремъл не преследва геополитическа концепция. На първо място за Сирия и Близкия изток. За Путин е добре дошло отново да засегне темата за битката срещу терора. Тръмп би могъл да даде да се разбере, че нито има нещо против руското присъствие в Сирия, нито че в момента настоява за края на Башар Асад. В Сирия той не съзира жизнени американски интереси. Позицията му е ясна: с тази тема да се занимава Русия. Ако обаче САЩ се изтеглят, това ще е заплаха за Москва още повече да затъне в блатото. Това е опасно, тъй като отношенията с Турция и Иран не са безпроблемни. Да прибавим и утежняващото обстоятелство, че напоследък Москва работи в тясно сътрудничество с Израел. Като цяло положението е непредвидимо. Според мен възможностите за влияние на Москва са малки. Религиозните фактори в Иран не вярват на Русия като на наследничка на Съветския съюз. Провалиха се и всички опити за по-тесни икономически отношения. Иран по-скоро се ориентира към Европа. Ако в Хелзинки се засегне темата за въоръжаване, то ще е предимно за неразпространение на ядрените оръжия. Тръмп постигна нещо със Северна Корея. В тази връзка и темата за ядрената програма на Иран отново ще е тема. Ядреното разоръжаване обаче няма да е тема. Това е възможно да стане само при участието на военни, но нито Тръмп, нито Путин ги искат на масата за преговори. Ако всичко между двамата президенти протече гладко, в крайна сметка срещата ще има още по-голямо въздействие върху европейците. Така да се каже като средство за натиск. Тръмп в атака срещу Меркел: Германия е заложник на Русия (ВИДЕО) Обръщайки се към европейците, Москва би могла да заяви:  Путин няма да моли за тяхното разхлабване, дори санкциите да създават икономически проблеми. Същевременно те укрепват властта му. Широки кръгове на обществото са убедени:  Вътрешнополитически той винаги е победителят. Според него всеки компромис е знак за слабост. Как обаче би могъл да обясни на привържениците си компромис по отношение на САЩ? Тръмп за Путин и Крим: \"Ще видим\" Този начин на мислене блокира и пробив в Източна Украйна. Кремъл с удоволствие би се отървал  от проблема Донбас, но не иска да се позори. Срещата ще приключи с реми. Въпреки това Кремъл ще я представи като победа. Тръмп в атака срещу Меркел: Германия е заложник на Русия (ВИДЕО) Тръмп за Путин и Крим: \"Ще видим\"", "date": "2018.07.15", "title": "Срещата Тръмп-Путин е и средство за натиск над Европа"}
{"url": "http://clubz.bg/70544-erdogan_i_putin_obsydili_po_telefona_turski_potok", "text": "Руският президент Владимир Путин и турският му колега Реджеп Ердоган са обсъдили общите енергийни проекти в телефонен разговор, предава Anadolu Agency. Те са разговаряли за газопровода „Турки поток“ и атомната електроцентрала Аккую, намираща се в южната турска провинция Мерсин, соъбщава \"Фокус\". Първата тръба на „Турки поток“, която ще доставя около 15 милиарда кубически метра природен газ от Русия до Турция, бе завършена през април. Втората тръба със същия капацитет ще доставя газ за Европа през Турция. Ядрената електроцентрала Аккую ще има четири реактора, всеки с капацитет 1200 мегавата и ще бъде построена от руската държавна агенция за ядрена енергия \"Росатом\". Путин и Ердоган са изразили своето задоволство от енергийното сътрудничество между двете страни. Вашингтон не подкрепя \"Северен поток\" 2 и втората тръба на \"Турски поток\" Президентите на Турция Реджеп Тайип Ердоган и на Русия Владимир Путин са отделили особено внимание на съвместни действия за рарешаване на кризата в Сирия, съобщи пресслужбата на Кремъл, цитирана от БТА.  Путин отново е поздравил турския лидер с изборната победа и официалното му встъпване в длъжност.  Държавните глави са се договорили да проведат лична среща в края на месеца в Йоханесбург в рамките на срещата на върха на БРИКС.  По отношение на обстановката в Сирия Ердоган е заявил, че споразумението от Астана за ограничаване на конфликта може да бъде заличено, ако сирийските правителствени сили вземат на прицел Идлиб, допълва Ройтерс.", "date": "2018.07.15", "title": "Ердоган и Путин обсъдили по телефона \"Турски поток\""}
{"url": "http://clubz.bg/70545-kitaj_sreshtu_rusiq_v_iztochna_evropa", "text": "Влиянието на Пекин в Източна Европа нараства. Това се видя много добре и на провелата се в София среща на върха между Китай и страните от Централна и Източна Европа, т.нар. формат 16 + 1, посочва германското списание \"Фокус\". От 2012 година Китай използва този форум, за да стъпи в Източна Европа - регион, който е силно ориентиран към Запада и в който отчасти се гледа критично на Китай. Източноевропейските страни-членки на ЕС са доволни, че по този начин се превръщат в равностоен партньор на Китай - подобно на големите западноевропейски страни. Към това се прибавят и огромните финансови средства, които Китай обещава на 16-те: само през 2016 и 2017 китайските инвестиции в региона са достигнали 9,4 милиарда долара. От тях малко над половината са били направени в страните от Западните Балкани, четем в публикацията. Особено атрактивни в това отношение са инфраструктурни проекти и кредити, които не зависят от одобрението на Брюксел и неговите тромави програми за финансиране. Опростените критерии за отпускане на такива кредити крият опасността от възникването на един вид \"стратегическа корупция\", пряко или индиректно крепяща същестуващите режими в тези страни. Наблюдателите виждат този ефект например в кредита в размер на 1,7 милиарда долара, отпуснат на Унгария за железопътен проект от Китайската банка за развитие. По този начин Китай си изгражда един пояс от благоразположени към него страни, които той използва като инструмент за оказване на влияние върху ЕС или за по-нататъшното му разединение. Най-вече нестабилната политическа ситуация в Източна Европа, и особено в страните от Западните Балкани, стимулира китайците да работят над новия път на коприната, заобикаляйки напълно Брюксел, четем в публикацията на \"Фокус\". По-нататък изданието обяснява как точно изглежда отпускането на кредити от Китай за отделните проекти. Кредитите, отпускани най-вече за транспортни и енергийни проекти, обикновено покриват до 85 процента от общите разходи. Те са с дълги погасителни периоди (20 години) и изгодни лихви (около 2 процента). Те не минават през ситото на задължителните за Брюксел тръжни процедури, затова и правителствата на съответните страни са склонни да преглътнат това, че покрай парите кредиторът пробутва на кредитополучателя своя работна ръка и свое техническо оборудване за изпълнението на проекта. А веднъж задлъжнели, страните от региона започват да се въздържат от остри критики към Пекин.  Търговският обмен между Китай и страните от региона нараства много бързо. И все пак големите инвестиици все още се бавят, пише \"Фокус\". Изданието цитира българския министър на икономиката Емил Караниколов, според когото през 2017 година Българската банка за развитие е подписала с китайски финансови институции кредитни споразумения за над 100 млн. евро. Парите са предназначени за проекти в секторите транспорт, възобновяеми енергийни източници, строителство, селско стопанство, промишленост и други. Отделно от това българското Министерство на регионалното развитие преговаря с потенциални китайски инвеститори, които имат интерес от сътрудничество в пътната инфраструктура на територията на България. Говори се и за бъдещи инвестиции в българското земеделие. Освен това Китай изглежда има интерес и към изграждането на ядрени реактори в България и Румъния. За българското правителство, редовно критикувано от Брюксел за лошото функциониране на съдебната система и недостатъчните резултати в борбата срещу корупцията, китайските инвестиции (особено в инфраструктурата) са добра алтернатива на европейските структурни фондове. Китайските кредити могат да дадат тласък на редица инфраструктурни проекти, зад които не стоят непременно икономически съображения, и които се одобряват в твърде съмнителни процедури. От това полза извлича силно изразената олигархична система, която по този начин укрепва допълнително, пише \"Фокус\". Докато ЕС, изживяващ в момента най-тежката криза в своята история, е зает с бъдещето си, със своите инвестиции за милиарди Китай създава свършени факти в Източна Европа. В тази част на Европа, както впрочем и в Централна Азия, Китай ще се превръща все повече в силен конкурент на Русия, като при това Пекин може да предложи много повече в икономическата област отколкото Москва. Кредитната политика на Китай, която не се вълнува от демократични принципи или върховенство на закона, е много атрактивна най-вече за местните корумпирани или олигархични структури. И в този смисъл тя представлява още един препъни камък пред по-нататъшното демократизиране на страните от Източна Европа, посочва в заключение германското списание \"Фокус\".", "date": "2018.07.15", "title": "Китай срещу Русия в Източна Европа"}
{"url": "http://clubz.bg/70500-jivotyt_i_smyrtta_na_naj_evtinata_kola_v_sveta", "text": "Идеята за най-евтината кола в света дошла на Ратан Тата в един дъждовен ден, след като видял четиричленно семейство върху един велосипед. „Гледката на това опасно пътуване ме стресна“, казва някогашният президент на „Тата груп“ в едно интервю от 2011 г. Днес, девет години след началото, Нано се готви да потегли към залеза. „Тата“ съобщи, че колата вече ще се произвежда само по поръчка, информира  . През 2003 г. Ратан Тата обявява целта си да произведе достъпна кола. Нано не само пренаписва историята на евтините автомобили, но и променя 32-годишната политическа история на индийския щат Западна Бенгалия. Компанията „Тата“ решава през 2006 г. да построи фабриката си в Сингур, на 50 км от столицата на щата Колката ( ). Обявената инвестиция е равна на 250 милиона евро, а идеята е Сингур да се превърне в град на автомобилостроенето. Фабриката трябвало да заеме огромна площ и тогавашното комунистическо правителство на щата решава да отчужди почти 1000 акра плодородна земя, което предизвиква яростна съпротива. Масови протести обхващат щата, което води до отстраняване на комунистите от власт след близо три десетилетия управление. Скоро щатът се сдобива с първата жена премиер – Мамата Банарджи, която оглавила протестите срещу Нано. След трусовете в Западна Бенгалия, през октомври 2008 г. „Тата“ решава да измести фабриката за Нано в Сананд в щата Гуджарат, чийто премиер по това време е Нарендра Моди, днешният премиер на Индия. Публикации от онова време твърдят, че той е одобрил проекта само с един есемес. И така, през 2009 г. колата най-после е произведена в две модификации – базов модел на цена от около 1400 евро и луксозен модел на цена малко над 2100 евро. Пускането на пазара на една от най-малките коли в света предизвиква невиждана еуфория в Индия и привлича интерес от цял свят. През 2010 г. са продадени близо 9 хиляди бройки. От тогава обаче нещата тръгват надолу. До 2011 г. „Тата“ продава само по 500 Нано на година. Спадът на продажбите може да бъде обяснен с различни причини, но на първо място е безопасността. През 2010 г. в Мумбай се самозапалва Нано, а в следващите месеци идват новини за още подобни инциденти. Освен това, стигмата да си купиш „най-евтината“ кола подписва нейната смъртна присъда. През юни 2018 г. са продадени само три коли Нано, а от фабриката в Сананд излиза произведена само... една. Така приключва този грандиозен експеримент в индиския автомобилен сектор. Завесите се спускат.", "date": "2018.07.15", "title": "Животът и смъртта на \"най-евтината\" кола в света"}
