{"url": "http://clubz.bg/56880-dsb_%E2%80%9Eda_bylgariq%E2%80%9C_zelenite_deos_i_bzns_s_obshto_iskane_za_veto", "text": "ДСБ, движение \"Да, България\". Зелените, ДЕОС и БЗНС внесоха днес предложение до президента Румен Радев за налагане на вето върху промените в Заккона съдебната власт (ЗСВ) и Наказателно-процесуалния кодекс (НПК). Според партиите има съмнения, че тези промени са приети  Изтъква се, че новите рестрикции и възможности за намеса в работата на съда от страна на други държавни органи са недопустими и не могат да бъдат толерирани в демократична България и обединена Европа. Според една от приетите промени в НПК делата за корупция се местят от Софийския градски съд в Специализирания съд. В позицията до президента се изтъква: От партиите, искащи вето, припомнят, че в Австрия и Румъния, където има специализирани прокуратури за борба с корупцията, делата се разглеждат от общите съдилища, а не от специализирани. Целта е именно да се избегне капсулирането и фокусирането на корупционния натиск върху малък брой съдии. Това се казва още в позицията до президента.", "date": "2017.08.03", "title": "ДСБ, „Да, България“, Зелените, ДЕОС и БЗНС с общо искане за вето"}
{"url": "http://clubz.bg/56905-delio_rosi_e_noviqt_trenor_na_levski", "text": "Делио Роси е новият треньор на \"Левски\", научи Клуб Z. Италианецът най-вероятно ще поеме \"сините\" в понеделник, когато ще бъде представен с целия си щаб на \"Герена\". Очаква се специалистът да доведе със себе си трима наставници, но ще има на разположение и българи от екипа на Николай Митов. Месечната заплата на Роси ще е между 15 и 20 хиляди евро. Това е една от причините той да бъде предпочетен вместо Аврам Грант. Израелецът пристигна първи в България, но е поискал астрономическите за тези географски ширини 800 000 евро на година плюс 1 милион, ако направи \"сините\" шампиони и ги вкара в групите на Шампионската лига. Утре, петък, ще стане ясно кой ще води \"Левски\" при гостуването на \"Верея\" в първенството в събота. Много вероятно е това да бъде Асен Букарев, който ще продължи да работи в клуба и след напускането на Николай Митов. Делио Роси даде път на Валери Божинов в елитния футбол с екипа на \"Лече\". Той е водил в родината си и отбори като \"Лацио\", с който печели купата на страната, \"Фиорентина\", \"Болоня\" и т.н.", "date": "2017.08.03", "title": "Делио Роси е новият треньор на \"Левски\""}
{"url": "http://clubz.bg/56881-vladimir_klichko_obqvi_kraj_na_karierata_si_video", "text": "След 21 години на професионалния ринг Владимир Кличко обяви край на кариерата си. В последните си два двубоя украинецът загуби последователно от британците Тайсън Фюри и Антъни Джошуа. Така вече няма пречка пред мач за световната титла между Джошуа и Кубрат Пулев, може би още тази есен. Щабът на англичанина е запазил датата 11 ноември. Възможна обаче е и 28 октомври. За място на сблъсъка се сочи националният стадион в Кардиф. Антъни предпочиташе първо да срещне Кличко в реванш и след това Пулев. Големият шампион Владимир Кличко направи специално изявление в социалните медии.   Той окачва ръкавиците след 69 мача на професионалния ринг, в които загубите са само 5. Стана професионалист през 1996 г., след като покори олимпийския връх в Атланта, САЩ. Той добави, че от два-три месеца са работили по реванш между Джошуа и Кличко - за 11 ноември в Лас Вегас, и в следващите дни е трябвало боят да бъде обявен официално. Отказването на украинеца обаче е променило плановете. Кубрат Пулев е официален претендент на IBF - Международната боксова федерация. Ако по някаква причина Джошуа откаже да се бие с него, той ще загуби пояса си.", "date": "2017.08.03", "title": "Владимир Кличко обяви край на кариерата си (ВИДЕО)"}
{"url": "http://clubz.bg/56885-morfov_otnovo_napuska_narodniq_teatyr", "text": "Молба за напускане е подал Александър Морфов, главен режисьор на Народния театър. Излязла първо в жълта медия, новината е потвърдена пред „Дневник“ от директора на първата ни трупа Мариус Донкин.  Напускането на Морфов не е провокирано от конфликт, нито е уволнен, става ясно от думите на Донкин. Той не е имал разговор с режисьора преди да получи молбата му. Морфов напуска директорския пост в Народния театър Дали обаче не е форма на бунт, както вече се е случвало? Мариус Донкин смята, че Александър Морфов напуска заради друг ангажимент. Във вестник „България днес“ се твърди, че Морфов напуска заради творчески различия с ръководството на Народния. Донкин отрича тази версия, но в думите му има намек, че не е в отлични отношения с главния режисьор на театъра: Въпреки честите си отъствия от страната заради постановки в чужбина, Александър Морфов е неформалният лидер в първата трупа. В последните години стана ясно, че единствено той може да обедини актьорите в този театър, съставен от ярки индидуалисти и противоречия. Въпреки конфликта си с бившия министър на културата Вежди Рашидов, преди време Морфов сам пожела да оглави трупата, за да не допусне в директорското кресло на театъра хора с нездрави амбиции – но не след дълго напусна, тъй като – по думите му – нищо не е могъл да промени. Но трябва да се отбележи нещо положително, което Морфон направи като дректор в този период: върна името на „Сълза и смях“, отнето на театъра на читалище „Славянска беседа“ от Народния, който е собственик на марката. От спектакъла „На ръба“, чиято премиера бе през месец април 2015-а, Александър Морфов не е поставял ново заглавие в Народния театър. Представлението бе най-силният коментар на ситуацията в България, правен някога от режисьора. Морфов не смята, че има нужда от изказвания в публичното пространство, подчертава, че неговата трибуна е театралната сцена.", "date": "2017.08.03", "title": "Морфов отново напуска Народния театър"}
{"url": "http://clubz.bg/56874-beliqt_dom_iska_da_reje_napolovina_legalnata_migraciq", "text": "Американският президент Доналд Тръмп е взел на прицел и легалните имигранти в САЩ и иска да намали броя им, предаде Ройтерс. Белият дом се отнася благосклонно към законопроект, изготвен от сенаторите републиканци Том Котън от Арканзас и Дейвид Пердю от Джорджия. Той предвижда намаляване на легалната имиграция с 50 на сто през следващите 10 години. Това ще стане, като бъдат намалени роднините, които новопристигналите имат право да доведат със себе си. Законопроектът, известен като RAISE, предвижда прекратяване на визовата лотария, позволяваща на 50 000 души от страни с малко на брой имигранти в САЩ да получат зелени карти. Тръмп: Депортирам 2-3 милиона нелегални имигранти веднага Той слага и таван от 50 000 бежанци годишно вместо броят им да бъде определян от президента, както е сега. Но RAISE ще даде предимство на високо квалифицирани имигранти въз основата на система, подобна на използваните в Канада и Австралия. Очаква се обаче законопроектът да срещне съпротива в Конгреса, където някои висши републиканци подкрепят всеобхватна имиграционна реформа, но не и крути мерки. Тръмп и много от депутатите републиканци критикуват настоящата имиграционна система като остаряла и изтъкват, че тя вреди на американските работници, като води до намаляване на заплатите им. Авторите на законопроекта изтъкват, че са работили в тясно сътрудничество с Белия дом, каза Том Котън. За намаляването на легалната имиграция в САЩ отдавна се борят различни рупи във Вашингтон като NumbersUSA. Идеята има подкрепата на настоящия главен прокурор Джеф Сешънс. Том Котън и Дейвид Пердю заявяват, че техният законопроект не засяга временните визи за работници в определени технологични сектори. Същевременно някои конгресмени и сенатори републиканци смятат, че RAISE отива твърде далече. Сенаторът Линдси Греъм он Южна Каролина отбеляза, че неговият щат зависи от имигрантския труд в два от най-важните икономически отрасъла - селското стопанство и туризма. Икономисти също така поставят под въпрос икономическите изгоди от намаляването на легалната миграция Според FWD.us - група, представляваща технологичната индустрия, законопроектът ще нанесе сериозни щети върху икономиката. Самият Тръмп заяви миналата седмица, че имигрантите днес са различни, отколкото преди. Той изтъкна специално престъпната дейност в САЩ на банди от страни от Централна Америка. И заяви, че преди имигрантите са работили и са си плащали данъците. А сега това го нямало. Президентът взе на мушка нелегалната имиграция към САЩ още с идването си на власт. Оттогава значително намаля броят на проникванията през границата с Мексико, припомня Ройтерс.", "date": "2017.08.03", "title": "Белият дом иска да реже наполовина легалната миграция"}
{"url": "http://clubz.bg/56879-volgin_bnt_e_stenvestnik_sys_sorosoiden_menidjmynt", "text": "Журналистът от БНР Петър Волгин коментира във фейсбук предстоящия конкурс за шеф на БНТ. Волгин е известен с прокремълските си убеждения, които натрапва в предаването си \"Деконструкция\".   Кандидатите за шеф на БНТ са 9 - Емил Кошлуков, Константин Каменаров, Валерий Тодоров, Иван Гарелов и др. Деветима в битката за директор на БНТ Очаква се изборът да стане факт на 23 август. Интелектуалци се включиха в подписка за подкрепа на Гарелов. Популярни имена подкрепиха Гарелов за БНТ. Ето пълния списък Популярни имена подкрепиха Гарелов за БНТ. Ето пълния списък", "date": "2017.08.03", "title": "Волгин: БНТ е стенвестник със соросоиден мениджмънт"}
{"url": "http://clubz.bg/56884-kakvo_da_zapomnim_ot_programata_na_pravitelstvoto_spisyk", "text": "Правителството прие Програма за управление за периода 2017–2021 г. Документът е от 128 страници, включва 65 приоритета и 902 мерки. Програмата е   и всеки може да я прочете. Извадихме за вас обаче само конкретните ангажименти, чието изпълнение всеки ще може да проследи ( ). Огромната част от програмата е заета с административни процедури, които са важни за управлението, но са само процедури. Програмата изобилства от създаване на условия, задълбочаване на сътрудничеството, насърчаване, участие в мерките, реализиране на националните приоритети, подобряване на условията, оценка на въздействието, адаптиране, създаване на гаранции, ефективно участие, развиване на модел, усъвършенстване, подобряване нивото на информиране, очертаване на насоки, формиране на среда, надграждане на капацитета... В програмата има и смешни мерки: Има и отбелязани задълженията на администрацията, които тя не би могла да не върши – като например своевременно плащане на вноската на България в общия бюджет на ЕС, строителство, ремонт, реконструкция и оборудване на центровете за спешна медицинска помощ, контролиране проводимостта на речните русла за предотвратяване на неблагоприятните последици от наводнения. Мярка 361 гласи: „Инвестиции в спортна инфраструктура в образователната система“, все едно всяко правителство досега не е имало ангажимент за това. Но няма брой на нови физкултурни салони, басейни и т.н. Има следи от хаотично сглобяване на документи от различни министерства – преодоляването на регионалните различия се появява веднъж като цел, а няколко страници по-надолу – и като мярка. В старанието си правителството посяга дори към нещо, което отдавна се прави от студенти програмисти: Безспорно най-смешната мярка е тази:   Ето списъка с конкретните мерки, освободени от баластрата на общите приказки:   БАЛКАНИ Мярка 29: Откриване на нови ГКПП по границите с Македония, Сърбия и Гърция, разширяване и модернизация на съществуващите такива; ... Мярка 43: Създаване на български културно-информационни центрове в местата с големи български общности в страните в ЮИЕ на базата на подписани двустранни споразумения   СОЦИАЛНИ Мярка 91: Развитие на интегрирани здравно-социални услуги за деца и финализиране на процеса на деинституционализация на деца до 3 години чрез закриване на всички домове за медико-социални грижи за деца. Мярка 102: Обучение с бюджетни средства на най-малко 50 000 безработни (общ брой за 4-те години) по списък с търсени от работодателите професии, изготвен на база информация от регионалните комисии по заетостта и разработените средносрочни прогнози за търсенето и предлагането на труд. Мярка 103: Обучение със средствата от оперативна програма „Развитие на човешките ресурси“ (ОПРЧР) на най-малко 100 000 търсещи работа и неактивни лица от уязвими групи на пазара на труда. Мярка 104: Включване в дуална система на обучение на най-малко 400 младежи (общ брой за 4-те години). Мярка 105: Обучение с бюджетни средства по ключови компетентности на най-малко 4000 заети лица в малки и микропредприятия (общ брой за 4-те години). Мярка 106: Обучение със средствата от ОПРЧР на най-малко 150 000 заети лица. ... Мярка 112: Осигуряване на подкрепена заетост най-малко на 3000 безработни лица с трайни увреждания. Мярка 113: Осигуряване на предпоставки чрез средствата по ОПРЧР най-малко 4000 лица с увреждания над 18 г., да започнат да търсят работа или да имат работа, включително като самостоятелно заети лица. Мярка 114: Разработване на пакет от посреднически услуги за хора с увреждания, съобразени с техните възможности, и определяне на „запазена квота“ свободни работни места, подходящи за тях. Мярка 115: Повишаване на ефективността на програмите и мерките за активна политика въз основа на резултатите от оценките през 2017 г. и 2019 г. на нетния ефект от участието на безработните в тях. Мярка 116: Включване в заетост по програми и мерки, финансирани от държавния бюджет на над 65 000 лица и чрез мерки по ОПРЧР на над 63 000 лица. ... Мярка 117: Стартиране на нова Национална програма за обучение и заетост на безработни лица „Работа“ в общини с висока безработица и с ограничено предлагане на свободни работни места... Програмата ще се изпълнява в общини с равнище на безработица два пъти по-високо от средното за страната, като в резултат от нейното изпълнение ще се осигури заетост на 7000 лица и обучение на 2100 лица. ... Мярка 124: Завишаване на санкциите на подпомаганите лица, които отказват включване и/или участие в различни форми на заетост, квалификация и обучение, включително програми за заетост, квалификация и обучение. ... Мярка 129: Повишаване на доходите на пенсионерите чрез:  Повишаване на минималния размер на пенсията за осигурителен стаж и възраст, което ще доведе до повишаване и на минималните размери на останалите пенсии за трудова дейност.  Ежегодно индексиране на минималния осигурителен доход на самоосигуряващите се лица.  Повишаване на размерите на пенсиите за трудова дейност чрез ежегодно увеличаване на тежестта на всяка година осигурителен стаж в пенсионната формула. ... Мярка 144: Достигане на равнище на минималната работна заплата от 650 лв. в края на мандата. Мярка 145: Създаване на условия за ръст на икономическата активност, който ще позволи достигане на равнище на средната работната заплата до 1500 лв. в края на мандата.   ГРАНИЦАТА Мярка 166: Разширяване на Интегрираните системи за наблюдение на българо-турската държавна граница, българо-сръбската граница и морската държавна граница; Мярка 167: Увеличаване на броя на военнослужещите от състава на въоръжените сили на Република България за охраната на границата при необходимост и обезпечаване на необходимите ресурси за тази цел. Мярка 168: Преобразуване на Транзитен център – с. Пъстрогор на Държавната агенция за бежанците (ДАБ) от отворен към затворен тип център за предоставяне на убежище. Мярка 169: Преустройство на помещения от открит в закрит тип на част от сградния фонд в Регистрационно-приемателен център-Харманли на ДАБ.   СИГУРНОСТ Мярка 192: Преразпределяне на кадровия ресурс с цел увеличаване присъствието на униформения полицейски състав в малки и средно големи населени места чрез назначаване поне на 1000 униформени служители в полиция и жандармерия на свободни длъжности по незает щат. ... Мярка 197: Постигане на пълно покритие на цялата страна по общини за видеонаблюдение на основните артерии с криминогенен потенциал – по предварително зададени от МВР минимални технически параметри; гарантирана връзка с районните управления на полицията и областните дирекции, конкретен график за всички общини в България, осигуряване на достъп до изграденото видеонаблюдение на охранителните фирми и конкретни ангажименти от страна на тези фирми по линия на превенцията и противодействието на конвенционалната престъпност. ... Мярка 205: Двойно увеличаване на годишния капацитет на Академията на МВР (АМВР) за обучение на служители от 1000 на 2000. ... Мярка 208: Пълно обновяване на Центъра за първоначална професионална подготовка към АМВР в Пазарджик и концентриране на цялото обучение на новопостъпили полицаи и фокусиране на центровете в Казанлък и Варна за обучение по линия на граничния контрол и върху обучение на чуждестранни граждани за полицейски дейности.   АРМИЯ Мярка 306: Полагане на грижи за опазването и поддържането на военните паметници в Република България и в чужбина. ... Мярка 325: Стартиране на широк обществен дебат по темата за въвеждане на „наборна военна служба“.   АНТИКОРУПЦИЯ Мярка 335: Приемане на нов Антикорупционен закон, който ще обедини фрагментираното законодателство и ще създаде единен антикорупционен орган на основата на Комисия за отнемане на незаконно придобито имущество.   ОБРАЗОВАНИЕ Мярка 339: Удвояване на учителското възнаграждение до края на мандата на правителството. ... Мярка 341: Повишаване обхвата на 5- и 6-годишните деца в задължително предучилищно образование в подготвителните групи. Регламентиране на задължително предучилищно образование от 4-годишна възраст.   ЗДРАВЕОПАЗВАНЕ Мярка 445: Създаване на Национален регистър на медицинските изделия, заплащани с обществени средства с цел по-висока ефективност и контрол. ... Мярка 468: Изграждане на електронен здравен запис, електронна рецепта и електронно направление.   ОКОЛНА СРЕДА Мярка 567: Изграждане на Национална система за управление на водите в реално време – за поречието на река Искър.   ЗЕМЕДЕЛИЕ Мярка 630: Въвеждане на единен електронен регистър на земеделските имоти и земеделските стопани. Мярка 631: Въвеждане на единна електронна платформа за управление на земите от общинския и държавния поземлен фонд – отдаване под аренда и продажба от МЗХГ и общините.   ТРАНСПОРТ Мярка 675: Модернизация на жп линията София – Септември. Мярка 676: Изграждане на жп участък София – Волуяк, част от жп възел София. Мярка 677: Модернизация на жп линията Пловдив – Бургас, Фаза 2. Мярка 678: Модернизация на жп линията Драгоман – София. Мярка 679: Модернизация (частична) на жп възел Пловдив. Мярка 680: Възстановяване на проектните параметри на жп линията Русе – Варна. ... Мярка 689: Доизграждане на автомагистрала (АМ) „Струма” (Благоевград – Сандански):  АМ „Струма“, лот 3.1, участък Благоевград – Крупник от км 359+000 до км 366+000 и от км 370+460 до км 376+000.  Лот 3.1. тунел „Железница“.  АМ „Струма“ лот 3.2.  АМ „Струма“ лот 3.3, участък Кресна – Сандански от км 397+000 до км 420+624. Мярка 690: Доизграждане на АМ „Хемус”:  Завършване на подготовката на строителство на автомагистрала „Хемус” с приблизителна дължина 250 км, разделена в три етапа: Етап 1 – от АМ „Хемус” (А-2) Ябланица до път II-35; Етап 2 – от път II-35 до път E85 и Етап 3 – от път E85 до АМ „Хемус” (А-2) Белокопитово.  Изграждане на магистрален участък – 9,3 км „Ябланица – път I-4 от км 78+500 до км 87+800.  Изграждане на магистрален участък – 16,32 км; III-5102 – Белокопитово от км 310+940 до км 327+260.  Изграждане на магистрален участък – 223,14 км; път I-4 до III-5102 – от км 87+800 до км 310+940. Мярка 691: Изграждане на „Обход на гр. Габрово“, включващ тунел под Шипка:  Изграждане на обходен път на гр. Габрово.  Завършване на подготовката на тунелен участък под връх Шипка. Мярка 692: Изграждане на АМ „Калотина – София”:  Изграждане на АМ „Калотина“ – (ГКПП Калотина – Софийски околовръстен път) от км 1+000 до км 15+500.  Изграждане на АМ „Калотина“ – (ГКПП Калотина – Софийски околовръстен път) от км 15+500 до 32+ 477,20 и етапни връзки”. Мярка 693: Подготовка на 6 участъка за изграждане на скоростен път Видин – Ботевград:  Етап 1 „Видин – Димово” – с дължина 35,7 км.  Етап 2 „Димово – Бела – Ружинци” – с дължина 22,3 км.  Етап 3 „Ружинци – Монтана” – с дължина 40,3 км.  Етап 4 „Монтана – Враца” – с дължина 28,7 км.  Етап 5 „Враца – Мездра” – с дължина 9 км – рехабилитация.  Етап 6 „Мездра – Ботевград” – с дължина 33 км. ... Мярка 696: Развитие, изграждане и рехабилитация на републиканската пътна мрежа.  Доизграждане на южната дъга на Софийски околовръстен (оставащите участъци: от AM „Тракия” до пътен възел „Младост” и от пътен възел „Бояна” до AM „Люлин”).  Път І-9 Слънчев бряг – Бургас, Обход на град Поморие от км 217+000 до км 222+849.41.  Път I-9 Слънчев бряг – Бургас от км 207+800 до км 212+233 – Обход на село Ахелой.  Реконструкция на път I-9 „Слънчев бряг – Бургас“ от км 212+233 до км 217+000 с изграждане на второ платно.  Обходен път на град Бургас І-ви етап от км 230+700 на път І-9 „Сарафово – Бургас“ до км 493+550 на път І-6 „Ветрен – Бургас“ и локални платна.  Околовръстен път на гр. Пловдив – привеждане към габарит Г 20 участъци: Път ІІІ-805 „Път І-8 „Пазарджик-Пловдив” – ПВ Царацово – Съединение” от км 0+000 до км 4+120 и Път ІІ-86 „Път І-8 „Пазарджик-Пловдив” – Асеновград – Смолян” от км 0+000 до км 14+750. ... Мярка 706: Предоставяне на концесия на пристанищен терминал „Зимовник“ – гр. Русе (при км 491 на р. Дунав). Мярка 707: Предоставяне на концесия на пристанищен терминал „Видин-център“, част от пристанище за обществен транспорт с национално значение Видин. Мярка 708: Предоставяне на концесия на пристанищен терминал „Русе-запад“, част от пристанище за обществен транспорт с национално значение Русе. Мярка 709: Предоставяне на концесия на пристанищен терминал „Русе-изток 1“, (включващ корабни места от №1 до №8) част от пристанище за обществен транспорт с национално значение Русе. Мярка 710: Предоставяне на концесия на пристанищен терминал „Русе-изток 2“, (включващ корабни места от №9 до №14) част от пристанище за обществен транспорт с национално значение Русе. Мярка 711: Предоставяне на концесия на летище Балчик за обслужване на търговски операции с въздухоплавателни средства с максимална излетна маса до 5700 кг или с пътниковместимост до 19 седалки. Мярка 712: Предоставяне на концесия на гражданско летище за обществено ползване София. Мярка 713: Предоставяне на концесия на гражданско летище за обществено ползване Пловдив. Мярка 714: Предоставяне на концесия на обект „Интермодален терминал в Южен централен район на планиране в България – Пловдив“.   ИКОНОМИКА Мярка 728: Създаване на „пътни карти“ за стартирането на отделни видове бизнес.   ТУРИЗЪМ Мярка 795: Създаване на специализирано звено „Туристическа полиция“, което да действа на територията на националните курорти.   АДМИНИСТРАЦИЯ Мярка 879: Въвеждане на национална схема за електронна идентификация. ... Мярка 887: Премахване на „удостоверителните услуги“ и трансформирането им във вътрешни административни електронни услуги.", "date": "2017.08.03", "title": "Какво да запомним от програмата на правителството (СПИСЪК)"}
{"url": "http://clubz.bg/56883-arheolozi_otkriha_malkiq_pompej_vyv_franciq", "text": "\"Малкият Помпей\" - така френските археолози наричат античния римски квартал, открит в покрайнините на югоизточния град Виен. Руините, намерени при строителство на жилищни сгради, са от къщи на богати римляни и са изоставени след пожари. Руините на римските сгради са определени и от френското културно министерство като \"изключително откритие\". Помпей се готви за възкресение Град Виен, разположен по поречието на река Рона, е известен със своя амфитеатър и римски храм. Градът става римска колония през 47 г. пр. Хр. Той се е намирал на пътя, свързващ северната част на днешна Франция с римската провинция Галия. Откритията са направени по време на подготвителна работа за построяване на нови жилищни сгради в квартала Сент Коломб. Руините са разположени на площ от 7000 квадратни метра и са много добре запазени. Разкопките са започнали през април и се предвиждало да продължат до септември, но периодът е удължен от властите до декември. Кварталът, който е датиран от археолозите от първи век сл. Хр., е обитаван близо 300 години, преди да бъде изоставен след серия пожари в началото на втори век и отново през трети. Огънят карбонизира дървените греди, използвани за строителство на домовете, и изпича тухлите. Сред частично запазените сгради са Къщата на Бакхус, наречена така заради мозайка, изобразяваща менади (последователки на бога на виното Бакхус) и сатири (същества с тяло на човек и крака на козел). Първият етаж на сградата е бил изпепелен, но са запазени подови мозайки. Според археолозите домът е принадлежал на богат търговец. Сред другите запазени постройки са голяма обществена сграда и фонтан със статуя на Херкулес, построена в близост до пазара. Според учените там вероятно е имало училище по философия, където са обучавани децата на богатите римляни.  ", "date": "2017.08.03", "title": "Археолози откриха \"Малкия Помпей\" във Франция"}
{"url": "http://clubz.bg/56894-gigantska_anomalna_mylniq_udari_planina_na_havaite_video", "text": "Изданието Live Science публикува видеокадри е заснета джет мълния — гигантска и рядко срещана разновидност на мълнията. Явлението представлява конусовидна тръба, възникваща обикновено в горните слоеве на атмосферата, над буреносни облаци на височина 40-50 километра (в долната граница на йоносферата). Джет мълнията, фиксирана от сътрудниците на обсерваторията „Джемини“ в планината Мауна Кеа (4207 м) на Хаваите, е възникнала, както се предполага, на височина 80 километра. Учените от обсерваторията смятат, че феноменът е удивителен. Камерата е уловила също и мезосферни гравитационни вълни, които наподобяват вълни на повърхността на водата. Те са породени от конвекционни процеси, протичащи в периферията на буреносния облак. \n\t", "date": "2017.08.03", "title": "Гигантска аномална мълния удари планина на Хаваите (видео)"}
{"url": "http://clubz.bg/56895-trymp_nanasq_nepopravimi_shteti_na_prezidentskata_instituciq", "text": "През последната седмица трима членове на администрацията на Белия дом бяха уволнени или подадоха остава. Сътресенията в екипа на президента, приключили с назначаването на генерал Джон Кели за шеф на кабинета му, вероятно целят да наложат дисциплина в управлението, разклатено от хаос, скандали и пълна липса на важни законодателни решения. За жалост, промяна в състава на кабинета няма да реши проблемите в Белия дом. Защото проблемът е Доналд Тръмп. Тъжната истина стана кристално ясна, когато \"Политико\" публикува   на президента Тръмп с \"Уолстрий Джърнъл\" в Овалния кабинет на 25 юли. Интервюто е откровено странно и включва много несвързани и неразбираеми твърдения, които нямат никакъв смисъл. Това е червена лампа, особено когато се сетим, че човекът, който има трудности да говори авторитетно или поне свързано, практически по всяка тема, е същият, който оглавява военните сили на Америка и може във всеки момент да използва ядрено оръжие. 9 души чуха \"Ти си уволнен!\" от Тръмп в Белия дом (ВИДЕО) Можем да напраим три основни извода от интервюто. Първо, Тръмп има много малко познания по всеки важен политически въпрос, от здравната до данъчната реформа. Когато е притиснат да обясни подробно, Тръмп бие отбой и се отдава на празнословия и баналности и приключва, казвайки: \"Ще видим какво ще стане.\" Второ, интервюто е прозорец към ум, който е обсебен единствено от изборната победа миналия ноември, която се случи преди 268 дни. Отново и отново, Тръмп затъва в далечното минало, което възприема като славно, а това го разсейва от работата за създаване на по-добро бъдеще за Америка. Трето, Тръмп прави очевидно грешни твърдения невероятно често - дори по тривиални въпроси. Неговото небрежно отношение към истината, сякаш е просто досадна подробност, разруши доверието в Белия дом само за шест месеца. Нека погледнем отблизо ключови откъси от това странно интервю, с цитати от самия президент. 6 месеца Тръмп: 991 туита и 0 построени стени Репортерът задава на Тръмп няколко банални въпроса, свързани с политика - въпроси, с които всеки нормален политик би се справил с лекота. Отговорите на Тръмп обаче се въртяха около въпросите, без да им отговарят. Коментарът му по основополагащ въпрос (Какви са основните цели на данъчната ви политика?) започва така: Това няма смисъл. Не минава дори тест в началното училище поради несвързаност и липса на яснота. Но отвъд трудните за разбиране обрати в отговора, интервюто също показва огромни празноти в познанията му по изключително важни политически теми. Той непрекъснато прави грешки, когато навлиза в подробности, но през повечето време говори общо и се придържа към познати теми - изборната си победа. Когато е попитан дали се надява да работи с демократите в Конгреса, за да прокара законопроект за инфраструктурата (който демократите са склонни да обсъдят с него), отговорът му започва по следния начин: Въпросът е за инфраструктурата. Не за партньорството с демократите. Тръмп го превърна във възможност да припомни победата си над опонента в изборите през ноември. Представете си, че президентът Барак Обама се беше съсредоточил върху победата си над Джон Маккейн през август 2009 г. Щеше да бъде смятано за откачено, защото е. И все пак, Тръмп отново се фокусира върху изборите, бъркайки началото на мандата си с финалната линия. Тръмп лъже или подвежда непрекъснато в интервюто, дори по теми, които са напълно незначителни за когото и да било в страната, различен от самия него. Когато например е попитан за спорната реч, която произнася пред бойскаутите (в която благодари на децата, че са гласували за него преди да ги позабавлява с историята за коктейл в Ню Йорк) Тръмп твърди, че лидерът на скаутите му се е обадил, за му каже, че \"това беше най-добрата реч, която някога е произнасяна пред тях\". Скаутите официално отхвърлят подобно твърдение и досега публично порицават президента Тръмп за силно политизираната му реч на събитие за деца. Тези неистини - или откровени лъжи - са навсякъде в интервюто и пасват на последната разкрита лъжа на лагера \"Тръмп\" - сега е ясно, че президентът е участвал пряко в създаването на умишлено лъжливото изявление за срещата на Доналд Тръмп-младши с руснаците, които предлагат компрометираща информация за опонента на баща му в изборите Хилъри Клинтън. Разкритието идва въпреки разпаленото отричане на Белия дом и адвокатите на президента. Тръмп издиктувал на сина си лъжливо изявление Доверието в Белия дом има значение. Тръмп го пожертва доброволно, унищожи го без причина, за да се хвали за тривиални неща, като речта си пред бойскаутите. Загубата на доверието в президентската институция ще има сериозни последствия както за вътрешните работи на Тръмп, така и за мястото на САЩ на световната сцена. А това не е никак забавно. Последното несвързано интервю е още един прозорец към Белия дом. Става ясно, че последните промени в състава на администрацията имат малък шанс да спасят управлението на Тръмп. Защото истинският проблем стои на върха на пирамидата. 6 месеца Тръмп: 991 туита и 0 построени стени Тръмп издиктувал на сина си лъжливо изявление", "date": "2017.08.03", "title": "Тръмп нанася непоправими щети на президентската институция"}
{"url": "http://clubz.bg/56886-svetyt_izgubi_doverieto_v_kolite_made_germany", "text": "Срещата на високо равнище за дизела произведе точно това, което се и очакваше: всички са доволни. Автомобилопроизводителите на първо време се отърваха от задължението да инвестират наистина много пари в електронно преоборудване. Министър-председателите на провинциите, където са автозаводите, подсигуриха многобройни работни места на своя територия. Градовете ще получат пари, за да преоборудват автобусите и да организират движението по-интелигентно, а по този начин ще намалят опасността за здравето на гражданите. А представителите на правителството в Берлин обещават строги проверки през 2018 година и по този начин си подсигуряват спокойствие преди изборите след седем седмици. Засега няма да има забрани за движение на дизелови автомобили. Дизелова Германия си отдъхна. Но основният проблем си остава нерешен. Този проблем не е толкова свързан със замърсяването на въздуха, защото днес въздухът е значително по-чист, отколкото навремето. (Мога да подкрепя това твърдение с примери от личния си живот: карам десетгодишен дизел от стандарта \"Евро-4\", освен това цели 25 години пушех много - включително в затворени помещения.) Основният проблем се крие в индустриалната политика, която се опитва едновременно да защитава различни интереси. Първо – на автомобилната промишленост, която дава най-голям принос към грандиозния външнотърговски плюс на Германия. После – на онези 800 хиляди души, които работят в автомобилостроенето, и на безброй други, които си изкарват хляба покрай автомобилостроителите. И още – интересите на политиката, която гледа да опази производствените мощности и благосъстоянието, да удовлетвори гласоподавателите си, а може би и едного или другиго сред големите си спонсори… В Брюксел спряха плановете за по-строги ограничения на вредните газове, а информациите за предполагаеми измами и картелни договорки между автоконцерните целенасочено бяха игнорирани. Всичко това – все в услуга на гореизброените интереси. Дизеловият двигател е изобретен през 1893 година. Оттогава насам непрекъснато го усъвършенстват, но днес явно е достигнат пределът. Предела си явно е достигнала и германската автомобилна индустрия, която – благодарение и на дизела – дълго трупаше тлъсти печалби, но така и не забеляза, че светът се променя, че се отдалечава от двигателите с вътрешно горене и от машината за пари Made in Germany. Двете страни тъй крепко се бяха прегърнали, че взаимно си затулваха гледката към бъдещето. И в момента ние теглим поуката и последиците от една индустриална политика с чисто национална концепция. Germany first, германските интереси са най-важни – за известен период от време тази концепция даваше фантастични финансови резултати. И ни подведе да продължаваме по същия път. Път, по който изгубихме две неща: германския автомобил на бъдещето и… доверието. Доверието в автомобилната индустрия, доверието в политиката, доверието, че те двете са пригодни за бъдещето.", "date": "2017.08.03", "title": "Светът изгуби доверието в колите Made in Germany"}
{"url": "http://clubz.bg/56891-ispanskata_liga_otkaza_222_miliona_za_nejmar_blokira_transfera", "text": "Пореден завой в космическия трансфер на Неймар - испанската Ла Лига отказа да приеме записаната в договора на футболиста с \"Барселона\" неустойка от 222 милиона евро от \"Пари Сен Жермен\" и засега блокира рекордната сделка. Босът на организацията Хавиер Тебас се позова на финансовия феърплей на УЕФА и обяви, че вече е сезирал организацията. В същото време ПСЖ отвърна, че ще поиска от ФИФА временно да разреши покупката, за да може Неймар да играе за парижани още в събота срещу \"Амиен\" при откриването на френското първенство. Той е планирал да лети до Париж в петък и да бъде представен в новия си клуб. Във френската столица му готвят посрещане като на крал. Адвокат на бразилеца - Хуан де Дио Креспо, опитал днес да депозира в офисите на Ла Лига чек на стойност 222 млн. евро, за да може Неймар на теория да се откупи от Барса. Такива са законите в Испания. Чекът обаче бил отказан. В делегацията на ПСЖ имало дори нотариус. Той добавя, че ще отнесе казуса не само до УЕФА и ФИФА, а също така до Европейския съюз. Ако въпросните институции не се произнесат срещу трансфера, Ла Лига ще заведе дело, кани се Тебас.", "date": "2017.08.03", "title": "Испанската лига отказа 222 милиона за Неймар, блокира трансфера"}
{"url": "http://clubz.bg/56888-vakuumniqt_vlak_na_ilon_mysk_s_poreden_uspeshen_test", "text": "Проектът Hyperloop на Илон Мъск осъществи първи тест с пътническа кабина, похвалиха се от компанията.  Специалната кабина, в която сега нямаше хора, измина 500 метра във вакуум през специална тръба, разположена в пустинята в щата Невада, САЩ. Тя е достигнала скорост от 310 км/ч, като се смята, че максималната възможна ще е над 1080 км/ч. \"БДЖ\"-то на Илон Мъск Концепцията е разработка на две от ключовите компании на Мъск - Tesla и SpaceX. Системата Hyperloop използва електрически двигател, за да засили (или забави) кабината, която левитира под въздействието на магнитни сили. Тръбата пък е затворена под ниско налягане и в почти вакуумна среда. Така кабината може да се движи изключително бързо без триене, силен звук или проблеми. Hyperloop ще заема по-малко място в инфраструктурата и е по дизайн напълно независима. Планира се тръбите да са под и над земята, така че може да се нарече вид метро. Засега обаче основното са тестовете за безопасност - технологията работи, но дали е сигурна и достатъчно евтина, предстои да видим.    ", "date": "2017.08.03", "title": "Вакуумният влак на Илон Мъск с пореден успешен тест"}
{"url": "http://clubz.bg/56892-ek_pak_razsledva_visa_za_taksi", "text": "Европейската комисия съобщи днес, е изпратила писмо с възражения до картовата компания Visa (V.N) свързано с таксите, които търговците трябва да плащат, когато клиенти от страни извън ЕС пазаруват в него. Преди три години Visa се съгласи да сложи тавани на таксите след разследване на Комисията за тяхната структура. Сега обект на нейната служба за защита на конкуренцията са т.нар. междурегионални такси, които плащат търговците, когато приемат карти на Visa, издадени извън Европейското икономическо пространство. Комисията каза, че ще чака отговора на Visa по писмото с възражения, преди да предприеме следващи действия по случая. Тя може да глоби фирма до 10% от световния й оборот, ако я хване в нарушение на европейските антимонополни правила.", "date": "2017.08.03", "title": "ЕК пак разследва Visa за такси"}
{"url": "http://clubz.bg/56882-balkanite_v_es_ili_pak_vyv_vojna_preduprejdava_yunker", "text": "Западните Балкани не бива да остават без европейска перспектива, защото това може да ги върне към войните от 90-те години на миналия век, предупреждава председателят на Европейската комисия Жан-Клод Юнкер в интервю за \"Политико\". Председателят на Комисията изразява надежда, че американският президент Доналд Тръмп е разбрал това. Юнкер казва, че подробно е обяснил на Тръмп отрицателните ефекти от предишните му призиви към други членки на ЕС да го напуснат след Великобритания. Юнкер определя като \"потресаващи\" последните размествания в администрацията на Белия дом, които включиха уволнението на шефа на комуникациите Антъни Скарамучи след само 10 дни на поста.  Председателят на Комисията казва, че отделя 30 минути седмично на проблематиката на \"Брекзит\", която е в ръцете на надеждния според него главен преговарящ на ЕС Мишел Барние. Юнкер предпочита да се съсредоточи върху положителната програма - да направи ЕС по-привлекателен и силен. По думите му след серията премеждия ЕС е в добра форма. ЕС не бива да прекъсва присъединителните преговори на Турция, както призовават Европейският парламент и Австрия, смята Юнкер. Според него те трябва да продължават, дори това да е само на книга. Юнкер обяснява и разликата в подхода си към Полша и Унгария, които имат сходни проблеми със спазването на върховенството на закона. Докато Комисията заплаши управляващите в Полша консерватори с най-тежката санкция в ЕС - ограничаване не членските права на страната - тя се въздържа за извади най-едрокалибреното си оръжие срещу унгарския премиер Виктор Орбан. Той обаче не заявява същото за Полша, отбелязва \"Политико\".", "date": "2017.08.03", "title": "Балканите - в ЕС, или пак във война, предупреждава Юнкер"}
{"url": "http://clubz.bg/56887-20_g_ot_smyrtta_na_daqna_zashto_monarhiqta_trqbva_da_byde_premahnata", "text": "Вместо цветята, златната статуя и захаросаните сълзи по загубата на толкова младата благотворителка този знак на почит всъщност признава горката жена за човешко същество. Филмът дава възможност да чуем относително нецензурираните думи на принцесата, че е била „абсолютно наранена”, когато при обявяването на годежа им принц Чарлз отговорил на въпрос на репортер дали е влюбен по следния начин: Даяна говори и за Камила Паркър-Боулс: Има наистина сърцераздирателни истории, които натъжават дори един циничен републиканец като мен: И след това за нейната булимия: Всеки, който подкрепя идеята за запазването на кралското семейство във Великобритания, трябва да прочете тези две извадки особено внимателно. Тъй като истината за монархията не е само в това, че тя увековечава грубото неравенство, че насърчава остарелите обичаи, че дава политически лост на хора, които не са го спечелили, и води до странен културен феномен, при който тези, които живеят от дребни социални помощи, често се наричат „търтеи“, докато кралските особи, които получават милиони, се възхваляват като „трудолюбиви представители“. Истината е, че освен тези макроефекти на индивидуално ниво монархията е много жестока. Ако смятате, че да си член на кралското семейство е безопасно и извличате известно носталгично, патриотично удоволствие от съществуването му и наистина вярвате в мита, че то носи повече пари, отколкото харчи, тогава трябва да отделите малко време и да помислите какво всъщност казват хората, които познават нещата отвътре. Помислете какво означават думите на принц Хари, казани по-рано тази година, че  . Помислете за молбите му към медиите да оставят на мира неговата приятелка Меган Маркъл. Помислете за описанието му на погребението на майка му, в което той участва, когато е само на 12 години: Премахването на монархията е нещо, което трябва да направим – не заради самите нас, а заради тях. Дете не бива да бъде третирано като животно в зоопарк дни след смъртта на майка си. Една 19-годишна жена не бива да бъде държана в двореца да страда безмълвно от психическо заболяване, тихо, да става все по-себеразрушителна, за да запази външния си вид и да предотврати прекалено многото проблеми за най-важното семейство на земята. Приятели, приятелки и други близки не би трябвало да плащат цената на унищожителната сила на медиите, за да бъдат близо до хората, които обичат. За Даяна вече е твърде късно. Това е очевидно. Късно е да се предотврати споделянето на записите, въпреки че много от тях са свързани с монархични фигури, които протестират и настояват „личният им живот да бъде запазен“. Но това трябва да бъде последната атака срещу неприкосновеността на личния живот, последното ужасно шоу, показващо какво означава да си член на кралско семейство, преди всички да стигнем до зрялото разбиране да приемем края на монархията. Не е правилно или честно да живееш в общество, в което истински хора биват третирани по този начин поради случайността да се родят в такова семейство. Те не заслужават привилегии и което е още по-важно: ограничения.", "date": "2017.08.03", "title": "20 г. от смъртта на Даяна: защо монархията трябва да бъде премахната"}
{"url": "http://clubz.bg/56889-doverieto_vyv_vlastta_leko_pada_32_za_kabineta_24_za_parlamenta", "text": "Това отчитат от \"Галъп интернешънъл\" въз основа на данните от последното си изследване за юли. Икономическите възприятия на българите като цяло остават по-скоро негативни, но се движат в положителна посока – вероятно заради обективни икономически процеси, но и заради усещането за политическа предвидимост. По-спокойният летен сезон също оказва влияние. Индексът на очакванията за материалното положение на българите е в една от най-високите си точки от няколко години насам, а масовите очаквания за безработица – в най-ниска точка. Опасенията за скок на цените на основните стоки са разсеяни.  \"Афис\": БСП скъсява дистанцията с ГЕРБ Възходящата тенденция на доверие във властта обаче спира - след като няколко месеца имаше положителна инерция в популярността на правителството и парламента. Парламентът все пак остава със сравнително по-високи нива на доверие на фона на предишни години, макар по традиция недоверието да преобладава решително.  Това са част от изводите от последното национално представително изследване на \"Галъп интернешънъл\" - независимо от външно финансиране. Изследването е проведено между 6 и 13 юли сред 765 души в цялата страна чрез пряко интервю.                  Въпреки непрекъснатите скандали, впечатлението, което остава за самоцелни парламентарни дебати и липсата на ползотворна законодателна дейност сегашният парламент е със сравнително високо доверие от 24% за юли. Това отчитат от \"Галъп интърнешънъл\". Като одобрението на настоящото народно събрание е със стойности каквито за последно са били регистрирани през 2010 г. Месец по-рано беше даже 28 на сто. Недоверието също е в по-ниски от обичайните стойности - в този месец е 67%, а в предишния бе дори 61%, след като в последните няколко години рядко е било под 70%. \"Медиана\": Оценката за кабинета \"Борисов-3\" и без суджуците е 3,39 \"Идните месеци ще покажат дали не става дума единствено за конюнктурно повишаване на доверието. Наличието на ярка опозиция мобилизира и „лагера“ на привържениците на управляващите. Това е и едно от обстоятелствата, които правят възможно парламентът да отбелязва по-благоприятни стойности, дори и при наличието на постоянни скандали\" - това е коментарът за данните на социологическата агенция. Доверието в правителството е 32%, недоверието е 59%. Месец по-рано доверието бе по-високо - 35 на сто. И тук традиционната за всяка власт положителна тенденция около изборите е изместена от нов етап, в който масовото мнение вече няма да оценява просто факта, че се е съставило правителство, а ще оценява как то се справя. Индексът на очакванията за материалното положение е индикатор, който се изчислява на базата на отговорите на въпроса „Какво очаквате да бъде материалното положение на Вашето семейство през следващите 12 месеца?“. Индексът заема стойности от +1 до -1. Негативизмът традиционно преобладава, затова и индексът е с минусови стойности. В последните месеци обаче негативизмът в известна степен се разсейва, твърдят от \"Галъп интернешънъл\". В последните години индексът е достигал една от най-високите си точки в зрялата фаза на първия мандат на Борисов (-0.21). Дъното на този индекс за последните години е в края на първия мандат на Борисов (-0.87). След края на първия мандат на Борисов и протестите последва успокояване, което достигна връх в лятото на 2013 г. със стойности на индекса от - 0.09, което е и рекорд в последните години. Това е по времето на мандата „Орешарски“. Нестабилността след падането на кабинета „Орешарски“ води и до по-ниски стойности на индекса, но с началото на втория мандат „Борисов“ идва и постепенно възстановяване, за да се стигне до днешната стойност от -0.12. В началото на април имаше скок в очакванията за повишаване на цените на основните стоки – тогава се появи анонсът, че цените на комунални услуги ще се повишават. През летния сезон обаче има успокояване в това отношение. През лятото усещането на 62% от българите е, че цените ще нарастват в следващите 2-3 месеца. 23% смятат, че ще останат същите, а 2% - че ще намаляват. Само преди три месеца обаче 78% очакваха ръст в цените, а само 13% смятаха, че те ще се запазят на същите нива, сочат данните на \"Галъп интернешънъл\".   През юли 41% очакват тя да остане същата, 26% - да расте, а 11% да намалява. Тези 26% са най-ниската стойност на очаквания за безработица в последните няколко години. През 2010 г. този дял беше 77%, през 2011 г. – 58%, през 2015 г. – 43% и т. н.  \"Медиана\": Оценката за кабинета \"Борисов-3\" и без суджуците е 3,39", "date": "2017.08.03", "title": "Доверието във властта леко пада: 32% за кабинета, 24% за парламента"}
{"url": "http://clubz.bg/56904-spirat_dogovora_za_plaja_v_lozenec_koral_pyk_ostava_bez_tok_i_voda", "text": "Министерство на туризма прекратява договора за наем на морския плаж \"Лозенец\" от 1 октомври, съобщиха от ведомството. До това решение се стигна след скандал със строителството на заведение. Известния още като \"Мидения плаж\" бе отдаден под наем на 5 юли миналата година на фирма \"Даймънт ивент\" ЕООД. В началото на тазгодишния сезон обаче наемателят започна да строи заведение върху емблематична за мястото скала. Местните жители излязоха на протест, а кмета блокира строеж.  Лозенец опустя след затварянето на плажа Плажът не се почиства или охранява от началото на сезона. Министерството обяви, че договорът се прекратява, защото обществото не приема дейностите на наемателя, а и той има \"обективна невъзможност той да реализира както права, така и задължения по него\". Междувременно скандал стана и с друг плаж - \"Корал\", част от община Царево, за който собственици на земи в близост подадоха сигнали, че в имотите им са се настанили незаконно къмпингуващи. Иво Стефанов: Кой ще чисти \"Корал\"? Кметът Георги Лапчев днес бе на проверка на плажа заедно с експерти от Общинската администрация, еколози, полицаи и геодезисти. Те са установили, че в частни имоти в близост до плажа има десетки палатки, каравани и кемпери, заслони и мобилни заведения. Хората твърдят, че са се уговорили устно със собствениците- За да спрат нарушението, Лапчев ще нареди спиране на електричеството и водоподаването към имотите. Корал е един от трите плажа за природосъобразен туризъм, заедно с Карадере и Иракли, дефинирани като такива през 2016 г с поправки в Закона за устройството на Черноморското крайбрежие Иво Стефанов: Кой ще чисти \"Корал\"?", "date": "2017.08.03", "title": "Спират договора за плажа в Лозенец. \"Корал\" пък остава без ток и вода"}
{"url": "http://clubz.bg/56898-pyrvo_ubiha_bashta_mi_vijte_trejlyra_za_spornata_drama_na_andjelina_djoli", "text": "„Нетфликс“ публикува трейлър на First They Killed My Father („Първо убиха баща ми“), драмата на Анджелина Джоли за живота под управлението на червените кхмери, съобщава „Гардиън“. Режисиран от Джоли, филмът е адаптация на едноименния мемоар на камбоджанската писателка и активистка Лунг Унг. Това е историята на едно дете, разделено насила от семейството си и принудено да стане войник, за да оцелее по време на геноцида, организиран от Пол Пот и неговите червени кхмери през 70-те години на ХХ век. \n\t", "date": "2017.08.03", "title": "Първо убиха баща ми: вижте трейлъра за спорната драма на Анджелина Джоли"}
{"url": "http://clubz.bg/56897-trymp_napadna_kongresa_za_sankciite_sreshtu_rusiq", "text": "Американският президент Доналд Тръмп обвини Конгреса за влошаването на отношенията между САЩ и Русия. Поводът бе приетият и от Камарата на представителите, и от Сената законопроект, който Тръмп подписа вчера. Тръмп подписа закона за санкциите срещу Русия Така той нападна Конгреса и за неуспешния опит за отмяна на \"Обамакеър\". Тръмп подписа вчера закона, налагащ санкции на Русия и ограничаващ собствените му правомощия да ги отменя. Руският премиер го окачестви като  обявяване на търговска война.", "date": "2017.08.03", "title": "Тръмп нападна Конгреса за санкциите срещу Русия"}
{"url": "http://clubz.bg/56899-gyrciq_syrbiq_i_makedoniq_shte_svyrzvat_solun_s_dunav", "text": "Гърция, Сърбия и Македония планират грандиозен проект за свързване на Солун по вода с Централна Европа, съобщи гръцкото издание \"Прото тема\". За него бе разговаряно наскоро между гръцкия премиер Алексис Ципрас и сръбския му колега Александър Вучич.  Целта е да се свърже по вода икономическия център Солун с Белград, а от там - с Дунав и Централна Европа. Това ще стане с помощта на реките Вардар и Морава. Първата минава и през Македония, който също ще участва в проекта. Китай пък са готови да инвестират, защото търсят алтернативни пътища за по-бързо доставяне на стоките си към Европа. Каналът ще е дълъг над 650 км, като ще минава през Гърция, Македония и Сърбия. Видно е и че на няколко места ще има връзка и с България. След построяването си каналът ще създаде нови връзки по вода на целите Балкани, като вероятно това ще повлияе негативно на трафика през Босфора. Новият Суецки канал е готов само за 11 месеца Там, където има трудни места в коритата на реките, ще бъде изграждан допълнителен изкуствен канал. За Сърбия подобен проект ще означава излаз към Средиземноморието, което държавата няма от разпадането на Югославия. От гръцкото издание отбелязват, че идеята за подобен канал е стара - още в средата на 19 в. Австроунгарска империя е искала да направи излаз на Виена към Егейско море.", "date": "2017.08.03", "title": "Гърция, Сърбия и Македония ще свързват Солун с Дунав"}
{"url": "http://clubz.bg/56903-pirin_ne_se_nujdae_ot_ekoocenka_reshi_vas", "text": "Върховният административен съд е отменил заповедта за екологична оценка на проекта за план на Национален парк \"Пирин\", съобщи \"Дневник\".  Заповедта бе на бившата служебна министърка на околната среда Ирина Костова. Планът ще определи как се управлява парка в периода 2014-2023 г. Екооценка на плана за Пирин поиска служебната екоминистърка Един от съдиите в тричленния състав не е съгласен с мнението на колегите си - съдия Тодор Тодоров. Милка Панчена и Димана Йосифова обаче са отменили решението на министърката. Новият план ще създаде възможност за сеч на 60% от територията на парка, като досега сеч там въобще не беше позволена. Строежи ще са разрешени на 12,5 пъти повече площ, отколкото досега. Срещу плана скочиха не само родните природозащитници, а хиляди по света. Срещу него се подписаха 100 000 души, а документът бе връчен на премиера Борисов от международната природозащитна организаци WWF. 100 000 подписа бранят Пирин пред Бойко Борисов Първоначално министърката Костова също бе отхвърлила екооценка и я поръча едва след силната обществена реакция и протест. Обжалва я обаче кметът на Банско Георги Икономов, според когото заповедта на министърката не са били мотивирани или обосновани. Докладчик по делото е съдия Димана Йосифова, която през февруари беше командирована във ВАС от председателя на съда Георги Колев. Така бе заобиколена конкурсната процедура и тя прескочи две нива в съдебната система, тъй като до този момент бе съдия в СГС. Решението подлежи на обжалване пред петчленен състав на ВАС. 100 000 подписа бранят Пирин пред Бойко Борисов", "date": "2017.08.03", "title": "Пирин не се нуждае от екооценка, реши ВАС"}
{"url": "http://clubz.bg/56902-volq_gotvi_zakon_sreshtu_falshivite_novini", "text": "От партията на Веселин Марешки \"Воля\" готвят закон срещу фалшивите новини. Това съобщи в ефира на \"България on Air\" Стефан Августинов, член на изпълнителното бюро на партията. Това, което предлагат от \"Воля\" е регистрационен режим за всички сайтове и медии.  И допълни, че ще има санкции в законопроекта, но отказа да разкаже повече. Даде като пример за подобни сайтове \"Секира.БГ\" и \"Брадва.БГ\". Според Августинов е недопустим и предложената поправка в Закона за съдебната власт, който принуждава всички работещи в съдебната система да декларират евентуални членства в ловни дружинки, клубове по интереси, фенклубове и други подобни. Според него това може да бъде ползвано като наказателна мярка срещу магистратите.", "date": "2017.08.03", "title": "\"Воля\" готви закон срещу фалшивите новини"}
{"url": "http://clubz.bg/56900-eto_kak_dyrjavata_shte_finansira_chastnite_uchilishta_i_detski_gradini", "text": "Министерство на образованието публикува днес проект за наредбата, която ще определи как точно държавата ще финансира частните училища и детски градини. Пълният й текст можете да видите  . Това бе сред най-оспорваните теми по време на голямата преработка на Закона за училищното и предучилищното образование през 2015 г. БСП бяха твърдо против предложението, защото счетоха, че това ще намали средствата, които се отделят за децата в държавните образователни институции. Реформаторския блок предложи частните училища да компенсират факта, че получават държавна помощ, като осигуряват безплатно обучение за 20% от децата - отличниците, с изявени таланти или специални потребности. Вследствие на финансирането ще паднат и таксите в частните училища и детски градини. Наредбата обаче не финансира самите институции, а отделните ученици - т.е. ще се следи строго парите да се ползват именно за задължителната предучилищна подготовка и училищно обучение. Държавата няма да плаща нищо допълнително. Обичайните екстри в частно школо, като училищен автобус, ще се поемат от родителите, а от училището пък няма да имат право да им взимат пари за нещата, които са финансирани от държавния бюджет. Частните училища: Натискат ни да извадим едни 6600 лева на ученик В момента наредбата е представена за обществено обсъждане в сайта на МОН, но се предвижда да бъде приета тази година. Държавното финансиране е предвидено в бюджета за 2018 г.  Включването на училище в системата за държавно финансиране ще става с подаване на заявления до министъра на образованието. След това експертна комисия ще разгледа молбата, за която финална дума ще има министърът. Той може и да прекратява вече одобрено финансиране, ако частното учебно заведение наруши изискванията. Контрол върху разходването на държавните пари ще упражняват регионалните управления на образованието и общините. Как пък точно ще се определят допълнителните пари за повишаване на качеството за обучение, ще предложи министърът до 30 юни 2021 г, когато трябва да внесе в МС акт за допълнение на образователния стандарт.", "date": "2017.08.03", "title": "Ето как държавата ще финансира частните училища и детски градини"}
{"url": "http://clubz.bg/56906-barselona_poluchi_222_miliona_evro_za_nejmar", "text": "От втория опит \"Пари Сен Жермен\" плати 222 милиона евро на \"Барселона\" за Неймар. По-рано тази вечер парите са преведени от адвоката на футболиста Хуан де Дио Креспо в банкова сметка на каталунците. Испанската лига отказа 222 милиона за Неймар, блокира трансфера 222 млн. е откупната цена, записана в договора на Неймар с Барса. Каталунците потвърдиха за превода с официално съобщение и оповестиха, че случаят е даден на УЕФА, от която се очаква да се произнесе по сделката. Последната надежда на \"Барселона\" е, че европейската футболна централа ще блокира трансфера, като се позове на финансовия феърплей, спуснат от самата нея. \"Барселона\": Чакаме 222 милиона евро за Неймар накуп По-рано днес същият адвокат занесе чек, на който пише 222 милиона евро в испанската футболна лига, която отказа да го приеме заради \"неясния произход на парите\". Също така \"Пари Сен Жермен\" обяви, че ще поиска от ФИФА временно да разреши на Неймар да играе за отбора докато всички казуси бъдат разрешени. Очаква се техничарят да бъде представен грандиозно и помпозно в петък в Париж. Той вече е минал медицински преглед. Ще получава по около 45 милиона евро на сезон за 5 или 6 години, което ще го направи най-скъпоплатения футболист на планетата. \"Барселона\": Чакаме 222 милиона евро за Неймар накуп", "date": "2017.08.03", "title": "\"Барселона\" получи 222 милиона евро за Неймар"}
