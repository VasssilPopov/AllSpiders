{"url": "http://clubz.bg/79235-armiqta_na_sasht_e_gotova_da_zashtiti_us_diplomatite_vyv_venecuela", "text": "Армията на САЩ е готова, ако се наложи, да защити американските дипломати и обекти във Венецуела, каза днес американски адмирал, командващ войските на САЩ в Южна Америка, цитиран от Ройтерс. Той не даде подробности как би могла да действа американската армия.", "date": "2019.02.07", "title": "Армията на САЩ е готова да  защити  US дипломатите  във Венецуела"}
{"url": "http://clubz.bg/79231-franciq_e_protiv_otlagane_na_brekzit_bez_nadejden_nov_plan", "text": "Франция ще се противопостави на британска молба за отлагане на датата на \"Брекзит\", ако Лондон просто отлага вземането на решение, но би се съгласила, ако Лондон представи надеждно политическо решение, заяви пожелал анонимност френски правителствен представител, цитиран от Ройтерс. \n\tПредупреждението дойде в деня, в който британският премиер Тереза Мей преговаряше в Брюксел с лидерите на ЕС в опит да промени договореното от нея миналата година споразумение за Брекзит, за да може то да получи подкрепата на британския парламент. \n\tСпоразумението в сегашния му вид бе отхвърлено от британските депутати миналия месец. \n\tФренският президент Еманюел Макрон недвусмислено подкрепи отказа на ЕС споразумението да се предоговаря и да се променя т.нар. \"предпазен механизъм\", чиято цел е да гарантира, че няма да има връщане на физическа граница между Република Ирландия и британската провинция Северна Ирландия. \n\tАко в следващите 50 дни Великобритания не постигне споразумение, което е приемливо както за ЕС, така и за собствения й парламент, тя ще напусне ЕС с твърде недостатъчни мерки за смекчаване на икономическото сътресение. \n\tУдължаването на периода за напускане на Великобритания трябва да се одобри от всички останали 27 страни членки на ЕС. \n\tПариж би се съгласил да приеме отлагане на \"Брекзит\" до една година, ако Великобритания насрочи нови избори или втори референдум, или ако представи приемлив за всички страни нов план, за чието осъществяване е нужно повече време. Френски правителствени представители смятат, че Великобритания протака, надявайки се, че ЕС накрая ще отстъпи за ирландския предпазен механизъм. Това е фундаментална грешка, която подценява решимостта на ЕС да защити Ирландия и собствения си авторитет, посочи източникът. Отстъпване по ирландския предпазен механизъм би изпратило сигнал за слабост към по-малките страни от ЕС, както и към чуждестранни лидери като президента на САЩ Доналд Тръмп, които може да решат, че могат да окажат натиск на ЕС по въпроси като търговията, каза източникът. Източникът заяви, че страните от ЕС все по-малко се безпокоят от възможността за Брекзит без споразумение и че пазарите вземат предвид такъв вариант, което отслабва способността на Великобритания да оказва натиск.", "date": "2019.02.07", "title": "Франция е против отлагане на \"Брекзит\" без надежден нов план"}
{"url": "http://clubz.bg/79234-germaniq_i_v_4_se_razbraha_da_si_sytrudnichat_v_oblastta_na_migraciqta", "text": "Канцлерът на Германия Ангела Меркел и премиерите на страните от Вишеградската група - Полша, Словакия, Чехия и Унгария - призоваха днес за намиране на нови начини за гарантиране на сигурността на Европа, предаде БТА.  \n\t\"Пред Европа стоят нови предизвикателства, които могат да създадат заплаха за нейното бъдеще. Необходимо е да се търсят нови пътища за укрепване на сигурността на Европа\", се казва в съвместната декларация от срещата в Братислава, посветена на 30-годишнината от началото на политическите промени в Източна Европа, съобщиха ДПА и ТАСС, цитирани от българската агенция.  \n\tСлед срещата чешкият премиер Андрей Бабиш каза, че НАТО има решаваща роля за поддържане на сигурността на европейския континент. Той отбеляза, че нелегалната миграция също е заплаха за стабилността в Европа и се обяви за приемането на България и Румъния в Шенгенското споразумение.  \n\tПремиерите от \"четворката\" се договориха с Германия да се включат във финансирането на проект в Мароко, който да цели отстраняване на причините за миграция към ЕС. На общата пресконференция в Братислава Меркел окачестви това решение като израз на желанието на четирите държави за сътрудничество по тази тема.  \n\tСтраните от Вишеградската група не са съгласни с либералния подход на Берлин към мигрантите и отказват да приемат мигранти, пристигнали първо в други страни от ЕС, отбелязва ДПА.  \n\tНа срещата в Братислава премиерите на страните от Вишеградската група изразиха силно неудовлетворение от изготвения от Европейската комисия проектобюджет за следващата дългосрочна рамка.  \n\tНа двустранна среща със словашкия премиер Петер Пелегрини Меркел посочи, че Германия иска да разшири икономическото си сътрудничество, по-специално в автомобилостроенето.  \n\tОсновни въпроси са екологичните двигатели и дигитализацията. ", "date": "2019.02.07", "title": "Германия и В-4 се разбраха  да си сътрудничат в областта на миграцията "}
{"url": "http://clubz.bg/79230-es_prizova_za_mejdunarodna_iniciativa_za_reshavane_na_krizata_vyv_venecuela", "text": "Шефката на дипломацията на ЕС Федерика Могерини подчерта значението на международното сътрудничество за избягване на хаос във Венецуела и постигане на мирно решение на кризата в тази страна, предаде ДПА, цитирана от БТА. Могерини съобщи, че е уведомила ООН, постоянните членове на Съвета за сигурност, Ватикана, няколко страни от региона и други международни играчи за създаването на групата и ще продължи тези контакти. По думите й участниците в контактната група не се готвят да организират преки преговори между страните по конфликта във Венецуела.", "date": "2019.02.07", "title": "ЕС призова за международна инициатива  за решаване на кризата  във Венецуела"}
{"url": "http://clubz.bg/79233-shvejcariq_chf150_000_za_tozi_kojto_probie_sistemata_za_elektronno_glasuvane", "text": "Швейцария отправи предизвикателство към хакерите, които успеят да пробият системата й за електронно гласуване от ново поколение, като обяви награди в общ размер 150 000 швейцарски франка (132 000 евро), предаде Франс прес, циирана от БТА. \n\tФедералното канцлерство съобщи, че ще се организира мнимо гласуване от 25 февруари до 24 март и покани желаещите компютърни гении, които искат да изпробват уменията си, да се запишат на адрес https://onlinevote-pit.ch.  \n\tУчастниците ще могат \"да се опитат за манипулират бюлетините, да прочетат подадените бюлетини, да нарушат тайната на вота и да извадят от строя или да заобиколят предпазните механизми, които защитават както бюлетините, така и данните за сигурността\", уточни канцлерството в изявление. \n\tРазмерът на наградата ще зависи от степента на проникване на всеки хакер. \n\tГолямата награда от 50 000 швейцарски франка ще получи този, който успее да манипулира бюлетините, без да бъде засечен. Нарушаването на тайната на вота ще се възнагради с 10 000 швейцарски франка, а унищожаването на електронна урна носи 5000 швейцарски франка.", "date": "2019.02.07", "title": "Швейцария: CHF150 000 за този, който пробие системата за електронно гласуване"}
{"url": "http://clubz.bg/79217-ukrajna_zapisa_v_konstituciqta_si_che_se_stremi_kym_chlenstvo_v_nato_i_es", "text": "Върховна Рада, украинският парламент, одобри поправки на Конституцията, които предопределят евроатлантическа посока на развитие на страната, предаде украинската агенция \"Униан\".  Украйна - рибената кост в гърлото на Русия  На гласуването 335 депутати от регистрирани 385 подкрепиха промените. \"Униан\" предаде по-рано, че парламентът е изпратил на Конституционния съд (КС) през септември 2018 г. президентски законопроект за промяна на Конституцията. Целта бе да се отвори пътя пред Украйна за пълноправно членство в ЕС и Нато. На 22-ри ноември 2018 г. КС на Украйна одобри законопроекта, а още в същия ден Върховна Рада го прие на първо четене. Украйна иска членство в НАТО Необратимият курс в посока евроатлантическа интеграция ще бъде посочен в преамбюла на Върховния закон, където ще бъде подчертана   на украинския народ. Член 85 отбелязва, че правомощията на Върховната Рада включват определянето на основите на вътрешната и външната политика, осъществяването на стратегическия курс на държавата за  . Към член 102 е добавена клаузата, че  . Член 116 е допълнен с уредба, според която Кабинетът на министрите  . В същото време е предложена отмяната на Клауза 14 от Глава 15 - \"Преходни разпоредби\". Тя нарежда, че използването на съществуващи военни бази на територията на Украйна за временното разполагане на чуждестранни военни формирования е възможно на лизингова основа по начин, определен от международните договори на Украйна, ратифицирани от Върховната Рада на Украйна. Президентът Петро Порошенко заяви, че този   ще придаде сила на неговото правителство да извърши необходимите икономически реформи, предаде Асошиейтед прес, цитирана от БТА. Петро Порошенко поведе Украйна към ЕС Москва издавала паспорти с Крим в Русия още преди анексирането Тази пролет Порошенко ще се бори за преизбиране.  Комик е основен фаворит за президент на Украйна Големите протести в Украйна през 2013 г. започнаха, след като тогавашният президент Виктор Янукович отказа да подпише споразумението за асоцииране с ЕС. Русия приюти беглеца Янукович Новото правителство, което пое властта през февруари 2014 г., се обяви за членство в ЕС и НАТО - нещо, което обезпокои Русия.  Украйна иска членство в НАТО Петро Порошенко поведе Украйна към ЕС Москва издавала паспорти с Крим в Русия още преди анексирането Комик е основен фаворит за президент на Украйна Русия приюти беглеца Янукович", "date": "2019.02.07", "title": "Украйна записа в конституцията си, че се стреми към членство в НАТО и ЕС"}
{"url": "http://clubz.bg/79225-sagata_alo_banov_sym_vtori_syd_othvyrli_jalbata_za_neustojki_za_largoto", "text": "И втората съдебна инстанция - Апелативният съд в София, отхвърли жалбата на Министерството на културата срещу изпълнителя на ремонта на \"Ларгото\" в столицата заради закъснение на изпълнението.  Искът бе за 754 000 лв. към изпълнителя на строежа ДЗЗД \"Антична Сердика\". Той не само е отхвърлен, но и министерството е осъдено за заплати 48 000 съдебни разноски. Апелативният съд потвърди решението на Софийския градски съд. Защо съдът отхвърля иска на Министерството на културата за 754 000 лв. за Ларгото Делото стана популярно покрай сагата \"Ало, Банов съм\". Тя започна с разпространени от Елена Йончева и БСП записи. За тях се твърди, че са правени в кабинета на Боил Банов през 2016 г., когато той самият беше зам.-министър на културата. Във въпросните разговори един от участниците е самият Банов, който говори за създаване на документи, с които да се оправдае забавяне на строителството, за да няма неустойки за изпълнителя на обществената поръчка. Става дума за около 700 000 лв., които се полагат по договор при около 33 дни закъснение на работата. Банов и Министерството на културата обявиха записите за манипулирани, министърът идентифицира свой бивш служител, който го изнудвал от години, без за това да са уведомени компетентните органи. Оказа се, че същият човек работи в Министерството на образованието сега и там имало случаи на изнудване. Заради изнесеното от БСП обаче прокуратурата се самосезира светкавично. И Банов, и Йончева вече бяха на разит по случая, събират се и документи. В своя защита от министерството извадиха именно заведеното от тях дело за неустойки. Малката подробност - през април 2016 г. обществената поръчка е изпълнена без никакви забележки и искания за неустойка. В края на същата година обаче Агенцията за държавна финансова инспекция (АДФИ) констатира нарушения и основания за неустойки. Пак тогава докладът от проверката е пратен в прокуратурата, но какво се е случило след това не е ясно. Следва заведеното дело от министерството срещу изпълнителя на ремонта на \"Ларгото\".  Цацаров се самосезира за \"Ало, Банов съм\"  Едва след доклада на АДФИ Министерството на културата решава, че всъщност има забавяне на проекта, приет и отчетен като завършен месеци по-рано, за което свидетелства и документ, представен от културното министерство пред Агенцията за обществени поръчки. Апелативният съд установява същото, което и и първата инстанция преди това - а именно, че ремонтът на \"Ларгото\" е приключен с подписването на акт 15 за завършване на строителството на 25 януари 2016 г. - тоест едва 5 дни след крайния срок, установен в анекс към договора между Министерството на културата и изпълнителя ДЗЗД \"Антична София\". Този документ, чиято автентичност никой не оспорва, е подписан от министерството, който е и ищец по делото, изпълнителя и строителния надзор на проекта за \"Ларгото\" - без никакви забележки или предписания. В договора за строежа и реконструкцията пък е записано, че именно появата на въпросния акт 15 е моментът, в който работите по обекта се считат за приключени. Въпросните 5 дни закъснение са по вина на възложителя - тоест на министерството. Елена Йончева сезира ОЛАФ за \"Ало, Банов съм\"  Ведомството обаче пледира за забавяне в периода между подписването на цитирания акт 15 и втори акт 15, който се появява месец по-късно. Причината - Държавната приемателна комисия констатира, че въпреки наличието на първия акт 15, част от строителните работи са недовършени. Затова и се стига до втория такъв документ. За него обаче съдът приема, че се отнася само за работи, извършвани във въпросния период от 1 месец, въпреки че ангажиментите на строителя са обявени за приключени с първия документ. Нещо повече - вещото лице на съда установява, че констатираните недовършени работи са на обща стойност под 5% от стойността на целия договор. Което, според магистратите, ги прави незначителни и не може да тази основа да се твърди, че обектът не е бил завършен към 25 януари 2016 г.  Закономерно, съдът не приема и твърдението на Министерството на културата, че \"Ларгото\" всъщност е трябвало да се смята за завършено с издаването на акт 16 за експлоатация. Причината - самото министерство е подписало договора с изпълнителя ДЗЗД \"Антична Сердика\", в който пише съвсем друго. А именно, че строежът е готов при появята на акт 15. Решението в крайна сметка - потвърдено е решението на СГС, с което жалбата на Министерството на културата за неустойка от 754 000 лв.е обявена за неоснователна. И осъжда министерството да заплати разноски по делото на изпълнителите-ответници в размер на 48 135 лв.  Предстои да се разбере дали ведомството на Боил Банов ще обжалва и това решение пред третата съдебна инстанция - Върховния съд. Цацаров се самосезира за \"Ало, Банов съм\"  Елена Йончева сезира ОЛАФ за \"Ало, Банов съм\" ", "date": "2019.02.07", "title": "Сагата \"Ало, Банов съм\": Втори съд отхвърли жалбата за неустойки за \"Ларгото\""}
{"url": "http://clubz.bg/79209-sydyt_se_proiznasq_po_deloto_ognqn_donev_v_petyk", "text": "В петък съдът трябва да произнесе присъдата си по делото срещу изпълнителния директор на \"Софарма\" и издател на \"Клуб Z\" Огнян Донев и съдружника му Борис Борисов, след като финалните предоарии минаха днес в Софийския градски съд. След като две години прокуратурата протакаше делото, днес зам. градският прокурор Даниела Димитрова поиска 4 години затвор и конфискация на част или цялото имущество на Донев и Борис Борисов – изпълнителен директор на „Телсо“ АД. В качеството си на граждански ищец Министерството на финансите претендира от двамата съответно 62 779 725 лв. от Донев и 7 483 105 лв. от Борисов. Двамата са подсъдими по чл. 255 от НК – за укриване на данъци, за 7 сделки с акции на „Софарма“ и в различни конфигурации между фирмите „Елфарма“, „Телсо“ АД, „Софстрой“, „София“ АД, „Телекомплект“ АД и „Финансово консултантска компания“ АД. Понеже продажбите са станали на нерегулиран пазар, спорът е кое подлежи на облагане като печалба. Пакетите акции са продавани по правилата с пряко договаряне между свързани лица по 1 лв. за брой, а прокуратурата пресмята в различните случаи цени по малко над 9 лв. за акция – колкото смятат, че биха стрували на свободния пазар. Така, най-общо казано, вади числото „А“ от числото „Б“ и получената разлика я претендира като евентуална подлежаща на облагане печалба. Тъй като ревизии на НАП и Комисията за финансов надзор потвърждават, че нарушение няма, адвокат Ина Лулчева попита днес: И двете защитнички - Лулчева и Даниела Доковска, питаха - след като за същата 2007 г. в България е имало около 1,3 млрд. лв. оборот от именно такива блокови сделки, прокуратурата интересувала ли се е от другите и обявила ли ги е за престъпни? Доковска каза: Делото бе внесено в СГС на 30 юли 2015 г. и тръгна по същество на 29 януари 2016 г. - след едно връщане, защото обвинителният акт не бил ясен и не съдържал факти. До днес се проведоха 19 съдебни заседания. Процесът затъна в купчина тройни, петорни и седморни съдебно-счетоводни експертизи – дали получена цена от продажба на акции е доход от дивидент, който трябва да се декларира и да се осчетоводи в годишната декларация като печалба и пр. След първоначалния устрем делото да влезе в съд, когато прокуратурата дори искаше отвод на съдия Даниела Борисова, защото през 2015 г. тя им го върна за отстраняване на съществени процесуални нарушения, държавното обвинение рязко забави оборотите Прокуратурата – в лицето първо на настоящия и.ф. шеф на Спецпрокуратурата Димитър Петров, на градската прокурорка Емилия Русинова, а днес и на зам.градската Даниела Димитрова използваше всякакви вратички и прийоми да иска нови и нови пояснения, уточнения, нови доказателствени искания. Забележително е, че веднъж на експерт одитор, освен експертното становище, което той обяви в рамките на делото, прокурор Русинова опита да поиска отлагане на делото, за да му иска наброските на ръка, които си е водил, докато е работил по изчисление на данъците и въз основа на които е правил заключенията си. Имаше и чисто комични моменти, като прокуратурата за всичките години не можа да посочи въз основа на коя компания - аналог на „Софарма“, например вади изводи колко би струвала една акция, т. нар.   – към онзи момент, за да се получи твърдяната инкриминирана „укрита“ разлика. Която и би трябвало да е обложена, за да не се осъществи данъчно престъпление... Цели заседания преминаваха в спорове от страна на прокуратурата с вещите лица за базисни неща – например кои международни счетоводни стандарти използват, за да твърдят в експертизите си, че няма нередности в данъчните декларации на двамата. И последващи дълги разяснения що са това международни счетоводни стандарти и как се прилагат у нас... На последните две заседания например – през октомври и ноември 2018 г., държавното обвинение се възползва от правото си да изменя „в движение“ повдигнатото обвинение, като... не стана ясно с какво го изменя. Такива твърдения направиха и председателката на състава, и защитата, която не се възпротиви и дори не поиска време да се подготви по новото обвинение - след като то остана и срещу двамата същото, по същите членове от Наказателния кодекс, само с добавяне на една подточка от Данъчния кодекс, която била престъпена. Веднага след това обаче юрисконсултките на Министерството на финансите, които водят граждански иск, искаха нови отлагания, за да се запознаят с промененото обвинение. След поредното такова днес съдийката им даде... няколко минути да се разберат с прокурорката, с която и без това стоят на една банка, да им каже коя дреболия променя. След което отказа да отлага повече процеса. Затова днес адвокат Даниела Доковска отбеляза, че прокуратурата открива през 2019 г. нови обстоятелства, свързани със собственото й обвинение, при положение че го води от 2012 г., а то касае действия на Донев от 2006 г. (само за Борисов – от 2008 г.). Самата прокуратура обаче твърди в обвинителния си акт, че сделки са \"предварително уговорени извънборсови сделки за големи количества акции, същите нямат характер на борсови сделки и при тях предварително е договорена цената, която е по-ниска от среднопретеглената\". Именно затова днес адвокат Ина Лулчева коментира, че да ги сравняваш с цените на 10 акции, изнесени днес случайно на борсата, е като да сравняваш чушки и домат - в целия търговски оборот на страната. През 2007 г. е имало за над 1,3 млрд. блокови сделки в страната, каза още Лулчева. И попита дали прокуратурата е образувала производство за всички тях, или се касае за \"целенасочена активност\" спрямо подзащитния им. В пледоарията си Даниела Доковска откри дори разминавания в претендираните от прокуратурата суми: Тя цитира заявеното от прокуратурата в обвинението неодобрение към блоковите сделки, позволени от закона, защото „лишава всички участници на пазара да участват...“ (последното е цитат от държавното обвинение, б.р.). Днес в последните си думи Огнян Донев каза, че може само да говори за житейската логика: За тези години нито веднъж двамата подсъдими не пропуснаха да се явят, не изтъкнаха заболявания, отсъствие от страната или някаква друга причина да протакат делото. И защитата, и те се съгласиха на съкратено съдебно следствие, като се отказаха да се повтарят пред съдия, а приеха безрезервно показанията на всички свидетели, дадени пред разследващите. През 2013 г. след една година разследване прокуратурата сама прекрати срещу Огнян Донев и тогавашния му съиздател на „Труд“ и „24 часа“ Любомир Павлов друго разследване - за пране на пари. То касаеше покупка именно на дялове от Пресгрупата, след чието придобиване рязко започнаха главоболията на Донев с прокуратурата.  ", "date": "2019.02.07", "title": "Съдът се произнася по делото \"Огнян Донев\" в петък"}
{"url": "http://clubz.bg/79221-pravitelstvoto_se_krie_zad_kolektivnata_bezotgovornost", "text": "Българското правителство няма собствена позиция за Венецуела. Нямам какво и с кого да обсъждам. Това каза президентът Румен Радев, попитан защо се е получил разнобой между него и правителството за позицията на страната за Венецуела. И допълни: В началото на седмицата президентът заяви, че България трябва да се въздържи по кризата с Венецуела Президентът Румен Радев: Да се въздържим за Венецуела Веднага след това Съвета по сигурност към МС пък излезе с позиция, според която България трябва да подкрепи европейските ни партньори, които са на страната на Хуан Гуайдо, докато Русия Турция и др. подкрепят Николас Мадуро. Радев подкрепи Мадуро. Правителството - мнозинството в ЕС Веднага след това правителството подкрепи категорично Гуайдо Вече категорично: кабинетът призна Гуайдо за президент Радев подкрепи Мадуро. Правителството - мнозинството в ЕС Вече категорично: кабинетът призна Гуайдо за президент", "date": "2019.02.07", "title": "\"Правителството се крие зад колективната безотговорност\""}
{"url": "http://clubz.bg/79218-koncepciqta_na_vmro_lyha_ne_samo_na_rasizym", "text": "Концепцията, разпространена от ВМРО и коментирана в различни интервюта от министър Каракачанов е един декоративен документ, създаден, за да си го сложите в рамка на стената в офиса или за да го публикувате на стената си във Фейсбук и да кажете: „Ето, имаме концепция!“. От самия документ обаче лъха не просто на дискриминация и расизъм, а на административна и нормативна некомепентност.  Очевидно е, че не се познава нито международното законодателство, нито българските стратегически документи. Обещават се мерки и действия, които са планирани отдавна. Например – още през 2011 се знаеше кога ще е следващото преброяване, защото нашата статистическа система е вече синхронизирана с Евростат. Абсолютна смешка е ВМРО сега да си приписват инициативата и концепцията за това.  Нещо повече, при предходното преброяване двама държавни експерти от НСИ, а след това и зам.министър от МОН бяха уволнени по инициатива на ВМРО, защото искаха да събират по по-чувствителен начин данни за ромските групи, напр. миллета и рударите – при които се наблюдава турска или румънска идентичност. ВМРО просто са жалки в опита си да имитират интеграционна загриженост. Половината от мерките, които обещават – например отпадането на такси в детските градини; въвеждането на програми за ограмотяване на пълнолетни лица; включването на всички безработни в програми за преквалификация; предоставяне на земеделска земя и социални жилища – са все неща, за които гражданският сектор от години се бори и държавата отказва да го направи. Това не са нови идеи, това не е различна концепция. Напротив, това е признание, че правителствата след 1989 г. до сега са се държали безотговорно по отношение на интеграцията. С пълно основание можем да запитаме Каракачанов: „А къде беше досега, след като Валери Симеонов в продължение на година и половина отговаряше за този ресор и фактически Обединени патриоти държаха и хляба и ножа?“.  Но трябва да попитате и министър Томислав Дончев какво планира да прави оттук нататък, защото България има приета Стратегия за интеграция на ромите, има приет Национален план за действие до 2020, каквито планове имат и повечето общини? Тези въпроси са много сериозни и със сигурност ще бъдат поставени от европейските ни партньори – ако не са и поставени вече. Разбирате ли, безобразие и откровен расизъм е да се говори за „ограничаване на раждаемостта с фокус върху циганската общност“, пълна наглост е да казвате „че целта на концепцията е да ограничите престъпността“, но да заплашвате неграмотните и безработните със спиране или намаляване на размера на социалните плащания. Това е първа стъпка към геноцид или към вълна от дребна битова престъпност, защото всеки има нужда да се храни и тази нужда е по-базова от всички други. ", "date": "2019.02.07", "title": "Концепцията на ВМРО лъха не само на расизъм"}
{"url": "http://clubz.bg/79216-trenorska_smqna_v_cska_sofiq_lyuboslav_penev_poema_ot_petyk", "text": "Любослав Пенев най-вероятно ще бъде представен в петък като нов старши-треньор на ЦСКА-София. По-рано днес стана ясно, че \"червените\" се разделят с Нестор Ел Маестро - десет дни преди подновяване на шампионата в Първа лига. Вечерта официалният сайт на клуба заяви, че в петък от 12 часа ще бъде дадена пресконференция на ст. \"Българска армия\". Нищо повече не се казва в информацията. Пенев вече се е разбрал по личните си условия със собственика на клуба Гриша Ганчев. Двамата се познават отлично от \"Литекс\" - бившият №9 водеше \"оранжевите\" през 2010-2011 г., а след това и през 2016-а. Той има два периода и начело на ЦСКА - 2009-2010 г. и 2015 г. През миналата година Пенев беше кандидат за президент на БФС срещу Борислав Михайлов на изборния конгрес на централата, след това не е заемал никакви постове. Желанието му да свали Боби от власт и кампанията бяха причината \"Валенсия\" да го освободи от втория си отбор в късната есен на 2017-а. Каква е причината за изненадващата смяна на сърбина с британски паспорт и сменено име (два пъти) Нестор Ел Маестро?  По информация на Клуб Z водещи играчи на ЦСКА-София, най-вече българи, се разбунтували от методите на младия треньор. Назначеният наскоро за консултант Люпко Петрович също е повлиял на Ганчев да вземе решението, тъй като не е бил впечатлен от работата на своя сънародник. Отборът беше на дълга зимна подготовка в Испания, а в момента е в почивка и подновява тренировки в петък. Вече са уточнени и детайли по раздялата с Ел Маестро и се очаква в следващите часове ЦСКА-София да оповести промяната. Борислав Михайлов е вън от Изпълкома на УЕФА Любопитно е, че денят в който Пенев се завръща на \"Българска армия\", не е щастлив за неговия опонент от миналата година Борислав Михайлов, който остана извън изпълкома на УЕФА на конгреса в Рим.", "date": "2019.02.07", "title": "Треньорска смяна в ЦСКА-София, Любослав Пенев поема от петък"}
{"url": "http://clubz.bg/79226-franciq_otzova_poslanika_si_v_italiq_zaradi_napadki_ot_italianski_lideri", "text": "Франция отзова за консултации посланика си в Рим в четвъртък, след като окачестви като безпочвени неколкократните словесни атаки от италиански политически лидери през последния месец и призова Италия да се върне към по-приятелски подход, предаде Ройтерс, цитирана от БТА. Италиански вицепремиер на среща с \"жълтите жилетки\": Идват ветровете на промяната Двамата италиански вицепремиери - Матео Салвини от дясната партия \"Лига\" и Луиджи Ди Майо от популисткото антисистемно движение \"Пет звезди\", на няколко пъти се изказаха язвително срещу президента Еманюел Макрон по редица остри спорни въпроси. Италианското правителство не иска да се кара с Франция, каза днес италианският вицепремиер Матео Салвини и добави, че ще се радва да се срещне с френския президент Еманюел Макрон, за да обсъди възникналото напрежение между двете държави, предаде Ройтерс, цитирана от БТА. В отговор на решението на Франция да отзове посланика си в Италия Салвини излезе с изявление, че иска да даде ново начало на отношенията с Париж, но Франция трябва да обърне внимание на три \"фундаментални\" проблема. Салвини изтъкна, че френската полиция трябва да престане да спира мигранти на границата с Италия, както и да извършва продължителни гранични проверки, които блокират автомобилното движение. Освен това Париж трябва да предаде около 15 леви екстремисти, които през последните години са намерили убежище във Франция.    ", "date": "2019.02.07", "title": "Франция отзова посланика си в  Италия заради нападки  от италиански лидери "}
{"url": "http://clubz.bg/79228-liderite_na_vishegradskata_chetvorka_se_sreshtat_v_erusalim", "text": "Среща на страните от Вишеградската четворка (Унгария, Полша, Чехия и Словакия) ще се състои в Ерусалим на 18 и 19 февруари, предаде Франс прес, цитирана от БТА. Агенцията се позовава на чешкото и словашкото правителство. Това ще е първата среща на лидерите на четирите страни в държава, нечленуваща групата. Домакин ще бъде израелският премиер Бенямин Нетаняху. Чешкият премиер Андрей Бабиш ще направи визита в Ерусалим за среща на страните от Вишеградската четворка с премиера на Израел Бенямин Нетаняху, заяви говорителката на чешкото правителство Ванеса Шандова, която не даде детайли и уточни, че през идните дни ще бъде публикувано изявление по въпроса. \"Мога да потвърдя срещата, но все още не мога да дам детайли\", заяви в Братислава говорителката на словашкото правителство Патриция Мацикова, която потвърди участието на словашкия премиер Петер Пелегрини. Франс прес не успя веднага да получи потвърждение за участие в срещата на полския министър-председател Матеуш Моравецки и на унгарския премиер Виктор Орбан. Орбан покани през 2017 г. Нетаняху да участва в срещата на Вишеградската четворка в Будапеща, припомня Франс прес. Отношенията между четирите страни и Израел като цяло са добри въпреки охладняването между еврейската държава и Полша, причинено от полски закон, целящ да съхрани образа на Полша от Втората световна война и възприет от Израел като потенциален опит за отричане на престъпленията на някои поляци срещу евреи през годините на войната. Законът бе разкритикуван и от Вашингтон и в крайна сметка бе изменен по начина, за който настоя Израел. Отношенията на Израел с Чехия бяха белязани от откриването през ноември на \"Чешки дом\" в Ерусалим от президента Милош Земан. Той призова чешкото посолство в Израел да бъде преместено от Тел Авив в Ерусалим, но чешкото правителство се противопостави на това предложение в съответствие с общата позиция на Европейския съюз по този въпрос. В коментар от края на миналия месец израелският всекидневник \"Аарец\" написа, че проектът за среща на Вишеградската четворка в Ерусалим е част от опитите на Нетаняху да наруши консенсуса сред държавите членки на ЕС по въпросите за палестинците и Иран.  ", "date": "2019.02.07", "title": "Лидерите на Вишеградската четворка се срещат в Ерусалим"}
{"url": "http://clubz.bg/79232-shest_jertvi_vze_silna_burq_v_rio", "text": "Най-малко шест жертви взе силна буря, връхлетяла снощи Рио де Жанейро, която причини наводнения, изкорени дървета и предизвика проблеми с електрозахранването, съобщиха ДПА и ТАСС, цитирайки бразилски медии. Проливният дъжд активира свлачище, което преобърна автобус. Съобщава се за един загинал пътник.  \n\tНаводнението остави гостите на луксозен хотел да газят до колене във вода в лобито, мол в града също беше наводнен. Придошлата вода заля много улици и затрудни движението. \n\tКметът на града Марселу Кривела обяви тридневен траур.", "date": "2019.02.07", "title": "Шест жертви взе силна  буря в Рио"}
{"url": "http://clubz.bg/79227-germaniq_ogranichi_sybiraneto_na_danni_ot_facebook", "text": "Германският антикартелен регулатор нареди на Facebook да прекрати практиките си по събиране на данни на потребителите в страната, съобщи Ройтерс. Facebook с нови правила за политическа реклама за евровота  Решението е възможно благодарение на промени от 2017 г., които третират данните на потребителите като ценен ресурс, който онлайн компаниите могат да продават на рекламодателите. Тази практика тече от години, но след скандалите около Cambridge Analitica и другите пробиви на сигурност във Facebook законодателите се активизираха да измислят как да блокират практиките на компанията. Това им отне близо 3 години. Facebook ще интегрира заедно Messenger, WhatsApp и Instagram Това е насочено към споделянето на данни от други апликации, сред които са и чатът WhatsApp и социалната мрежа Instagram, също собственост на Зукърбърг. Социалната мрежа проследява действията дори на хора, които не са регистрирани, като например тези, които посещават сайтове, на които е интегриран скрипт за харесване и споделяне на страницата във Facebook. Най-голямата социална мрежа в света от години твърди, че има сериозна конкуренция на пазара, въпреки че нито един друг сайт от същия тип не може да се похвали дори с една четвърт от техните активни потребители - освен Instagram. Основателите на Instagram напускат Facebook Решението още не е влязло в сила - Facebook имат месец да обжалват. След това обаче ги очаква солена глоба - до 10% от годишните им приходи. Facebook ще интегрира заедно Messenger, WhatsApp и Instagram Основателите на Instagram напускат Facebook", "date": "2019.02.07", "title": "Германия ограничи събирането на данни от Facebook"}
{"url": "http://clubz.bg/79229-pompeo_otiva_v_ungariq_da_podrypne_ushite_na_orban", "text": "Държавният секретар на САЩ Майк Помпео се очаква да пристигне на посещение в Будапеща в понеделник на фона на усложнените двустранни отношения заради установените от унгарския премиер Виктор Орбан топли връзки с Русия и Китай, предаде ДПА, цитираната от БТА. Болтън обсъди в Унгария злонамереното влияние на Русия Правителствен говорител в унгарската столица потвърди днес предстоящата визита пред новинарския сайт Ориго. Вчера съветникът на САЩ по националната сигурност Джон Болтън, след разговор с унгарския външен министър Петер Сиярто във Вашингтон, също съобщи за очакваната визита на Помпейо в Унгария, без да посочва дата. Болтън писа в Туитър, че Помпейо ще обсъжда в Будапеща \"сътрудничеството в отбраната, диверсификацията на енергийните източници, противодействието на руското злонамерено влияние и запазването на нашата твърда привързаност към НАТО\". Ключов спорен момент в отношенията САЩ-Унгария е блокирането от Орбан на работата на Съвета НАТО-Украйна заради оплакванията на Будапеща от \"ограничението на правата на унгарското малцинство в Украйна\".Този ход на Будапеща предизвика сърдита реакция от САЩ и американски официални лица поискаха тя да изясни чий съюзник е, отбелязва ДПА. Унгария се присъедини към западните санкции срещу Русия заради действията й в Украйна, но ги критикува и се противопоставя на допълнителни мерки, добавя ДПА.", "date": "2019.02.07", "title": "Помпео отива в Унгария да подръпне ушите на Орбан"}
{"url": "http://clubz.bg/79220-pokolenieto_guajdo_zastrashava_chavizma_vyv_venecuela", "text": "През 2007 г. група студенти влезе с гръм и трясък във венецуелската политика, като организира бурни демонстрации срещу президента Уго Чавес. Те доведоха до единственото изборно поражение за тогавашния социалистически ръководител. Повече от десет години по-късно един от най-потайните членове на групата, Хуан Гуайдо, предприе настъпление срещу властта на наследилия Чавес (1999-2013 г.) президент Николас Мадуро, който никога не се беше сблъсквал с подобна заплаха. Гуайдо зове за масови протести във Венецуела На 23 януари, за всеобща изненада, 35-годишният Гуайдо, председател на парламента (единствената институция в ръцете на опозицията), се обяви за временен президент на Венецуела и оттогава бе официално признат от около 40 държави. В желанието си да видят края на тежката икономическа криза, която преживява страната им, милиони венецуелци му възложиха надеждите си, след като той вдъхна нови сили на раздробената опозиция и внесе свеж повей във венецуелската политика. ЕП: Гуайдо е президент на Венецуела. Станишев се въздържа Преди 12 години, заедно с други студенти, той мобилизира опозиция, организирайки широки протести срещу проект за желана от Чавес конституционна реформа. Тя щеше да проправи път към неограничен брой президентски мандати, който в крайна сметка беше отхвърлен на референдум. Оттогава някои от студентските водачи се включиха в политиката и се превърнаха в медийни фигури - като Давид Смолански, бивш кмет на община в района на Каракас, който сега живее в изгнание във Вашингтон, или депутатите Мануела Боливар и Хуан Андрес Мехия. Хуан Гуайдо също се насочи към парламента, където през 2010 г. беше избран на мястото на друг депутат, а през 2015 г. - за депутат титуляр. Сега Гуайдо е на първа страница във вестниците по света, но при избирането си на 5 януари за председател на парламента младият опозиционер беше известен на едва 3 процента от венецуелците, показва анкета на института \"Делфос\". През 2015 г. опозицията спечели парламентарните избори и чавизмът претърпя най-тежкото си изборно поражение. След блокирането на референдум за импийчмънт на президента Николас Мадуро и неуспеха на антиправителствените демонстрации през 2017 г., при които бяха убити 125 души, разединението се задълбочи на фона на политически интереси и различия за това каква стратегия да се възприеме към правителството. На антиправителствените шествия, свиквани от 23 януари насам, опозицията често окачествява бившия инженер със скромен произход като  , човек, който не е продукт на политическата класа. Дори Николас Мадуро изрази готовност да се срещне с него. Мадуро готов на преговори с опозицията Хуан Гуайдо и хората от неговото поколение са  , преди идването на власт на Уго Чавес, казва Диосдадо Кабельо, председател на Конституционното събрание, което се състои от хора, предани на властта, и на практика от 2017 г. насам замества парламента. Възходът на Хуан Гуайдо е резултат и от споразумение между различните партии от опозицията, отслабена от неутрализирането в последните години на водещите ѝ фигури. Четиридесет и седем годишният Леополдо Лопес е под домашен арест, 32-годишният Фреди Гевара намери убежище в чилийското посолство, а 46-годишният Енрике Каприлес, който два пъти се кандидатира за президент, бе обявен за неизбираем. Каприлес обаче предупреждава за опасността Хуан Гуайдо да бъде превърнат в  . През 2009 г. Хуан Гуайдо участва в учредяването на партията \"Волунтад популар\" (\"Народна воля\"). В структурата на ръководството й той се нарежда след Леополдо Лопес и Фреди Гевара. САЩ разблокират венецуелски пари в US банки за опозиционера Гуайдо    Когато в началото на януари дойде ред на \"Волунтад популар\" да поеме председателството на парламента, съгласно правилото за ротация на партиите на този пост, кандидатурата на Хуан Гуайдо беше подкрепена единодушно. ЕП: Гуайдо е президент на Венецуела. Станишев се въздържа Мадуро готов на преговори с опозицията САЩ разблокират венецуелски пари в US банки за опозиционера Гуайдо   ", "date": "2019.02.07", "title": "Поколението \"Гуайдо\" застрашава чавизма във Венецуела"}
{"url": "http://clubz.bg/79211-prisydata_sreshtu_svidetel_na_jehova_v_rusiq_moje_da_dovede_do_novi_sankcii", "text": "Според религиоведа Роман Лункин първата ефективна присъда срещу последовател на \"Свидетелите на Йехова\" в Русия е послание към вярващите в Русия и към чуждестранните мисионери. Той твърди, че   срещу Москва.  Въпреки че съвсем неотдавна президентът Владимир Путин сподели, че не разбира защо ги преследват, пише в. \"Ведомости\", цитирана от БТА. Русия затваря \"свидетел на Йехова\" за 6 години Съд в западния руски град Орел осъди вчера датчанина Денис Кристенсен на шест години затвор за екстремизъм, тъй като организирал дейността на забранено религиозно обединение. Това е първата толкова сурова присъда срещу последовател на организацията, ликвидирана по съдебен ред в Русия, посочва \"Ведомости\". Адвокатът на Кристенсен Антон Богданов заяви, че смята да обжалва присъдата, а според закона още през май ще може да се иска и условно предсрочно освобождаване за неговия довереник. \"Ведомости\" припомня, че организацията \"Свидетели на Йехова\" е забранена в Русия от април 2017 г. По данни на правозащитното сдружение \"Мемориал\", срещу най-малко 81 нейни членове са повдигнати обвинения, 30 от тях са под стража, а 23 - под домашен арест.  ЕС пак удължи санкциите за Русия През декември 2018 г. Путин предложи внимателно да се разгледа ситуацията със \"Свидетелите на Йехова\". Досега никой от \"Свидетелите\" не е получавал ефективна присъда в Русия, отбелязва правозащитникът от сдружение \"Сова\" Александър Верховски. Според него   и може датчанинът . Той добави, че рационална причина за преследване няма. Може би някой от властите в Русия имал зъб на \"Свидетелите на Йехова\". Мащабната кампания срещу тях започнала през 2009 г. по инициатива на генералния прокурор, но той не можел да движи сам тази машина, , добавя експертът. ЕС пак удължи санкциите за Русия", "date": "2019.02.07", "title": "Присъдата срещу свидетел на Йехова в Русия може да доведе до нови санкции"}
{"url": "http://clubz.bg/79212-jadnata_za_vlast_siliq_flores_dyrpa_koncite_na_maduro", "text": "Коя е жената до крайно оспорвания президент на Венецуела Николас Мадуро? На този въпрос посвещава своя публикация   Първата дама, която дърпа конците на Мадуро, е жадна за власт и сектантка. Пложението във Венецуела остава напрегнато. Докато оспорваният президент Николас Мадуро иска да се задържи на власт, редица европейски държави признаха председателя на парламента Хуан Гуайдо за временен държавен глава на южноамериканската страна. Но и в тези времена на тежка криза до 56-годишния Мадуро неизменно е съпругата му Силия Флорес. С тези думи преди няколко години Мадуро даде да се разбере кой командва в семейството. Тогава той заяви също, че жена му имала “пламенен характер”. Мадуро и шест години по-възрастната от него Флорес са женени от 2013 г. Двамата се врекоха във вечна вярност два месеца, след като Мадуро се закле като президент на Венецуела. Оттогава той управлява южноамериканската държава с твърда ръка, носи и отговорността за катастрофалното положение в страната. Флорес е нещо далеч повече от съпруга на венецуелския президент. За нея понятието “първа дама” не значи нищо. Тя нарича себе си, също и в профила си в Туитър,  . Още по време на президентските избори през 2013 г. тя беше окачествена като “дърпащата конците”, която оказва влияние върху решенията на Мадуро. Смята се, че това не се е променило и до днес, макар да се е оттеглила от върховете на политиката. Флорес разбуни духовете с телевизионното си предаване – “Със Силия в семейството”. Съпругата на президента направи интервюта с хора, чието положение се е подобрило благодарение на оказана им държавна подкрепа. Стремежът на Флорес към власт датира повече от 20 години. Като адвокатка тя защитава бъдещия президент на Венецуела Хуго Чавес, когато той попада в затвора след провален опит за преврат през 1992 г. По същото време тя се запознава с Мадуро, един от телохранителите на Чавес. Твърди се, че още тогава са се сближили. През 1994 г. Флорес жъне успех – Чавес излиза на свобода. Тя остава до него и след избора му за президент четири години по-късно се превръща в най-влиятелната жена в страната. В крайна сметка през 2006 г. става първата жена президентка на Националното събрание (парламента). Тя сменя на поста Николас Мадуро. През 2012 г. Чавес я назначава за главен прокурор. След като Мадуро поема властта, тя се отказва от поста и оттогова е обикновена депутатка в Националното събрание. Както по времето й на президентка на Националното събрание, така и като главен прокурор Флорес е винена за шуробаджанащина. Използвала е влиянието си, за да осигури престижна работа на редица родственици. Според британския в. “Дейли мейл” над 40 нейни близки роднини са били назначени на работа в парламента. Семейството на президентската съпруга стана повод за привличане на вниманието и поради друга причина. През 2015 г. двама нейни племенника бяха арестувани на Хаваите при опит за трафик до САЩ на кокаин. В Ню Йорк бяха осъдени на 18 години затвор, съобщи навремето Би Би Си. Освен това по време на процеса е станало ясно как кланът Мадуро/Флорес живее в охолство. САЩ налагат санкции срещу Мадуро, Флорес и други членове на клана, твърди още Би Би Си. Фамилията е управлявала в Панама десетки фирми за пране на пари. В момента в САЩ се води разследване по подозрение, че Мадуро и Флорес са се обогатили с държавни средства. Че семейната двойка отдава голямо значение на живот сред охолство, не се връзва с една друга философия, в която двамата изглежда вярват. Твърди се, че Мадуро и Флорес са привърженици на индийския гуру Sathya Sai Baba. Той проповядва блаженство, любов и загърбване на материалното богатство.", "date": "2019.02.07", "title": "Жадната за власт Силия Флорес дърпа конците на Мадуро"}
{"url": "http://clubz.bg/79214-es_gotov_na_otstypki_no_samo_v_deklaraciqta_za_%E2%80%9Ebrekzit%E2%80%9C", "text": "ЕС е готов на някои отстъпки за „Брекзит“, но само в политическата декларация за бъдещите отношения, която не е правно обвързваща за разлика от споразумението за оттегляне. Това стана ясно днес след среща в Брюксел между председателя на Еврокомисията Жан-Клод Юнкер и британската премиерка Тереза Мей. Премиерката пристигна в опит да предоговори условията за „Брекзит“. Тази задача й възложиха депутатите в Лондон, които с голямо мнозинство отхвърлиха „резервното решение“ за Ирландия. На всички направи впечатление хладното ръкостискане между нея и председателя на Еврокомисията Жан-Клод Юнкер, след което двамата се оттеглиха да разговарят насаме. Британският кабинет тайно обсъжда отлагане на \"Брекзит\" Те са обсъждали преглед на следващите стъпки към „Брекзит“, се казва в разпространено официално съобщение след срещата. Разговорите били водени с цел гарантиране на организирано излизане на Великобритания от ЕС, най-вече в контекста на общия стремеж към силно партньорство в бъдеще предвид глобалните предизвикателства. Партньорството трябва да се изразява в прозрачната търговия, борбата с тероризма и климатичните промени, както и защитата на основаната върху правила международна система. Тереза Мей представила различни предложения, свързани с предпазната мярка за ирландската граница Юнкер твърдо заявил, че 27-те страни от ЕС няма да предоговарят споразумението за напускане, което представлява внимателно балансиран компромис. Между Лондон и Брюксел, при който и двете страни направиха значителни отстъпки,за да стигнат до него. Председателят на ЕК обаче изразил готовност да даде по-силна формулировка на политическата декларация за бъдещите отношения след „Брекзит“, за да бъде тя по-амбициозна в смисъл на условия и съдържание, когато става дума за бъдещите отношения между ЕС и Обединеното кралство. И обърнал внимание, че всяко решение трябва да бъде гласувано от Европарламента и от 27-те страни членки. Дискусията била тежка, но конструктивна, твърдят от кабинета на Юнкер. Двамата лидери се разбрали екипите им да продължават преговорите и да намерят начин за постигане на по-голяма подкрепа в британския парламент. Юнкер и Мей ще имат нова среща преди края на този месец. След това Мей се срещна с председателите на Европарламента Антонио Таяни и на Работната група а „Брекзит“ Ги Верхофстад. Верхофстад отбеляза, че няма как да отпадне предпазната мярка за ирландската граница. От самото начало на преговорите ЕП е бил готов да направи политическото изявление, съпътстващо споразумението, по-точно и правно обвързващо. Мей заяви, че лидерите на ЕС искат напускането на Великобритания да стане със споразумение. Доналд Туск обаче заяви в Туитър, че все още не се забелязва пробив. Мей разкритикува вчерашното изказване на Туск, че в ада трябвало да има запазено място за хората, които предлагали Брекзит без никакъв план. Този език \"не беше полезен и предизвика тревога у мнозина във Великобритания\", каза тя. Туск: Започналите \"Брекзит\" заслужават специално място в ада Същевременно германската канцлерка Ангела Меркел смята, че е възможно да бъде намерено разрешение на въпроса за ирландската граница, което да не включва предоговаряне на споразумението за „Брекзит“, предаде Ройтерс. Тя допълни, че има задачата да гарантира организирано излизане на Великобритания от ЕС. А решаването на ирландския въпрос е ключово за съхраняването на целостта на единния пазар на ЕС. Туск: Започналите \"Брекзит\" заслужават специално място в ада", "date": "2019.02.07", "title": "ЕС готов на отстъпки, но само в декларацията за „Брекзит“"}
{"url": "http://clubz.bg/79213-dikefobiq_zarazna_bolest_v_rumyniq", "text": "Румънският министър на правосъдието Тудорел Тоадер не спира да се бори срещу независимата съдебна власт. Тъкмо когато Румъния е ротационен председател на ЕС, той продължава опитите си да дискредитира най-изявените защитници на правовата държава. Този път Тоадер обяви, че ще използва всички средства, за да осуети назначаването на своята сънародничка Лаура Кьовеши за главен прокурор на бъдещата европейска прокуратура. Бившата ръководителка на румънската антикорупционна агенция бе издигната от 12-членна независима експертна комисия като основен кандидат за поста главен прокурор в бъдещата европейска прокуратура. Румънски министър иска да попречи на Кьовеши за главен прокурор на ЕС В писмо до председателя на Европарламента Антонио Таяни и до ротационния председател на Съвета по вътрешни работи и правосъдие на ЕС Тудорел Тоадор експертната комисия съобщава, че след проверката на всичките 24 кандидати за поста Лаура Кьовеши е излязла на челно място сред по-тесния кръг от най-обещаващите кандидати за поста. На второ място е французинът Жан-Франсоа Бонер, а на трето - германецът Андрес Ритер. Сега Европейският парламент и Европейският съвет трябва да решат кой да поеме поста главен прокурор на бъдещата европейска прокуратура. Новата институция трябва да започне работа до края на 2020 година и да разследва случаи на корупция, пране на пари и измами с пари от европейските структурни фондове. През 2017 година общо 16 страни членки на ЕС, сред които и Румъния, се споразумяха за създаването на европейска прокуратура в рамките на т.нар. засилено сътрудничество. По-късно към него се присъединиха и други европейски страни, така че в него сега участват 22 от общо 28 страни членки на ЕС. Според някои преценки европейският бюджет понася по няколко милиарда загуби годишно само от измами с ДДС и злоупотреби с пари от структурните фондове. Лаура Кьовеши е сред петимата кандидати за главен прокурор на ЕС Досега само националните прокуратури можеха да разследват тези случаи. Нито Европейската служба за борба с измамите (ОЛАФ), нито Агенцията за юридическо сътрудничество бяха упълномощени да водят разследвания в отделните страни членки. Със създаването на европейска прокуратура това ще се промени. Тя ще работи в тясно взаимодействие със съответните национални служби, както и с ОЛАФ, Евроюст и Европол. Фактът, че международната експертна комисия смята Лаура Кьовеши за най-подходящата кандидатка за поста на европейски главен прокурор, говори в полза на нейната неоспорима компетентност. Всяко правителство на демократична държава би трябвало да се гордее с подобно международно признание, но не и румънското, което от повече от две години води засилен антиевропейски курс и се опитва да изчисти имиджа на осъдени за корупция политици, симулирайки някаква нова съдебна реформа. Основните ползи от тези атаки срещу правовата държава ще обере осъденият за изборни измами лидер на управляващите в Румъния социалдемократи Ливиу Драгня. Въпреки многократните предупреждения на Европейския парламент и Еврокомисията румънското националпопулистко правителство не спира да атакува съдебната система. Предвидено е например да се разшири контролът на правосъдното министерство над прокурорите. След \"успешния\" модел, по който бе отстранена Кьовеши, министърът на правосъдието Тоадер отново поиска и отзоваването на главния прокурор Аугустин Лазар. Видният юрист открито критикува оспорваната правосъдна реформа, поради което незабавно бе обвинен, че превишавал правата си и бе направен опит за отстраняването му. Президентът Клаус Йоханис на няколко пъти изрази подкрепата си за главния прокурор, също както преди това и тази за Лаура Кьовеши, макар че във втория случай това не се оказа особено ефективно. Контролираният от управляващата партия Конституционен съд даде зелена светлина за отстраняването ѝ като ръководител на румънската антикорупционна агенция. Уволнение за Кьовеши - шеф на антикорупционната прокуратура в Румъния Моника Маковей за Клуб Z: Няма да позволим връщане назад в Румъния Румънската евродепутатка и бивша министърка на правосъдието Моника Маковей излезе с ясно становище по сегашния казус с Кьовеши и очевидния страх на румънското правителство от независимо правосъдие. Във фейсбук тя написа, че Кьовеши е номинирана за поста на европейски главен прокурор по съвсем ясни и обективни критерии, а ако министър Тоадер въпреки всичко блокира кандидатурата ѝ, би следвало да подаде оставка. Бившата министърка на правосъдието Маковей твърди още, че за тези си действия Тоадер би могъл да бъде обвинен в държавна измяна. Още този месец Европейският парламент и Европейският съвет ще трябва да гласуват по кандидатурите за европейски главен прокурор. Най-късно на 1 март ще стане ясно кой ще оглави бъдещата европейска прокуратура. ) Лаура Кьовеши е сред петимата кандидати за главен прокурор на ЕС Уволнение за Кьовеши - шеф на антикорупционната прокуратура в Румъния Моника Маковей за Клуб Z: Няма да позволим връщане назад в Румъния", "date": "2019.02.07", "title": "Дикефобия*: заразна болест в Румъния"}
{"url": "http://clubz.bg/79196-kak_dyrjavnite_aborti_shte_pomognat_za_romskata_integraciq", "text": "Лидерът на ВМРО Красимир Каракачанов вчера обяви мерки на партията му за промени в подхода към интеграцията на ромския етнос. ВМРО с идеи за интеграция: \"държавни\" аборти, трудова повинност... Наред с идеите за по-строг контрол при получаване на образование, задължителна детска градина с безплатна такса от 4-годишна възраст (нещо, на което едва ли биха възразили и самите роми, макар че по логиката на самото ВМРО това си е привилегия. Но тук се появява въпросът за наличието на детски градини и на детски учители), задължително ваксиниране (кампании има и в момента, но задължителното ваксиниране би трябвало да се отнася не само до ромите, а и до множащите се елитни антиваксъри), трудова повинност (възпитанието чрез труд и всички възможни изкривявания, които носи подобен подход), идеята за по-малка социална помощ при по-голяма неграмотност (ефективно засилване на маргинализацията на и без това маргинализирания вече индивид), заплащане на ползването на спешна медицинска помощ от здравно неосигурени, когато сигналите за повикването са без основание (звучи напълно неосъществимо, след като става дума за здравно неосигурени и социално слаби лица. Но може би се има предвид изплащането да става чрез доброволен труд?!?), особено внимание привличат мерките за ограничаване на раждаемостта. Напомняме ги: Каракачанов за държавните аборти и трудовата повинност за ромите: Старите идеи глътнаха милиарди Какви са мерките за ограничаване на раждаемостта - не се посочва. И влиза ли сред тях например стерилизация - също не става ясно. Какво се разбира и под \"над определен брой родени деца\" - също. Ясно е формулирано предложението - държавата да стимулира абортите в такива случаи - при жени от маргинализиране общности - като ги заплаща. През 2017 г. според данните на НСИ са родени 63 955 деца. Децата, родени от майки под 20 години, са 6038. Децата, родени от майки между 35 г. и 39 г., са 7986. През 2017 г. естественият прираст е -45 836. Коефициентът на раждаемост - 1,56. А в едва 5 на сто от домакинствата в България са били с три или повече от три деца. Данните от изследване на УНИЦЕФ от февруари 2016 г. сочат, че за 10-годишния период от 2001 до 2011 г. броят на непълнолетните момичета в съжителство е намалял с около 30 процента. През 2011 г. в цялата страна броят на 16-годишните момичета в граждански или традиционен брак е 1505, а на тъкмо навършилите пълнолетие – 4334. В периода от 2001 до 2011 г. – подобно на последните 9 години от миналия век - продължава да нямалява броят на непълнолетните майки. Публикуваните в изследването на УНИЦЕФ данни сочат, че 3495 момичета под 18-годишна възраст са родили първото си дете през 2013 година. В това число влизат родилите непълнолетни момичета от всички етноси в страната. В страната тече усилен процес на деинституционализация - според данни на социалното министерство към януари 2019 г. в домове има 610-620 деца (1400 получават грижи от семеен тип, 4000 са при приемни родители). През 2009 г. те са били 7000.  Факт е, че българският етнос намалява по-бързо от останалите в страната. Но е факт и че ромската раждаемост намалява, макар че е по-голяма (но и детската смъртност при този етнос е по-голяма). Официалните статистически данни сочат, че раждаемостта сред ромите е спаднала 2 пъти за 9-годишния период от 1992-ра до 2001 г. и продъжава да спада. Ако родените преди 1930 г. ромски жени са имали средно по 3,5 деца, то за родените в периода 1965-1970 г. средният брой деца е 2,5. Важно е да се вземе предвид и фактът, че поради значително по-високата детска смъртност в ромските общности и значително по-ниска продължителност на живота сред тях (по данни от 2007 г., цитирани от изследване на Института \"Отворено общество\" /ИОО/, средната продължителност на живот при ромите е с над 10 години по-ниска в сравнение със средната продължителност сред етническите българи), завишената раждаемост сред ромите, доколкото тя факт, е естествен механизъм на популацията. Между 2001 и 2011 българският етнос е намалял от 6 655 210 на 5 664 624 души. Циганският етнос през 2011 г. е бил 325 343 души - според данните от официалното преброяване на НСИ. Според оценки на експерти, цитирани от демографа доц. Георги Бърдаров, неофициалните данни, към момента е над 10 на сто от населението на страната - 900-800 хил. души. А към 2050 г. ще е 21-22 на сто от населението или 1,2-1,3 млн. души.  Огромният проблем е структурата на образование при този етнос. По официални данни само 0,5 на сто имат висше образование, средно - 9 на сто, основно - 40,8 на сто. Но около 22 на сто са напълно неграмотни. „Това население е тук и ще живее на тази земя. Не трябва да се фокусираме върху тяхната бройка, а върху реалния проблем - образованието“, коментира преди време доц. Бърдаров Учените демографи смятат, че мерки, свързани само с опити за контрол на раждаемостта - стимулиране или ограничаване - не са ефективни или могат да доведат до странични ефекти. \"Гордият\" патриотизъм по български - в който има все по-голяма чувствителност на тема славно минало, комбинация от растяща ксенофобия (срещу бежанци, мигранти, роми, турци и гейове), въздигане на патриархални ценности като семейството и рода, декларирана православна религиозност, няма нищо против абортите.Този парадокс се отчита в различни сравнителни изследвания. Намира отражение и в подхода на ВМРО към темата за \"ромската\" раждаемост. Толерантността към различните у българите не се е развила чувствително за десет години, сочат данни от сравнително изследване, посветено на евроепйските ценности. Две трети от хората у нас не искат да живеят до цигани (следват хомосексуалисти и имигранти). Според данните обаче българите хем са станали по-религиозни - или поне се декларират като такива, хем толерантността им към разводите и най-вече към абортите продължава да расте - крайното неприемане на аборта в страната пада от 25 на сто преди десет години на 20 на сто през 2018 г., или всеки пети. Подобни са и данните от сравнително изследване на центъра \"Пю\". България от страните от бившия соцлагер е най-либерално настроена по отношение на абортите - цели 80 на сто от хората у нас казват, че те трябва да са законни във всички ли почти всички случаи. Всичко това звучи малко като евгеника, защото е някаква форма на евгиника, обвита с добри намерения (примерно осигуряване на по-добър живот на децата на маргинализираните). \"Единственият метод, който се съгласува с нашите представи за цивилизации и раси, се заключава в предотвратяването на негодните по пътя на стерилизация и съзнателно управление на брачните инстинкти. Някои европейски страни и редица американски щати стерилизират престъпниците и безумците. Това не е достатъчно. Привържениците на евгениката са единодушни, че брачната институция трябва да се усложни. Естествено, никой от тези, които не могат да станат достойни родители, не бива да получава разрешение за потомство. След столетие нормалният човек ще встъпва в брак с непригодно лице не по-често, отколкото с престъпник\", твърди някога небезизвестният Никола Тесла. През 1947 г. е създадена Лигата за човешко подобряване от група, в която и между другите участват кралят на чорапогащниците Джеймс Г. Ханес и Алис Шелтън Грей. Лигата е критикувана заради ролята си в стерилизацията (кастрация) на негърки в Уинстън-Сейлъм, Северна Каролина. През 60-те години на миналия век хиляди жени са стерилизирани заради „промискуитет“. От 1930 до 1975 Швеция активно провежда програма за подбор на \"генетично чисти шведи\", като в същото време шведската държава насилствено стерилизира десетки хиляди граждани. Причините - расова чистота и елиминиране на \"малоценния живот\".  През 1934 година в Швеция е прокаран първият закон за стерилизацията. Допълнен през 1941 г., той поставя началото на програма за стерилизация на шведски граждани по три основни причини: расова/генетична хигиена, социална, и медицинска. Де юре, стерилизацията е доброволна и става само със съгласието на индивида и разбирането му за последствията. Често обаче е употребявана и сила. Подобни програми по това време е имало и в други страни - САЩ, Норвегия (и в другите скандинавски страни) и най-добре известните и най-зловещи експерименти - в нацистка Германия.  Между 1936 и 1975 година в Швеция са стерилизирани 63 000 безработни, самотни майки, умствено изостанали, психично болни, както и хора от лапландското малцинство (което не спада към същия етнос като шведите). Според шведското правителство едва 30% от стерилизациите са били осъществени насила или под натиск и в още 10% има признаци за използване на натиск от страна на институциите. Почти 93% от стерилизираните са жени. Швеция започва да оттегля интереса си към т.нар. \"расова хигиена\" и евгениката едва около 1958 г. - повече от десетилетие след предполагаемия край на нацизма. Независими изследователи обаче смятат, че има много данни, че голяма част от стерилизациите са били насилствени и в интерес на \"чистото общество\".  Нехуманните практики на авторитарните и тоталитарните режими са по-добре известни. Примерите неслучайно са от т.нар. демократични режими и общества - подхлъзването към \"правилния избор\" не е чак толкова трудно. И това е важно напомняне. Каракачанов за държавните аборти и трудовата повинност за ромите: Старите идеи глътнаха милиарди", "date": "2019.02.07", "title": "Как държавните аборти \"ще помогнат\" за ромската интеграция"}
{"url": "http://clubz.bg/79223-statuite_pred_stolichnata_biblioteka_s_chuvali_na_glavata", "text": "Скулптурните фигури върху фасадата на Столичната библиотека осъмнаха с глави, опаковани с найлонови чували. От институцията обясниха пред „Площад Славейков“, че това е временна мярка с цел предотвратяване на злополуки. По думите на директорката Юлия Цинзова, в момента няма опасност за посетителите на библиотеката. Пораженията върху фигурите са установени още през септември 2018 г. След това от Столична община са дали предписания за обезопасяване на фасадата. Така скулптурните фигури се оказват с чували на главите. Ерозията на камъка обаче е видима и върху непокритите части на произведенията. От Общината вече са готови с проект за авариен ремонт на композицията, както и на цялостната фасада на сградата. Очакват се специалисти от Националния институт за недвижимо културно наследство (НИНК), които да одобрят проекта. Според Цинзова за аварийния ремонт вече е осигурено финансиране. Целта е ремонтът на фасадата да завърши за официалното откриване на обновения площад „Славейков“. Двете фигури са част от монументална композиция, създадена от М. Иванов, К. Шиваров и Ст. Пейчев. Жената олицетворява архитектурата, а мъжът – строителството. Сградата на Столичната библиотека е проектирана от архитект Виктория Ангелова  . Построена е първоначално за Министерството на обществените сгради, пътищата и благоустройството. За цялостния облик на зданието заслуги имат също арх. Г. Овчаров и Й. Йорданов", "date": "2019.02.07", "title": "Статуите пред Столичната библиотека с чували на главата"}
{"url": "http://clubz.bg/79202-karakachanov_za_dyrjavnite_aborti_i_trudovata_povinnost_za_romite_starite_idei_glytnaha", "text": "Предложената от вицепремиера и министър на отбраната Красимир Каракачанов \"Концепция за промени в политиката за интеграция на циганския (ромския) етнос в Република България и мерките за реализацията им\" е начин за справяне с проблемите на малцинството. Предишните концепции предлагали само наливане на едни пари и даване на извънредни права.  Това заяви пред БНР лидерът на ВМРО в коментар за \"документа\" от 8 страници, който публикува в профила си във фейсбук вчера. Идеите му са меко казано дискусионни и предизвикаха множество гневни реакции сред защитниците на човешките права. Като например: (въпреки че от самия текст на концепцията моментът със самотните майки отсъства). Не става ясно и дали статутът \"самотна майка\" ще се отнема и на жени с друг етнически произход с над 2 деца, в случай, че са \"самотни майки\". Предлага се и \"трудова повинност\" за ромския етнос. ВМРО с идеи за интеграция: \"държавни\" аборти, трудова повинност... Как държавните аборти \"ще помогнат\" за ромската интеграция Преди него говори Юлиана Методиева, съоснователка на Българския хелзинкски комитет (БХК), журналистка и основателка на платформата за защита на човешките права \"Маргиналия\". Методиева подложи проекта на унищожителна критика. На което Каракачанов отговори с любимите си нападки срещу неправителствения сектор и самия БХК: След което Каракачанов цитира данни за 3200 малолетни ромски момичета, родили през 2017 година и увеличаващ се процент на неграмотността. Вицепремиерът Каракачанов: Циганите в България станаха изключително нагли И посочи формулата си за успеха на ромската интеграция: На вицепремиера обаче не му се хареса въпросът дали не се е активизирал по темата предизборно. Истерията около Войводиново минава границите на допустимото На напомнянето, че е във властта от две години, пак се разгневи: Става въпроси за двама млади военнослужещи, пребити от роми, за които не МВР, а Министерство на отбраната наскоро съобщи. Преди това пък Каракачанов се ангажира със събарянето на ромските къщи в пловдивското село Войводиново - пак заради случай на бит военен. На въпрос за разединението на коалиция Обединени патриоти посочи \"вече няма да играя синя каска\". Как държавните аборти \"ще помогнат\" за ромската интеграция Вицепремиерът Каракачанов: Циганите в България станаха изключително нагли Истерията около Войводиново минава границите на допустимото", "date": "2019.02.07", "title": "Каракачанов за държавните аборти и трудовата повинност за ромите: Старите идеи глътнаха милиарди"}
{"url": "http://clubz.bg/79210-borislav_mihajlov_e_vyn_ot_izpylkoma_na_uefa", "text": "Борислав Михайлов остана извън Изпълкома на УЕФА по време на изборите за президент и ръководно тяло на евроцентралата на редовния конгрес в Рим. Новината е лоша за българския футбол - независимо дали харесвате или отричате шефа на БФС. За президент на УЕФА бе преизбран Александър Чеферин, който нямаше конкуренция и ще управлява поне до 2023 г. След това бе вотът за Изпълком, числеността на който бе намалена от 14 на 8 членове. 11 души спориха за седем места, тъй като едно бе запазено за французойката Флоранс Хардуин - единствена представителка на женската квота. Боби получи 22 гласа и остана предпоследен. В ИК влязоха: Шандор Чани (най-богатият унгарец), Арманд Дука (Албания), Фернандо Гомеш (Португалия), Йеспер Мьолер Кристенсен (Дания), Андрий Павелко (Украйна), Луис Рубиалес (Испания) и легендата на хърватския футбол Давор Шукер. Борислав Михайлов влезе в ИК на УЕФА през 2011 г., когато начело на организацията беше Мишел Платини. Той остана в комитета на 14 септември 2016 г., когато властта пое словенският адвокат Чеферин, а французинът бе отстранен покрай корупционния скандал във ФИФА. Тогава се считаше, че вратарят на Четвъртите в света е помогнал на своя приятел в битката с холандеца Михаел ван Прааг. Чеферин доизкара мандата на Платини, а сега лесно се добра до нов.  На 16 февруари миналата година Михайлов беше преизбран за президент на БФС с огромно мнозинство срещу Любослав Пенев и Ивайло Дражев. Той получи подкрепа от футболни босове от цяла Европа, които пратиха писма или дори дойдоха лично, начело с шефа на Германския футболен съюз Райнхард Гриндел.", "date": "2019.02.07", "title": "Борислав Михайлов е вън от Изпълкома на УЕФА"}
{"url": "http://clubz.bg/79207-treti_atentator_sreshtu_skripal_e_ostanal_vyv_velikobritaniq", "text": "Трети атентатор, нает да ликвидира двойния руски агент Сергей Скрипал, е останал във Великобритания след нападението с невротичното вещество новичок в Солсбъри, предаде всекидневникът \"Дейли телеграф\". Имало и трети руснак в атаката срещу Скрипал Агентът на руските служби е пътувал към Обединеното кралство с фалшивото име Сергей Федотов в същия ден, в който е извършено покушението срещу Скрипал. След това Федотов е запазил самолетен билет за полета, на който са били другите двама руски агенти, които са подозирани в опита за убийство. Но според източници той е напуснал летището точно преди самолетът да излети. Източник на \"Телеграф\" недоумява защо агентът не е напуснал Великобритания още тогава. Сергей Скрипал и дъщеря му Юлия оцеляват след атаката, но все още има опасност за живота им. ЕС: Вероятно Русия е отровила Скрипал, няма друго обяснение Възможно е Федотов да е останал в Обединеното кралство, тъй като е осъзнал, че Скрипал не е бил убит. Още едно съвпадение, което свързва Федотов с другите двама руски агенти, използвали псевдонимите Александър Петров и Руслан Боширов, е огромната прилика между паспортите им - различават се само с по няколко цифри. Ето ги отровителите на Скрипал По-късно се появи информацията, че истинските имена на Петров и Боширов са Александър Мишкин и Анатоли Чепига. Те са висши офицери в Главното разузнавателно управление (ГРУ) на Русия и лично са награждавани от Путин за действията си в Украйна. Русия ще отговаря само на официални запитвания за Петров-Мишкин Самоличостта на Федотов остава загадка. Не се знае също каква роля е изпълнявал в опита за убийство срещу Скрипал - бивш офицер на ГРУ, който е продавал тайни на британската разузнавателна служба МИ-6. Според една теория той е пренасял нервнопаралитичното вещество новичок, което после е предал на другите двама агенти. Мишкин и Чепига бяха заснети в Солсбъри в деня на убийството. Смята се, че не съществуват снимкови доказателства с Федотов, което навежда на идеята, че той никога не е пътувал до града. Обвинените за отравянето на  Скрипал били в Солсбъри като туристи Преди се предполагаше, че Федотов е извършил разузнавателна мисия, като след това е съобщил на колегите си, когато Скрипал е освободил дома си в деня на атаката. Агентите са намазали с новичок дръжката на предната врата на дома на Скрипал, който се намира в тиха задънена улица, близо до центъра на града. Отровата за Скрипал - прозрачен гел без мирис върху дръжката на входната врата Възможно е Федотов, който е с няколко години по-възрастен от колегите си, да е организирал операцията от база в Лондон. Няма открити следи за лицето Сергей Федотов в базата данни, нито в социалните мрежи. Той няма имущества, превозни средства, телефонни номера, които да са регистрирани на негово име в Русия, според авторитетния руски новинарски сайт \"Фонтанка\". Макар че Скрипалови оцеляват, Даун Стърджис, жителка на Солсбъри, умира, след като се напръсква с нервния агент, който е бил захвърлен в парфюмено шише от Мишкин и Чепига. ЕС: Вероятно Русия е отровила Скрипал, няма друго обяснение Ето ги отровителите на Скрипал Русия ще отговаря само на официални запитвания за Петров-Мишкин Обвинените за отравянето на  Скрипал били в Солсбъри като туристи Отровата за Скрипал - прозрачен гел без мирис върху дръжката на входната врата", "date": "2019.02.07", "title": "Трети атентатор срещу Скрипал е останал във Великобритания"}
{"url": "http://clubz.bg/79204-prozrachnost_bez_granici_kpkonpi_ima_resursite_no_se_izbira_ot_upravlqvashtite", "text": "Новата антикорупционна комисия има законовата рамка и ресурсите, за да се бори с корупцията, но се избира на практика от управляващото мнозинство и това води до силна зависимост от една институция. Това са част от заключенията в доклада \"Противодействие на корупцията - 2018: Обществени очаквания и постигнати резултати\" на асоциация \"Прозрачност без граници\" (Transparency International) и фондация \"Фридрих Еберт\", представен днес в София. Изборът на членове на КПКОНПИ е направен по-публично от избора на предишните антикорупционни органи като КОНПИ и КПУКИ, се отбелязва в доклада. Но това е за сметка на субектите, които участват в избора - а именно Народното събрание и председателя на комисията. Проблем е , че няма паритет на политическите сили в КПКОНПИ, а председателят й, на практика избран от управляващото мнозинство, има право да допълва останалите места в комисията сам. За КПКОНПИ или добро, или шшшшът! (тихо!) От законова гледна точка са направени съществени промени, така че КПКОНПИ да може ефективно да разследва случаи на корупция, да прави нужните проверки на имущество, да установява и отнема незаконно придобито такова. И именно в тази посока са най-съществени акции на антикорупционния орган, посочва още докладът. За КПКОНПИ, поддръжниците ѝ и другите накратко КПКОНПИ е похвалена и за активна политика за присъствие в публичното пространство, както и за използване на различни форми за информация и контакт с гражданите. Но има и проблем: В доклада се отбелязва и дефицит на обобщени данни, периодични отчети и анализи за резултатите от свършената работа. Освен това, макар КПКОНПИ да има добра система за отчетност и почтеност, липсва публично достъпна информация по какъв начин се прилагат етичните правила и какви са резултатите от действието на тази система. Ситуацията от гледна точка на обществените очаквания и нагласи не показва съществени промени през 2018 г. Според ползваното проучване   едва 13,5% от гражданите биха подали сигнал срещу корупцията в КПКОНПИ. Вместо това хората предпочитат да подават сигнали до медиите - 24,5%, и до полицията - 20% от анкетираните.  Ключово обаче е, че този въпрос е насочен към хората, които биха съобщили за корупция. А 41,5% от анкетираните не биха го направили. 33,6% не биха съдействали на КПКОНПИ, само 9,4% биха съдействали винаги. Останалите искат гаранции за защита и анонимност, че това няма да им навреди на работата, бизнеса. Особено се притесняват от това служителите в администрацията и частните предприемачи. От КПКОНПИ хората очакват най-вече разследване на корупция на най-високо политическо ниво (71,2% посочват това като приоритет), разследване на корупцията в местната власт (63,7%) и разследване на корупция сред служителите в централната администрация (58,5%). Най-слабо популярна е идеята да се провеждат тестове за интегритет на служителите в администрацията - едва 11,2% смятат това за добра идея. Особено против това са били хората от частния бизнес, които се опасяват от външно вмешателство без ясни гаранции за отчетност и ефективност. За КПКОНПИ, поддръжниците ѝ и другите накратко", "date": "2019.02.07", "title": "\"Прозрачност без граници\": КПКОНПИ има ресурсите, но се избира от управляващите"}
{"url": "http://clubz.bg/79205-demokratichna_bylgariq_podkrepa_za_koveshi_za_evropejski_glaven_prokuror", "text": "\"Демократична България\" призова българската държава да подкрепи румънката Лаура Кьовеши за поста Европейски главен прокурор. В декларация от формацията изтъкват, че Кьовеши е с дълъг опит и с безспорни успехи в разследването на измами с еврофондове. Според \"Демократична България\" е важно поста да бъде зает именно от представител на Източна Европа. Уволнение за Кьовеши - шеф на антикорупционната прокуратура в Румъния Ето какво се казва в декларацията: Лаура Кьовеши е сред петимата кандидати за главен прокурор на ЕС Румънски министър иска да попречи на Кьовеши за главен прокурор на ЕС Лаура Кьовеши е сред петимата кандидати за главен прокурор на ЕС Румънски министър иска да попречи на Кьовеши за главен прокурор на ЕС", "date": "2019.02.07", "title": "\"Демократична България\": Подкрепа за Кьовеши за европейски главен прокурор"}
{"url": "http://clubz.bg/79198-cik_mojela_da_raboti_i_sled_iztichaneto_na_mandata_si", "text": "Съгласно разпоредбите на Изборния кодекс е допустимо сегашният състав на ЦИК да продължи да осъществява правомощията си и след изтичане на мандата, каза в четвъртък говорителят на ЦИК Камелия Нейкова. Според нея би бил добре, ако промените в кодекса се приемат по-рано, за да може ЦИК и всички институции да се подготвят. Другият говорител на ЦИК Александър Андреев заяви, че комисията е направило всичко, което е в правомощията, за да подпомогне промените в изборното законодателство. От БСП обаче отново заяви, че по закон съставът на ЦИК трябва да се смени. Това написа лидерът на БСП Корнелия Нинова във Фейсбук. Според зам.-шефа на парламентарната група на БСП Крум Зарков дебатът е абсурден. Според Зарков управляващите се ослушват и за това БСП е поела инициативата,", "date": "2019.02.07", "title": "ЦИК можела да работи и след изтичането на мандата си"}
{"url": "http://clubz.bg/79203-valeri_bojinov_se_zavyrna_v_levski", "text": "\"Левски\" официализира завръщането на Валери Божинов на \"Герена\". Официалният сайт на \"сините\" оповести привличането на футболния номад и публикува негова снимка с екип. Договорът на Божинов е за година и половина. Той идва на \"Герена\" без трансферна сума, тъй като контрактът му с \"Ботев\" (Враца) бе до края на декември. Нова загуба на \"Левски\", Валери Божинов пред завръщане Валери Божинов е второто ново попълнение на \"Левски\" тази зима след Мартин Райнов от \"Берое\". През миналата есен той вкара два гола за паметната победа на \"Ботев\" над \"сините\" на стадион \"Георги Аспарухов\". \"Левски\" най-после привлече капитана на \"Берое\" До неотдавна неговият мениджър Мирчо Димитров твърдеше, че от пролетта Божинов ще заиграе в Русия или Турция. А селекцията на \"Левски\" продължава - предимно с българи, \"стари пушки\". Пред завръщане са Живко Миланов, който доскоро се подвизаваше в \"Апоел\" (Никозия), и напусналият \"Славия\" Галин Иванов - също юноша на \"сините\". \"Левски\" най-после привлече капитана на \"Берое\"", "date": "2019.02.07", "title": "Валери Божинов се завърна в \"Левски\""}
{"url": "http://clubz.bg/79208-nqma_vreme_otlaganeto_na_brekzit_e_neizbejno", "text": "Ще напусне ли Великобритания ЕС на определената дата - 29 март? Отлагане на \"Брекзит\" изглежда все по-неотвратимо, въпреки че британският премиер Тереза Мей настоява срокът да бъде спазен, коментира    Тереза Мей не се предава - консервативната британска ръководителка повтаря неуморно, че е твърдо решена да осъществи \"Брекзит\" навреме и рязко отхвърля възможността за отсрочване, спомената от несъзвучни с общия тон гласове в нейното правителство - от външния министър Джереми Хънт и от финансовия Филип Хамънд. \n\tСпоред тях може би трябва да се изчака, докато бъдат приети законите, необходими за изпълнение на \"Брекзит\". Еврофобският всекидневник \"Дейли телеграф\" дори твърди, че министри са обсъждали възможността да го отложат с осем седмици - до 24 май. През това време часовникът тиктака, а Обединеното кралство изобщо не е наясно как точно ще напусне лоното на Европа, особено след като сделката за развод, договорена между Лондон и Брюксел, в средата на януари бе провалена от британските депутати с внушително мнозинство. \n\tОттогава Тереза Мей се мъчи да започне наново преговорите с ЕС - конкретно във връзка с разпоредба, засягаща границата с Ирландия, за да издейства компромис, който би задоволил парламента. \n\tВъпреки категоричния отказ на Брюксел да сложи текста пак на масата, Мей се ангажира сделката да мине през парламента в нова редакция \"възможно най-скоро\". Ако до 13 февруари няма споразумение, на следващия ден депутатите ще гласуват за по-нататъшното развитие на \"Брекзит\". \"Брекзитърите\" със специално място в ада? Туск беше твърде умерен Във всички случай ще бъде твърде късно, настоява Константин Фрейзър: Остава да бъдат гласувани още седем закона, включително текстове за търговията, селското стопанство и имиграцията, а дебатите по някои от тях още не са започнали, сочат данни на британския Институт за държавно управление. С цел да ускори темпото Даунинг стрийт отмени парламентарната ваканция през февруари, а е възможно и да удължи пленарните заседания. В очите на Тереза Мей \"Брекзит\" трябва на всяка цена да настъпи на 29 март, дори ако се наложи брутално да бъдат скъсани връзките между Лондон и Брюксел, изграждани в течение на 46 години.  \n\tНо заплахата с \"Брекзит\" \"без сделка\" - сценарий, потенциално катастрофален за британската икономика, е част от политическа стратегия, целяща да осигури парламентарна подкрепа за нейното споразумение, разсъждава Фрейзър. \n\tИ обяснява, че \"тя вкарва в играта часовника\" по-малко от два месеца преди \"Брекзит\", за да притисне депутатите до стената: и еврофилите, които се страхуват да напуснат ЕС без предпазна мрежа, и брекзитиърите, които се опасяват от смекчен \"Брекзит\", дори и от никакъв Брекзит. Луцифер нямало да приветства „брекзитърите“ Ник Райт съзира тук и един вид \"инат\": \"тя е толкова упорита и обсебена от това, което върши, че просто отхвърля мисълта то да е невъзможно\". \n\tСпоред анализаторите е \"немислимо\" останалите 27 страни от ЕС, чието одобрение се изисква, да се обявят против отсрочка - те също биха пострадали от варианта \"без сделка\". Председателят на Европейския съвет Доналд Туск впрочем увери в сряда, че ще положи всички усилия да се избегне такъв сценарий. \n\tАко обаче има отлагане, остава неясно докога, защото графикът създава проблеми. Според мнозина в Брюксел е трудно \"Брекзит\" да се отложи за по-късно от началото на юли, когато след майските избори ще започне да заседава новият Европейски парламент - по принцип без британски депутати.  \n\tПо-нататъшно отлагане би могло \"да удължи мъченията, ако Обединеното кралство не направи решителната стъпка\", предупреждава Константин Фрейзър. Луцифер нямало да приветства „брекзитърите“", "date": "2019.02.07", "title": "Няма време. Отлагането на \"Брекзит\" е неизбежно"}
{"url": "http://clubz.bg/79206-bylgariq_v_top_5_na_es_po_rastej", "text": "България е в   сред страните в ЕС с очакван най-висок ръст за 2019 г. Това става ясно от междинната   на Еврокомисията за страната ни. Тя бе огласена днес в Брюксел. Другите 4 страни са Румъния, Унгария, Полша и Латвия. Най-висок ръст се очаква в Ирландия и Словакия. Според нея през тази година България ще отбележи икономически растеж от 3,6 на сто, а инфлацията ще падне на 2%. Растежът на реалния БВП в България се е забавил през 2018 г., след като през предходната година икономиката е отбелязала растеж от 3,8%. Главен двигател на това забавяне е намаляването на износа поради спадналото външно търсене от големите търговски партньори в ЕС и Турция, както и някои специфични за страната събития. Зимна прогноза – умерен растеж в ЕС Във вътрешноикономически план обаче тенденциите са били по-положителни. Увеличаването на заплатите продължило да подхранва увеличаването на потреблението. Възобновеното използване на европейското финансиране чрез инвестиции довело до тяхното нарастване. Проучванията показват увеличени поръчки и повишено производство. Това показва, че растежът на БВП трябва да се възстанови през следващите тримесечия. Вътрешното търсене е било главен двигател на растежа през 2018 г. и се очаква това положение да продължи и тази и следващата година. Затягането на пазара на труда и допълнителното увеличаване на заплатите в публичния сектор трябва да дадат продължителна подкрепа на частното потребление през 2019 г. Частните и публичните инвестиции също се очаква да останат стабилни благодарение на ниските лихви и еврофондовете. Като цяло се очаква растеж на реалния БВП да стигне 3,6% тази година и да остане същият и през 2020 г. Настоящият модел на растежа означава, че ще има относително малък ефект от външни сътресения. Очаква се износът да отбележи умерено възстановяване. Рисковете за икономиката са намалени и идат главно от вероятността от по-слабо търсене на големите пазари. Ценовият натиск се е увеличил през 2018 г. Тогава общата инфлация е достигнала 2,6 на сто. Това се дължи на увеличаването на центе на енергията, докато силното вътрешно търсене и поскъпването на необработените храни поради слабата реколта са довели до инфлационен натиск. Въпреки подкрепата на голямото търсене и увеличаването на заплатите се очаква инфлацията да падне до 2 процента през 2019 г., най-вече заради основните ефекти, и да намалее още до 1,8% през 2020 г. ", "date": "2019.02.07", "title": "България в топ 5 на ЕС по растеж"}
{"url": "http://clubz.bg/79200-zimna_prognoza_%E2%80%93_umeren_rastej_v_es", "text": "През 2019 г. се очаква европейската икономика да нарасне за седма поредна година, като е налице прогноза за растеж за всички държави членки. България в топ 5 на ЕС по растеж Това се казва в огласената днес   за годината. Тя предвижда умерен растеж в сравнение с високите нива през последните години. Причината е глобалната несигурност. Той обясни, че това е отражение на външните фактори като напрежението в търговията и забавянето на икономиката в бързо развиващите се пазари, най-вече в Китай. Европейски семестър: Шеста година на растеж - и разликите остават В някои държави от еврозоната отново се появиха опасения по отношение на връзката между банките и държавата, както и устойчивостта на дълга. Същевременно перспективата, свързана с хаотично излизане на Великобритания от ЕС, води до допълнителна несигурност, изтъкна Домбровскис. През втората половина на 2018 г. икономическата активност намаля, тъй като растежът на световната търговия се забави и несигурността засегна доверието. Ррезултатите в някои държави членки бяха засегнати неблагоприятно от временни вътрешни фактори като смущения в производството на автомобили, социално напрежение и несигурност, свързана с фискалната политика. В резултат на това растежът на БВП както в еврозоната, така и в целия ЕС намаля на 1,9% през 2018 г. спрямо 2,4% през 2017 г. Икономическата динамика от началото на тази година бе ниска, но основните фактори останаха стабилни. Растежът ще продължи, макар и по-умерено. МВФ понижи прогнозите си за растежа в света и в България Европейската икономика ще продължи да се възползва от подобрени условия на пазара на труда, благоприятни условия за финансиране и леко експанзионистична фискална позиция. Понастоящем БВП на еврозоната се очаква да нарасне с 1,3 процента през 2019 г. и с 1,6 процента през 2020 г. Прогнозата за растежа на БВП на ЕС също бе занижена на 1,5 на сто за тази и на 1,7 на сто идната година. Сред големите държави членки корекциите за намаляване на растежа през 2019 г. бяха осезаеми в Германия, Италия и Холандия. В много страни продължава е налице благоприятно стабилно вътрешно търсене, подпомагано също така и от фондовете на ЕС. Инфлацията на потребителските цени в еврозоната намаля към края на 2018 г. поради резкия спад в цените на енергията и по-ниската инфлация на цените на храните. Същинската инфлация, която изключва цените на енергията и на непреработените храни, бе слаба въпреки по-бързия растеж на заплатите. Общата инфлация (хармонизираният индекс на потребителските цени, или ХИПЦ) достигна средно 1,7 % през 2018 г., което е повече от 1,5% предходната година. Поради факта, че понастоящем допусканията за цените на петрола за тази и следващата година са по-ниски от тези през есента, инфлацията в еврозоната се очаква да остане умерена на равнище от 1,4 на сто  през 2019 г., преди да се увеличи слабо до 1,5 на сто догодина. За ЕС прогнозата за инфлацията е средно 1,6% за тази година, след което се увеличава на 1,8% през 2020 г. Налице е висока степен на несигурност, свързана с икономическите перспективи. По тази причина са налице рискове по отношение на прогнозите. Напрежението в областта на търговията донякъде спадна, но все още предизвиква загриженост. Китайската икономика може да се забави по-рязко от очакваното. А световните финансови пазари и много от бързо развиващите пазари са податливи на резки промени в глобалното усещане за риск и очакванията за растежа. За ЕС процесът на „Брекзит“ продължава да бъде източник на несигурност. Европейски семестър: Шеста година на растеж - и разликите остават МВФ понижи прогнозите си за растежа в света и в България", "date": "2019.02.07", "title": "Зимна прогноза – умерен растеж в ЕС"}
{"url": "http://clubz.bg/79201-rusiq_ochakvame_predlojenie_ot_sasht_za_nov_qdren_pakt", "text": "Русия е готова да обмисли нови предложения от САЩ, за да бъде ликвидиран Договорът за забрана на ракетите със среден и малък обсег от студената война с по-разширено споразумение, което да включва повече държави. Путин: Русия се оттегля от противоракетния договор Това зави заместник-министърът на външните работи Сергей Рябков, цитиран от Ройтерс. Русия се оттегли от Договора за ликвидиране на ракетите със среден и малък обсег, след като преди това Вашингтон оповести, че ще го напусне до шест месеца, ако Русия продължава да извършва действия, които според САЩ го нарушават. Москва отхвърля тези обвинения. САЩ започват процедура по излизане от договора за ракетите Американският президент Доналд Тръмп заяви през миналата седмица, че е готов да води преговори за ново споразумение за оръжията, което да включи и други държави. САЩ започват процедура по излизане от договора за ракетите", "date": "2019.02.07", "title": "Русия: Очакваме предложение от САЩ за нов ядрен пакт"}
{"url": "http://clubz.bg/79192-brekzityrite_sys_specialno_mqsto_v_ada_tusk_beshe_tvyrde_umeren", "text": "Британската министър-председателка Тереза Мей се готви за тежка среща с европейските лидери днес, след като председателят на Европейския съвет Доналд Туск заяви, че би трябвало да има \"специално място в ада\" за водачите на кампанията за Брекзит, пише в. \"Таймс\", цитиран от БТА. Канцеларията на британската министър-председателка смята, че Мей няма да получи особени симпатии от председателя на Европейската комисия Жан-Клод Юнкер на първата им среща, откакто нейният план за Брекзит беше отхвърлен от долната камара на британския парламент. Мей ще разговаря също така с Туск и с председателя на Европейския парламент Антонио Таяни. Тя не вярва, че Европейският съюз ще окаже някаква допълнителна помощ навреме за гласуванията в Камарата на общините следващата седмица по нейния подход към Брекзит, посочва \"Таймс\". Мей се готви да отложи второто гласуване по нейната сделка за Брекзит за края на февруари - месец преди планираното излизане на Великобритания от ЕС. Според министри подобен ход означава, че е неизбежно удължаване на процеса на Брекзит, отбелязва в. \"Дейли телеграф\". По информация на британския ежедневник главният парламентарен организатор на консерваторите Джулиан Смит е дал да се разбере на правителствено заседание, че гласуването няма да се състои следващата седмица, както се очакваше по-рано, защото Мей няма да е предоговорила своята сделка навреме. Сега гласуването е планирано за последната седмица на февруари. Това предизвиква разцепление в правителството на фона на опасенията, че по този начин ще се увеличи рискът да няма споразумение. Смит е предупредил, че председателят на Камарата на общините Джон Бъркоу може да се опита да подкопае плановете на правителството и да съдейства за по-скорошно гласуване, изтъква \"Дейли телеграф\". Туск предизвика вълна на възмущение от привържениците на Брекзит с изказването си, че би трябвало да има \"специално място в ада\" за тези, които насърчават излизане на Великобритания от ЕС без план. Той обаче би трябвало да бъде критикуван не за злонамереност, а за това, че беше твърде умерен, пише в коментарна статия в. \"Гардиън\". Председателят на Европейския съвет трябваше да отиде по-далеч. Той трябваше да добави, че в това специално място би трябвало да има \"президентски апартамент\" с безспирни мъчения за политиците, насърчили Брекзит, без въобще да се замислят за Ирландия, изтъква изданието.  Отново въпросът за Брекзит опира до Ирландия. Това беше неизбежно да се случи. Многократно в британската история Ирландия се явява като неудобен отрезвяващ фактор, който посрамва илюзиите на тези, които мислят, че британците са по-добри и че Ирландия може да бъде пренебрегната. За привържениците на Брекзит обаче напускането на ЕС никога не е имало нещо общо с Ирландия. Брекзит беше свързан със суверенитета, с величието или с това, че присъствието на твърде много чужденци във Великобритания не се харесваше. Брекзит беше свързан с отхвърлянето на хомота на Брюксел и връщането на сините паспорти. На Ирландия почти не беше обърнато внимание при дебатите през 2016 г., когато беше референдумът за Брекзит, с изключение на предупрежденията на бившите британски премиери Джон Мейджър и Тони Блеър, които изтъкнаха, че излизането от ЕС ще заплаши северноирландските мирни споразумения.  Техните предупреждения обаче не бяха чути, освен в самата Северна Ирландия, където мнозинството гласува за оставане в ЕС. Това беше много неудобен резултат за привържениците на Брекзит, коментира вестникът и отбелязва, че депутатите на Консервативната партия все още са изправени пред същия въпрос - необходимостта да разберат ирландската проблематика.", "date": "2019.02.07", "title": "\"Брекзитърите\" със специално място в ада? Туск беше твърде умерен"}
{"url": "http://clubz.bg/79183-manchestyr_siti_otnovo_povede_vyv_visshata_liga_pone_do_sybota", "text": "\"Манчестър Сити\" победи \"Евертън\" с 2:0 в мач от Висшата лига и за първи път тази година оглави класирането. Шампионите имат 62 точки - с колкото е и \"Ливърпул\" (и мач по-малко), но и по-добра голова разлика. Те са вкарали седем попадения повече. В Англия при равни точки първо важи головото съотношение, а не преките двубои. В събота \"Ливърпул\" домакинства на \"Борнемут\" и се очаква да си върне лидерството. А в неделя \"Сити\" приема \"Челси\" в едно от дербитата на сезона. Снощи феновете на \"Ливърпул\" бяха доста раздвоени между вечната си вражда с големия градски съперник \"Евертън\" или със съперничеството с \"гражданите\" този сезон. На \"Гудисън парк\" гостите започнаха да търсят победата още от първите минути. След няколко пропуска защитникът Аймерик Лапорт откри резултата в 45-ата минута - 1:0. През втората част \"Евертън\" беше по-равностоен и имаше възможности да изравни, макар че \"Сити\" продължи да контролира мача. В 90-ата Габриел Жезус удвои - голът е важен с оглед на равностойната битка.", "date": "2019.02.07", "title": "\"Манчестър Сити\" отново поведе във Висшата лига - поне до събота"}
{"url": "http://clubz.bg/79193-osydiha_bivshiq_brazilski_prezident_lula_da_silva_na_12_godini_zatvor", "text": "Бившият бразилски президент от левицата Луиз Инасио Лула да Силва, който е зад решетките от април миналата година, вчера беше осъден на 12 години и 11 месеца затвор за корупция и пране на пари, в рамките на друг наказателен процес, съобщиха Франс прес и ДПА, цитирани от БТА. Бившият бразилски президент Лула да Силва вече в затвора Лула, който управлява от 2003 до 2010, вече изтърпява присъда от 12 години и един месец затвор в град Куритиба за корупция и пране на пари. Новата присъда е свързана с ремонта на къща и ферма в селището Атибая в щата Сао Пауло, финансиран от няколко фирми в замяна на сделки с държавната петролна компания \"Петробраз\". Според обвинението истински собственик на къщата бил Лула, макар че тя е била регистрирана на негов близък.  Край: Дилма Русеф бе свалена Предишната присъда също бе свързана с недвижима собственост. Следователите стигнаха до заключението, че Лула е истинският собственик на апартамент в курортния град Гуаружа в щата Сао Пауло, който получил от строителна компания в рамките на корупционна схема, свързана с \"Петробраз\". Месец преди президентските избори в Бразилия Лула да Силва бе смятан за фаворит, но тогава бразилски съд му забрани да участва. Издигнатият на негово място представител на Работническата партия Фернандо Адад не успя да стопи преднината на десния популист Жаир Болсонаро, който в крайна сметка спечели изборите. Какво означава възходът на Жаир Болсонаро за Бразилия и за света Край: Дилма Русеф бе свалена Какво означава възходът на Жаир Болсонаро за Бразилия и за света", "date": "2019.02.07", "title": "Осъдиха бившия бразилски президент Лула да Силва на 12 години затвор"}
{"url": "http://clubz.bg/79188-alyn_tyuring_naj_velikiqt_chovek_na_hh_v", "text": "Алън Тюринг е най-великата личност на ХХ в., според зрителите на документалното предаване „Икони“ по Би Би Си 2. Британецът, разбил кода на нацистката шифровъчна машина „Енигма“, бе предпочетен пред Нелсън Мандела, Пабло Пикасо, Ърнест Шакълтън, Мартин Лутър Кинг, Дейвид Боуи и Мохамед Али, съобщава „Индипендънт“. Дейвид Боуи – най-великият артист на ХХ век Документалното предаване „Икони“ се състои от седем документални епизода – всеки от тях представя по четири велики личности от различни сфери на живота. След излъчването на всеки епизод публиката гласува за своя любимец артист или писател, лидер, представител на развлекателния бизнес, пътешественик, спортист, учен и активист от миналия век, който отива на финал. Последният осми епизод на предването се излъчи на 5 февруари в двучасово предаване на живо, през което време зрителите имаха право да гласуват. Всеки от финалистите имаше свой „адвокат“ – позната на британската публика личност, която изтъква заслугите на своя фаворит и се бори за гласовете на зрителите. Тюринг бе защитен от естественика Крис Пакхам. Основните аргументи в неговата реч бяха, че човечеството не би могло да ползва мобилния си телефон или компютъра без помощта на Тюринг – работата му през 1936 г. се превръща в основа за съвременния компютър. Макар и гений, през 1952 г. британският учен е арестуван заради различната си сексуалност. Даден му е избор – затвор или химическа кастрация. Той избира второто, но психиката му не понася промените и през 1954-а той се самоубива на 41 години. Неговата история разказа филмът „Игра на кодове“  , образът му бе въплътен от Бенедикт Къмбърбач. За играта си актьорът получи номинация за „Оскар“.", "date": "2019.02.07", "title": "Алън Тюринг  - най-великият човек на ХХ в."}
{"url": "http://clubz.bg/79199-ubijstvo_pri_domashno_nasilie_zatvor_ot_15_g_do_dojivot", "text": "Наказанието за убийство в условия на домашно насилие ще бъде затвор от 15 години до доживотна присъда. Това приеха окончателно депутатите с промени в Наказателния кодекс. Самият проект се появи като \"отговор\" на отказа на България да ратифицира т.нар. Истанбулска конвенция. Това се случи заради отпор от \"патриотите\" и БСП, а ГЕРБ \"излязоха от ситуацията\" като пратиха документа на Съвета на Европа, подкрепен от Европейския парламент, Европейската комисия и повечето страни членки на ЕС, в Конституционния съд. Той на свой ред обяви конвенцията за противоречаща на основния закон.  Промените в НК предвиждат още за упражнена принуда, съпроводена с домашно насилие, затворът бъде от 3 до 10 години. Наказание ще има и за следене на бивш или настоящ партньор - една година зад решетките или пробация. \"Следене\" в случая е всяко поведение със заплашителен характер срещу конкретно лице. Санкцията за следене може да скочи до 5 години затвор, ако преследването се осъществява в условията на домашно насилие.  Депутатите записаха и дефиниция на понятието \"домашно насилие\". Тя гласи: Дефиницията се отнася за случаите, когато престъплението е осъществено спрямо съпруг или бивш съпруг; спрямо човек, от когото жертвата има дете; човек, с когото жертвата се намира или е била във фактическо съпружеско съжителство; човек, с когото насилникът живее или е живял в едно домакинство. Затвор ще се предвижда и с случай на насилствен брак -  от 1 до 6 г., гласува още парламентът.  Той предвиди и по-високи глоби за отказ на родител от свиждане на дете.", "date": "2019.02.07", "title": "Убийство при домашно насилие - затвор от 15 г. до доживот"}
{"url": "http://clubz.bg/79197-prevozvachi_ot_es_shte_imat_dostyp_do_bylgarskata_jp_infrastruktura", "text": "Железопътните превозвачи от ЕС ще получат достъп до железопътната инфраструктура в България при справедливи и прозрачни условия. Това прие парламентът на първо четене с промени на Закона за железопътния транспорт. Вносител на промените е Министерският съвет. Целта на измененията е да бъде доизградено и подобрено функционирането на единното европейско железопътно пространство чрез общото законодателството на ЕС, прието с Четвъртия железопътен пакет през 2016 г. Законопроектът предвижда изпълнителната агенция \"Железопътна администрация\" да има право да ограничи достъпа за превоз на пътници между железопътни гари в страната, включително по алтернативен маршрут, когато такъв превоз вече се извършва въз основа на договор за обществени услуги за железопътен превоз и може да доведе до нарушаване на икономическото равновесие. Според Николай Тишев (БСП) европейските превозвачи ще дойдат с нови машини, вагони и ще претендират за най-доходоносните отсечки, а за БДЖ ще останат губещите линии. Председателят на транспортната комисия Халил Летифов (ДПС) обаче му отговори, че сега дори транснационалните ни линии са губещи. При европейските превозвачи обаче държавата няма да плаща субсидия, за разлика от БДЖ. Станислав Иванов (ГЕРБ) изтъкна, че европейските регламенти позволяват на правителството да възложи обществената услуга на когото прецени, а срокът на обществения договор с БДЖ е до 2024 г. Други изменения предвиждат хората, които замърсяват чакалните и пероните да бъдат глобявани с между 20 и 50 лв., а не с 10 лв., както е сега. Със същите суми ще бъдат глобявани и хората, които преминават през коловозите и стрелките извън разрешените места.", "date": "2019.02.07", "title": "Превозвачи от ЕС ще имат достъп до българската жп инфраструктура"}
{"url": "http://clubz.bg/79195-franciq_nanese_vyzdushni_udari_po_kolona_avtomobili_navlezli_v_chad_ot_libiq", "text": "Франция нанесе нови въздушни удари по тежко въоръжената колона от автомобили, която влезе в Чад от Либия, предаде Франс прес, цитирана от БТА. При атаките френските изтребители, разположени в Нджамена, столицата на Чад, са били подпомогнати от дрон \"Рийпър\". Въздушните удари са извадили от строя двадесетина от петдесетте пикапа, от които се е състояла колоната първоначално. Франция вече нанесе въздушни удари през уикенда по колоната, която влезе в Североизточен Чад от Южна Либия. Атакуваният конвой се състои от бойци на Съюза на силите на съпротивата - въоръжена групировка, която през 2008 г. прави опит за преврат в Чад. Той бе предотвратен в последния момент, буквално пред президентския дворец в Нджамена, благодарение на подкрепата на Франция, припомня Франс прес. Западът оставя Либия сама да се разпадне Президентът на Чад Идрис Деби Итно идва на власт през 1990 г. с френска подкрепа, след като сваля Хисен Хабре.  В комюникето Чад е определен като  . Главният щаб на френската антиджихадистка операция \"Бархан\" в региона е базиран в Нджамена.", "date": "2019.02.07", "title": "Франция нанесе въздушни удари по колона автомобили, навлезли в Чад от Либия"}
{"url": "http://clubz.bg/79189-italianski_vicepremier_na_sreshta_s_jyltite_jiletki_idvat_vetrovete_na_promqnata", "text": "Италианският вицепремиер Луиджи ди Майо се срещна с френските \"жълти жилетки\" във вторник. Това действие отново ще подложи на изпитание обтегнатите отношения между Рим и Париж, предаде Ройтерс. \"Жълтите жилетки\" - потенциална трета политическа сила във Франция  Ди Майо, който е лидер на популистката партия \"Движение 5 звезди\", заяви в туитър, че е посетил Франция, за да се срещне с лидера на протестиращите Кристоф Шаленсон и Ингрид Льовавасьор, която ще води листите на \"жълтите жилетки\" на евроизборите през май.     Франция отзова за консултации посланика си в Рим днес, след като окачестви като безпочвени неколкократните словесни атаки от италиански политически лидери през последния месец и призова Италия да се върне към по-приятелски подход, предаде Ройтерс.  В нея се посочва, че тези атаки на Италия са без прецедент след Втората световна война. Френското външно министерство окачестви действията на италианския премиер като  , предаде Би Би Си. Париж предупреди Рим да не се меси в личните дела на страната. Рим: Арогантната Франция може да стане враг №1 на Италия Бурните протести на \"жълтите жилетки\" са един от основните проблеми пред президента на Франция Еманюел Макрон.  Ди Майо и другият вицепремиер на Италия - Матео Салвини, който е лидер на крайнодясната \"Лига\", отправиха множество обвинения спрямо Макрон през последните седмици. Според тях Париж носи отговорност за бедността в Африка и за продължаващите размирици в Либия. Салвини обвини Франция в интересчийство в Либия През януари френският президент заяви, че единственият италиански политик, с когото смята да поддържа отношения, е премиерът Джузепе Конте. Рим: Арогантната Франция може да стане враг №1 на Италия Салвини обвини Франция в интересчийство в Либия", "date": "2019.02.07", "title": "Италиански вицепремиер на среща с \"жълтите жилетки\": Идват ветровете на промяната"}
{"url": "http://clubz.bg/79178-luksozniqt_jivot_na_govoritelq_na_putin_i_imotite_na_jena_mu_za_nad_10_mln_dolara", "text": "Съпругата на говорителя на Владимир Путин - Дмитрий Песков, е натрупала недвижими собствености за над 10 млн. долара и планира изграждането на имение на брега на река на изключително скъпо място в Москва, твърди \"Гардиън\". Пректът е свързан с руски милиардер, който преди е правел бизнес с Доналд Тръмп, сочат документи, на които се позовава британското издание. Това повдига нови въпроси за произхода на богатството на Песков и как той и жена му, бившата звезда на фигурното пързаляне Татяна Навка, могат да си позволят толкова скъп начин на живот. Лидерите на руската опозиция многократно са критикували говорителя на Кремъл за лускозния му лайфстайл  - още от сватбата му с Навка през 2015 г., която е олимпийска шампионка от зимните игри през 2006 г. Въпреки че Навка е руска гражданка, в продължение на повече от десетилетие тя живееше и тренираше в САЩ. Навка има своите нелоши спестявания от спортната си кариера, но разследването, водено от   заедно с \"Гардиън\", показва, че състоянието на двойката, както и разходите им, са много по-големи от това, което са декларирали. Dossier е проект, който е финансиран от олигарха в изгнание Михаил Ходорковски. През октомври 2014 г. Навка купува имение в Рубльовка, гористия район западно от Москва, в който живее и руският президент Владимир Путин, както и голяма част от елита на страната.  е построена много луксозно. През декември 2012 г. тя се е предлагала за продажба за 15,6 млн. долара. Според документи, на които се позовава \"Гардиън\", Татяна Навка е купила собствеността за 300 млн. рубли или 7,1 млн. долара - т. е. с намаление от 8,5 млн. долара. В цената се включват две парчета земя за 3,5 млн. долара. Навка обзавежда къщата, като се консултира за всичко със съпруга си - от оборудването за фитнеса до избора на екосауна, която е поръчана от кипърски бутик и струва над 500 хил. евро. Продавачът на имота е Тимур Халдаров - малко позната фигура. Известно е за него, че управлява благотворителна фондация за спорт и изкуства според руските медии. Основател на въпросната фондация е Алишер Усманов, един от най-богатите и могъщи руски олигарси. Доскоро той беше основният акционер във футболния клуб \"Арсенал\" и през 2018 г. е на осмо място сред най-богатите хора във Великобритания. Халдаров твърди, че има собствено богатство. Той работи за \"Метолинвест\", минната компания на Усманов. Обяснява, че се е запознал с Навка, преди тя да се омъжи за Песков, когато дъщеря му искала да тренира фигурно пързаляне. Не помни кой ги е запознал. Къщата била твърде малка за семейството му, затова я продал на Навка, като цените на пазара на недвижими имоти по това време били паднали. \"Нямаше специална отстъпка. Получих пазарната цена. Защо да се смята, че това е подарък?\", пита той. Според него шефът му Усманов не е знаел за сделката и не е имал никакво влияние върху нея. Това твърди Халдаров през руския канал \"Дождь\".  Навка обяснява, че е купила имота на пазарни цени. Тя не знаела колко е струвал той през 2012 г.  \"Работя от много време. Спечилих парите и плащам данъци за него. Всичко останало си е моя лична работа\", обяснява тя с имейл. По думите ѝ нито тя, нито съпругът ѝ имат \"бизнес отношения с някой от големите руски предприемачи\". Според Халдаров Навка е била наемателка на бившия му имот година и половина преди да го купи, като е платила всички данъци. Усманов потвърждава, че работил с Халдаров, но че нямал никакъв интерес в къщата в Третя Охота, нито знаел за сделката. \"По това време имаше добре известни колебания на пазара на недвижими имоти в Москва\", казва още той. Според Dossier Песков и Навка правели планове за още по-голямо имение на свръхлуксозно място край Москва, като имотът принадлежал на руския предприемач Арас Агаларов. През март 2018 г. Агаларов лично одобрил плана за строителство на място, известно като  , показват документите, пише \"Гардиън\". То е в охраняван комплекс за най-богатите руснаци, на речния бряг с голф игрище и частен плаж. Според документите през 2017 г. двойката наема американска архитектурна фирма \"Zampolin & Associates\" от Уестуд, Ню Джърси, за да им направи проект за минидворец, известен като \"Янавка ризорт\". Създателят на фирмата Боб Замполин лети до Москва, за да обсъжда дизайна с Навка. Предложението му е 2400 м жилищна площ, отделен вход за персонала, басейн, спа, сауна, библиотека и т. н. Проектът е в ход до средата на 2018 г., какво се случва сега - не е ясно. През миналата седмица не е имало знаци, че там се строи, уточнява \"Гардиън\". На въпрос дали строителството продължава, Навка отговаря: \"Това не ви засяга.\" Тя обяснява, че отношенията ѝ със Замполин са лични и не са свързани с придобиването на собственост някъде. Последната фотосесия на Навка за руско списание е в \"Естейт\", хотел на Агаларов. Всичко това събужда нови въпроси за богатството на Песков и потенциалните придобивки, спечелени от приближеността му до Путин. След спечелването на златен олимпийски медал спортистката има много тв участия в реклами и кампании, в това число и за марка кисело мляко. Има шоу за танци в праймтайма на държавната прокремълска телевизия Канал 1. Тя изглежда е купила имението в Рубльовка със заем от 300 млн. - това е цената на цялата покупка. На въпрос за заема Навка отново отговаря: \"Това не ви засяга.\"  Преди сделката през февруари 2014 г. Навка си открива три сметки в швейцарска банка - в клона в Цюрих на  , съответно в долари, евро и рубли. Тя основава и офшорна компания на Британските Вирджински острови, данъчен рай. Компанията ѝ Carina Global Assets изплува от Панамските досиета. По това време Навка отрича да има офшорни компании или сметки. Навка има портфейл от скъпи имоти - апартамент в централния московски район \"Якиманка\" за 4 млн. долара, който ѝ е даден от държавата като награда за спортните ѝ успехи. Има и апартамент за 2 млн. долара в \"Полянка\", предградие на Москва. През 2015 г. тя придобива собственост с  лизинг от 49 г. от кметството на Москва. Павилионът, който се намира в парк от съветско време, е трябвало да се превърне в спортна зона и ледена пързалка. Проектът не е осъществен, казава Навка. Тя притежава и малък апартамент в кримския курорт Ялта. Песков: Руски компромат срещу Тръмп? Това е pulp fiction Двойката има деца от предишните си връзки и обща дъщеря, родена през август 2014 г. Семейните им почивки са на Малдивите, Дубай и във френски ски курорти. Спестяванията им са обект на чести питания от руския опозиционер Алексей Навални. През 2015 г. той обвини Песков в незаконно забогатяване, след като говорителят и Навка вдигнаха екстравагантно скъпа сватба, а меденият им месец беше на най-луксозната яхта в света. Защо часовникът на \"Гласът на Путин\" е толкова скъп? На церемонията в Сочи Песков носеше часовник за 625 хил. долара. Той обясни, че му е подарък от булката.  Навални настоява Кремъл да проучи видимото несъответствие между официалните доходи на Песков и неговите огромни разходи - към момента без никакъв успех. Една от версиите е, че Навка се възползва от връзките на съпруга си с руски олигарски, които подкрепят Путин. По-рано Навални отправи обвинения, че Усманов е използвал благотворителна фондация, за да дари на руския премиер Дмитрий Медведев мегавила за 85 млн. долара край Москва. Усманов отхвърли тези твърдения. Песков е близко до Путин повече от 20 години и се смята за един от най-силните хора в Русия. Името му се споменаваше около имотна сделка в Москва, която трябвало да извърши бившият адвокат на Тръмп Майкъл Коен, който призна, че не е казал истината за плановете да се строи Тръмп тауър в Москва. Компанията на Тръмп планирала да подари на Путин пентхаус за 50 млн. USD Коен писал на Песков, като го помолил за помощ и имал 20-минутен разговор с един от помощниците на говорителя. Песков по-късно поканил Коен на икономически форум в Петербург и предложил да помогне за срещи с Путин и Медведев, призна наскоро адвокатът. Песков и Агаларов се появяват в досие, събрано от бившия офицер от МИ-6 Кристофър Стийл. Според твърденията на  бившия разузнавач Кремъл има компрометиращи материали за Тръмп, някои от които събрани по време на посещение на Тръмп в Москва за конкурса \"Мис Вселена\" през 2013 г., които били при Агаларов. Агаларов платил на Тръмп около 14 млн. такси, за да проведе шоуто. Правата са на Тръмп. Според досието Песков отговарял за компромат за Тръмп и Хилъри Клинтън като част от по-големите усилия на Москва да повлияе на президентските избори в САЩ през 2016 г.  Защо часовникът на \"Гласът на Путин\" е толкова скъп? Компанията на Тръмп планирала да подари на Путин пентхаус за 50 млн. USD", "date": "2019.02.07", "title": "Луксозният живот на говорителя на Путин и имотите на жена му за над 10 млн. долара"}
{"url": "http://clubz.bg/79187-reshetnikov_poziciqta_na_radev_za_venecuela_e_razumna", "text": "Като \"разумна\" определи бившият резидент на КГБ в България генерал Леонид Решетников позицията на президента Румен Радев за Венецуела. Решетников направи кратък коментар преди ден за предаването \" \" по телевизия \"Европа\". Чешкият президент покани Гуайдо да посети страната му Всъщност и Чехия, и Унгария подкрепят нови избори във Венецуела. Вчера пък стана ясно, че чешкият президент Милош Земан е изпратил поздравително писмо до самопровъзгласилия се за временнен президент Хуан Гуайдо с покана да посети страната. Радев подкрепи Мадуро. Правителството - мнозинството в ЕС Позицията на самия Радев бе изразена в профила му във фейсбук в понеделник, като тя изпревари тази на правителството. Макар и закъснал, Министерският съвет все пак даде в сряда със свое решение категорично становище, че подкрепя Гуайдо. Вече категорично: кабинетът призна Гуайдо за президент С това си изказване той си спечели критики - че всъщност се обявява \"за\" режима на Николас Мадуро. Случайно или не, позицията на президента съвпада с тази на БСП. Имената на Решетников, Радев и лидерката на левицата Корнелия Нинова бяха спрягани в едно изречение преди президентската кампания през 2016 година, когато от ГЕРБ оповестиха (което правят и до днес), че сегашният държавен глава е бил посочен като кандидат за \"Дондуков\" 2 на левицата от руския генерал. Решетников и Нинова бяха засечени по едно и също време в столичен хотел, като на соцлидерката й се наложи впоследствие да се оправдава, че срещата била случайна. Радев подкрепи Мадуро. Правителството - мнозинството в ЕС Вече категорично: кабинетът призна Гуайдо за президент", "date": "2019.02.07", "title": "Решетников: Позицията на Радев за Венецуела е разумна"}
{"url": "http://clubz.bg/79185-lucifer_nqmalo_da_privetstva_%E2%80%9Ebrekzityrite%E2%80%9C", "text": "Ги Верхофстад – председателят на ръководната група на Европарламента за „Брекзит“, също се подигра с инициаторите на излизането на Великобритания от ЕС.     Изказването му последва това на Доналд Туск. Председателят на Европейския съвет заяви, че „брекзитърите“ заслужават специално място в ада, защото са започнали рисковано приключение без ясен план как успешно да го доведат докрай. Туск: Започналите \"Брекзит\" заслужават специално място в ада Шефът на Еврокомисията Жан-Клод Юнкер се опита да угаси пожара, като заяви, че не е толкова голям католик като Туск, че вярва в рая и че никога не е виждал ада до момента, в който е заел сегашния си пост. Днес в Брюксел пристига британската премиерка Тереза Мей, която депутатите в Лондон натовариха със задачата да предоговори условията за „Брекзит“. От Брюксел вече дадоха сигнал, че няма да има предоговаряне.", "date": "2019.02.07", "title": "Луцифер нямало да приветства „брекзитърите“"}
{"url": "http://clubz.bg/79191-i_franciq_zastava_sreshtu_severen_potok_2", "text": "Франция ще се противопостави на Германия по проекта за газопровода „Северен поток 2“, поставяйки под въпрос бъдещето му, съобщава германският вестник \"Зюддойче цайтунг\", позовавайки се на източници, пожелали анонимност. Досега Париж не беше взел страна по спора да се строи ли новият газопровод от Русия. Най-голям противник на \"Северен поток 2\" е САЩ и президентът Тръмп неведнъж е изразявал остра позиция, че Берлин става подвластен на Москва с него. Съгласно думите му „Северен поток-2“ вече е довел до многобройни „стратегически проблеми“ между Брюксел и Москва. В същото време изданието подчертава, че нито в Париж, нито в Брюксел не са потвърдени намеренията на Франция, пише \"Фокус\".  Силен отпор на \"Северен поток 2\" Припомня се, че на 8 февруари страните от ЕС ще гласуват за изменение на правилата за гарантиране на конкуренцията и правата на потребителите на газовия пазар в Европа (Трети енергиен пакет). Йотингер: Критиките на Тръмп не са причина за спиране на \"Северен поток 2\" Съгласно корекциите, предложени през 2017 г. от Европейската комисия, към газопроводите на трети страни следва да се прилагат правилата на вътрешния пазар, преди всичко да се забрани доставчикът на природен газ да бъде едновременно с това и оператор на газопровода. Ако промените бъдат приети, реализирането на проекта за „Северен поток 2“ ще бъде сериозно затруднено, тъй като доставчик и оператор е руският енергиен гигант „Газпром“. Германия се надява на подкрепата на Франция, Австрия, Нидерландия, Белгия, Гърция и Кипър по въпроса. За приемането на измененията са необходими 16 гласа „за“ от 28-те страни членки на ЕС, които представляват не по-малко от 65% от населението на Общността. Към края на януари тази година предложението на ЕК бе подкрепено от 12 държави.  Йотингер: Критиките на Тръмп не са причина за спиране на \"Северен поток 2\"", "date": "2019.02.07", "title": "И Франция застава срещу \"Северен поток 2\""}
{"url": "http://clubz.bg/79190-odobriha_predlojenieto_na_ek_za_prozrachni_usloviq_na_trud", "text": "Еврокомисията, Европейският парламент и Съветът на ЕС постигнаха днес предварително споразумение по  на ЕК за нова директива за създаване на по-прозрачни и предвидими условия на труд. Те са най-вече за работниците с нестандартни форми на заетост. Новината бе съобщена от централата на Комисията в Брюксел. Такъв бе коментарът на Мариане Тейсен – еврокомисарката по заетостта, социалните въпроси, уменията и трудовата мобилност. Главна инспекция по труда ще фалира неизрядни работодатели Сега предварителното споразумение трябва да бъде официално прието от Европейския парламент и Съвета на ЕС.", "date": "2019.02.07", "title": "Одобриха предложението на ЕК за прозрачни условия на труд"}
{"url": "http://clubz.bg/79194-bojko_borisov_bolnici_v_moe_upravlenie_nqma_da_zakriq", "text": "Премиерът Бойко Борисов е разпоредил на Министерството на здравеопазването да започне да прави финансови анализи на всички общински болници в страната. Съобщението от правителствената информационна служба дойде след среща на премиера със сдружението на общинските болници, министъра на здравеопазването Кирил Ананиев, вицепремиера Томислав Дончев и шефа на НЗОК проф. Дечо Дечев.  Поводът за срещата са финансовите проблеми на общинските болници и недостатъчните възнаграждения за труда на медицинските специалисти. Последният такъв случай е в Козлодуй, където медицинският персонал заплаши да напусне заради ниски възнаграждения.  Срокът, в който Министерството на здравеопазването трябва да изготви предложение с конкретни решения на проблемите в общинското здравеопазване, поставен от Борисов, е еднодневен - до утре. От Сдружението на общинските болници заявиха, че също ще представят анализ на състоянието на лечебните заведения. Още през 2017 г. Кирил Ананиев обяви, че е разпоредил финансов анализ на болниците с над 50% държавно участие. При встъпването си в длъжност като здравен министър той обяви и сегашния здравноосигурителен модел за изчерпан, последва и изготвяне на концепция за промяната му.  Здравният министър обеща нов модел за финансиране на общинските болници Още преди година - през февруари 2018 г. - Народното събрание задължи министър Ананиев да подготви нова методика за финансиране на общинските болници и в срок от 1 месец да я представи пред комисията по здравеопазване в парламента. Наред с това до три месеца трябваше да е готова и концепция за стабилизиране, оздравяване и развитие на болничните заведения по региони.  Тогава депутатите отхвърлиха предложението на БСП в тримесечен срок Ананиев да представи в комисията модел за финансиране на болниците, както и стратегия за кадровото им обезпечаване. Левицата поиска да се възложи на НЗОК до 15 март да изплати надлимитната дейност на общинските болници за 2016 г., което също беше отхвърлено.", "date": "2019.02.07", "title": "Бойко Борисов: Болници в мое управление няма да закрия"}
{"url": "http://clubz.bg/79160-da_dadem_shans_na_glupostta_video", "text": "Нова песен на  Pet Shop Boys се надсмива над Доналд Тръмп и министъра на околната среда на Великобритания и известен евроскептик Майкъл Гоув, пише \"Политико\". Парчето е озаглавено \"Да дадем шанс на глупостта\" и беше пуснато във вторник. В него се пее: \"Стигат ни толкова експерти и техните сделки. Защо да обръщаме внимание на фактите, когато може просто да чувстваме нещата\". Това изглежда е реплика към Гоув, който по време на референдума за \"Брекзит\" беше заявил, че \"хората в тази страна им стигат експертите\". По-нататък има директни отпратки към изказване на Тръмп от 2015 г., който в тв шоу беше обявил, че \"когато срещне жени, ги сграбчва...\". Тази реплика беше в центъра на един от скандалите по време на предизборната кампания за президент на САЩ.", "date": "2019.02.07", "title": "\"Да дадем шанс на глупостта\" (ВИДЕО)"}
{"url": "http://clubz.bg/79175-di_velt_kak_dyrjavna_sigurnost_na_gdr_zakrilqshe_ubijci_ot_aushvic", "text": "На 22 май 1944 г. Паул Ридел, 37-годишен доброволец, подписва в Аушвиц документ, с който се задължава за вярна служба. В точка 2 е посочено: Многобройни есесовци са подписвали в Аушвиц размножени на матрица подобни документи. Редом с Ридел подписи полагат Аугуст Билеш и Оскар Зибенайхер. През май, юни и юли 1944 г. германският лагер на смъртта постига своята най-голяма и жестока “ефективност”. Между 18 май и 11 юли 1944 г. есесовците депортират в Аушвиц 437 000 унгарски евреи, от които най-малко 320 000, а вероятно 370 000 още при пристигането си са избити в газовите камери. За да се справи с тази “задача за убийства”, комендатурата на конценрационния лагер се нуждае от всеки есесовец. Така най-вероятно са били привлечени Зибенайхер, Билеш и Ридел, които да извършват селекция още на рампата, както и да изпълняват други задачи, които са в пряка връзка с масовите убийства. Така по време на Холокоста те се превръщат в престъпници и то в истинския смисъл на думата. След 1945 г. и тримата живеят в ГДР. По време на диктатурата на компартията срещу тях следствие завежда девети отдел на Министерството за държавна сигурност ( ). Въпреки това никой от тях не е изправен на съд. Щази прекратява следствието срещу Оскар Зибенайхер, тъй като не бил извършвал престъпления срещу човечеството, за които да е бил осъждан. По време на големия процес, известен като «процесът Аушвиц», воден във Франкфурт на Майн, по безспорен начин е доказано, че Зибенайхер е участвал в акции по убийства. На Ридел му се разминава поради липса на достатъчно доказателства. Той не е бил разпитван нито веднъж, въпреки че е бил в Аушвиц до януари 1945 г. Дори при липса на доказателства за извършени престъпления,  като свидетел той би могъл да разкрие изключително много неща. Счетоводителят от Аушвиц почина точно преди да влезе в затвора И Билеш се размина с каквато и да било санкция. Все пак е бил разпитван, но е твърдял, че единствено е бил караул на кулите в концентрационния лагер и нищо не узнал за вършените престъпления. Разминало му се е най-вероятно, защото е приел да работи като агент на Щази под псевдонима Филип и 8 години е донасял ценна за комунистическата власт информация. Тези детайли от скандалното отношение на Щази към нацистки престъпници по време на Холокоста документира историкът Хенри Лайде в книгата си «Аушвиц и Държавна сигурност». Лайде, който е сътрудник на клона в Рощок на Службата за разсекретяване архивите на Щази, още през 2005 г. представи обхватното си изследване «Нацистки престъпници и Държавна сигурност. Тайната политика на ГДР в миналото». Сега с книгата си, посветена изключително на темата Аушвиц, му се удава безпримерно задълбочаване в темата. Така Лайде оборва последния аргумент, непрестанно използван от леви политици, като Грегор Гизи, че комунистическата диктатура поне е разнищила престъпленията на нацисткия режим по-добре, отколкото това се е случило във Федералната република. Всъщност е вярно, че що се отнася до издаване на присъди във връзка с Холокоста, до 60-те години на миналия век правовата държава Западна Германия не искаше да се омърсява с мрачна слава. Но във всяко отношение ГДР беше далеч по-зле. Единственият критерий да не се повдига обвинение, беше дали престъпник е бил готов безусловно да служи на комунистическата власт. Който го стори, имаше добри шансове да остане безнаказан. Без давност: 5 години затвор за надзирател в \"Аушвиц\" При някои случаи  престъпленията бяха толкова ужасни, че дори Щази не можеше да ги пренебрегне. Както беше с Ханс Анхалт. След 1945 г. той живее спокойно в Тюрингия и работи като тракторист. Най-късно през 1951 г. службите на ГДР за пръв път узнават, че роденият през 1908 г. Анхалт като есесовец е бил в Аушвиц и е избивал златните зъби на концлагеристи. Но в продължение на десет години не се случва нищо – не започва следствие, камо ли арест. Едва през октомври 1961 г., когато в Йерусалим тече съдебен процес срещу Адолф Айхман, организаторът на депортациите, а във Франкфурт на Майн предстоеше началото на «процеса Аушвиц», Щази се задейства. Разпорежда Анхалт да бъде шпиониран, заведено е секретно досие под наименованието «Айхман». Минава обаче повече от година, докато Ханс Анхалт най-сетне е арестуван. Ден по-късно при първия разпит, проведен на 9 ноември 1962 г., той признава, че в Аушвиц е работил като надзирател, но нищо не знаел за вършените престъпления. При обиск в къщата му е установено, че семейство Анхалт разплага с откраднати в Аушвиц скъпоценности и кожени изделия, сред които дамски чанти и ръкавици. Наред с това Анхалт е разпореждал на концлагеристи да изработват за децата му палта. Съпругата му е знаела не само за убийствата в газовите камери, а също и че мъжът й е участвал в селекции ( ), както и че е придружавал безпомощни хора до крематориума. Адът беше в \"Аушвиц\" - краят на цивилизацията По време на разпит, проведен на 21 август 1963 г., Анхалт излага собствено становище: Само е изпълнявал  дълга си на националсоциалист, което за него означавало да се ускори унищожаването на евреите. Ясен случай. Въпреки това процесът срещу Анхалт не е публичен. При закрити врати той получи доживотна присъда. Защо? Точно по това време ГДР осъществяваше мащабна пропаганда срещу «фашистката Федерална република». Не беше по вкуса на компартията точно по това време да стане известно, че и в Източна Германия има престъпници от Аушвиц. Анхалт почина в затвора през 1975 г. Според проучване на историка Лайде в цялата история на ГДР - от 7 октомври 1949 г. до октомври 1990 г., са били издадени само 15 присъди срещу престъпници от Аушвиц. Смъртните присъди са били две и са били изпълнени. Трима, получили доживотни присъди, са починали в затвор. Останалите десет са получили амнистия. За сравнение – само  във Франкфурт между 1963 г. и 1981 г. по пет съдебни процеса 23-ма престъпници от Аушвиц са получили дългогодишни или доживотни присъди. Съдебни процеси са водени също в Оснабрюк, Западен Берлин, Мюнхен и другаде за разлика от «антифашистката ГДР». Всичко това да се документира, е заслуга на Хенри Лайде. Легендата за по-доброто разчистване на миналото от страна на ГДР, в която никой не вярваше, окончателно е оборена. Естествено е, че това не се харесва на апологетите на компартията на ГДР. Без давност: 5 години затвор за надзирател в \"Аушвиц\" Адът беше в \"Аушвиц\" - краят на цивилизацията", "date": "2019.02.07", "title": "\"Ди Велт\": Как Държавна сигурност на ГДР закриляше убийци от Аушвиц"}
{"url": "http://clubz.bg/79182-rusiq_se_gotvi_za_golqma_vojna_smqtat_eksperti", "text": "Шведски военни експерти заявиха, че Русия се готви за голяма война, пише в. \"Комерсант\".  \n\tАгенцията за отбранителни изследвания към шведското министерство на отбраната анализира маневрите, проведени от руските войски през последните десет години, и стигна до извода, че Руската федерация се готви да води мащабни войни. Според аналитиците по-рано Москва е насочвала усилия към ограничени конфликти. \n\tЗначение има не броят на участниците в ученията, а начинът, по който те решават поставените задачи, отбелязват шведските учени. Според тях Русия се готви да води продължителни войни, например срещу Китай или НАТО.  \n\tДокладът им се базира на открити данни главно от руското министерство на отбраната. Те сочат, че мащабите на руските военни учения са се увеличили от 2009 г. Прави впечатление, че след 2013 г. подразделенията все по-често действат на терен, се казва в документа. \n\tПрез 2018 година министърът на отбраната на Русия Сергей Шойгу информира, че руските военни ще организират големи маневри на всеки пет години. Междувременно в страната течеше учението \"Восток-2018\" с участието на руски, китайски и монголски военни. Това бяха най-големите маневри в страната след 1981 г. В тях бяха заети 297 000 военнослужещи, над хиляда самолета, хеликоптери и дронове, към 36 000 танка, бронирани коли и друга техника, около 80 кораба и други плавателни съдове, напомня \"Комерсант\". \n\tДържавният департамент се усъмни, че руският \"Посейдон\" е опасен за САЩ, пише в. \"Известия\". \n\tАмериканският заместник държавен секретар за контрола над въоръженията и международната сигурност Андреа Томпсън заяви, че се съмнява в данните, според които руската многоцелева океанска система \"Посейдон\" представлява сериозна заплаха за САЩ, пояснява руският всекидневник. Томпсън е говорила пред журналисти на брифинг вчера. \n\t\"Сблъскваме се с цяла серия заплахи и от страна на Русия, и от страна на други държави. Не бива да забравяме, че имаме най-силната армия в света - така е било преди, така е сега и така ще остане занапред\", цитира изявлението й руското издание. \n\tТомпсън заявила, че \"няма особено доверие на руската пропаганда и вярва изцяло на американските военни\". \n\tДроновете \"Посейдон\", които предстои да се монтират на атомни подводници, са част от руската т. нар. океанска многоцелева система. През май бе оповестено, че те ще могат да носят ядрена бойна част с мощност до 2 мегатона. Проектът е включен в руската държавна програма по въоръженията за периода от 2018 до 2027 г. \n\tСпоред чуждестранни медии \"Посейдон\" вече е предизвикал сериозно безпокойство сред военните експерти в САЩ. Бившият старши съветник в Държавния департамент Кристиан Уитън например нарича руския дрон разрушителна \"машина на Страшния съд\" и смята, че тя може да унищожи големи градове в Съединените щати, добавя \"Известия\".", "date": "2019.02.07", "title": "Русия се готви за голяма война, смятат експерти"}
{"url": "http://clubz.bg/79172-sasht_nqma_da_razpolagat_v_evropa_raketi_sys_sreden_obseg_zasega", "text": "В момента САЩ нямат планове да разполагат в Европа сега или след 2 август ракети, забранени от Договора за ликвидиране на ракетите със среден обсег, подписан през 1987 г. Така отговори на въпрос на Клуб Z Андреа Томпсън – зам. държавен секретар за оръжейния контрол и въпросите на международната сигурност. Тя участва в телефонен брифинг с журналисти в Брюксел. Само преди двадесетина дни, пак в телефонен брифинг с журналисти в Брюксел, Андреа Томпсън намекна, че такива ракети могат да бъдат разположени. САЩ започват процедура по излизане от договора за ракетите Путин: Русия се оттегля от противоракетния договор На 2 февруари САЩ дадоха на Русия предизвестие за напускането на договора. Периодът ще трае шест месеца – до 2 август. Вашингтон прибягна до тази стъпка, след като изтече даденият на Москва ултиматум да се върне към спазването на задълженията си по договор. САЩ и съюзниците им от НАТО обвиняват Русия, че е разработила и разположила в нарушение на договора ракета 9M729 със среден обсег. Всички отбранителни системи, които САЩ имат в момента, са в съответствие с това споразумение, каза още Андреа Томпсън. А мерките, които Русия е предприела, за да докаже, че нейната система не нарушава договора, са били всичко друго, но не и прозрачни. НАТО обсъжда и военни варианти, за да спаси ракетния договор с Русия Андреа Томпсън бе попитана и дали решението на САЩ е свързано с ядрената мощ на Китай. И допълни, че вече две американски администрации – тези на Барак Обама и на Доналд Тръмп, се опитват да спасят договора, като убедят Кремъл да го спазва. Освен това Русия има време до 2 август, т.е. цели шест месеца, за да започне отново да го спазва. Тогава САЩ няма да излязат от него. Китай обаче разполага със системи, които не изпълняват договора от 1987 г., призна Томпсън. За това предстоят бъдещи дискусии. Путин: Русия се оттегля от противоракетния договор НАТО обсъжда и военни варианти, за да спаси ракетния договор с Русия", "date": "2019.02.07", "title": "САЩ няма да разполагат в Европа ракети със среден обсег. Засега"}
{"url": "http://clubz.bg/79173-boltyn_obsydi_v_ungariq_zlonamerenoto_vliqnie_na_rusiq", "text": "Съветникът на Белия дом по въпросите на националната сигурност Джон Болтън се срещна вчера във Вашингтон с унгарския министър на външните работи и търговията Петер Сиярто и обсъди с него \"противодействието на злонамереното влияние на Русия\". Това предаде ТАСС, като се позовава на съобщение на Болтън в Туитър. Той окачестви срещата като \"чудесен предварителен преглед\" на целите на САЩ през 2019 г. и \"пътуването на държавния секретар /Майк/ Помпео следващата седмица\", имайки предвид международната среща на върха за Близкия изток, която ще се състои на 13-14 февруари във Варшава. Очаква се Помпео да участва в тази среща и да посети също Словакия и Унгария, отбелязва БТА.", "date": "2019.02.07", "title": "Болтън обсъди в Унгария злонамереното влияние на Русия"}
{"url": "http://clubz.bg/79177-cheshkiqt_prezident_pokani_guajdo_da_poseti_stranata_mu", "text": "Президентът Милош Земан е изпратил поздравително писмо до временния президент на Венецуела Хуан Гуайдо с покана да посети Чехия, съобщи прессекретарят на чешкия президент Иржи Овчачек, предаде ТАСС. Свалете Радев По думите му в писмото до Гуайдо Земан е подчертал неговата \"смелост да поеме отговорността за народа на Венецуела и да го поведе към свободни и демократични избори\", и е изразил убедеността си в успеха на прехода на Венецуела към демокрация.  ", "date": "2019.02.07", "title": "Чешкият президент покани Гуайдо да посети страната му"}
{"url": "http://clubz.bg/79179-iran_pravi_vtori_opit_da_izstrelq_spytnik_napuk_na_sasht", "text": "Спътникови снимки сочат, че Иран е извършил втори опит за изстрелване на сателит въпреки критиките на САЩ срещу ракетната му програма, съобщи Асошиейтед прес, цитирана от БТА. Иран не признава да го е правил.  \n\tСнимките, публикувани днес от базираната в Колорадо компания \"Диджитал глоуб\", показват ракета на космическия център \"Имам Хомейни\" в иранската провинция Семнан във вторник. Снимки, направени в сряда показват, че ракетата вече не е там, а на стартовата й площадка се виждат следи от изгаряне. \n\tТехеран заяви неотдавна, че ще изстреля сателита \"Дусти\" (Приятелство), след като друг опит за извеждане на сателит в орбита през януари се оказа неуспешен, припомня агенцията.  \n\tСАЩ твърдят, че подобни изстрелвания са в нарушение на резолюция на Съвета за сигурност на ООН, призоваваща Иран да не развива дейности, свързани с балистични ракети, способни да носят ядрен заряд. Техеран настоява, че изстрелванията на ракети не нарушават резолюцията. ", "date": "2019.02.07", "title": "Иран прави втори опит да изстреля спътник напук на САЩ"}
{"url": "http://clubz.bg/79174-kamarata_dade_na_mylyr_protokoli_ot_razpiti_za_ruskata_namesa", "text": "Комисията по разузнаването при Камарата на представителите на САЩ гласува да бъдат изпратени на специалния прокурор Робърт Мълър протоколите с показанията на свидетели по разследването за предполагаемата руска намеса в американските президентски избори през 2016 г., предаде Асошиейтед прес. Това бе първият акт на новосформираната комисия, след като демократите спечелиха мнозинство в Камарата в резултат на междинните избори през ноември.  \n\tГласуването се състоя при закрити врата, но за резултата му съобщиха двама конгресмени републиканци - членове на комисията. То се проведе само ден след като президентът Доналд Тръмп разкритикува \"абсурдните партийни разследвания\" в своето послание \"За състоянието на Съюза\".  Прокурор Мълър държи в напрежение \"политическото блато\" във Вашингтон Според американския вестник \"Хил\", цитиран от ТАСС, на Мълър ще бъдат предадени около 50 стенограми със свидетелски показания, включително и такива, проведени \"в закрит режим\". Сред тях, в частност, са показанията на Доналд Тръмп-младши, на зетя и старши съветник на президента на САЩ Джаред Къшнър, на бившия директор по комуникациите на Белия дом Хоуп Хикс, на бившия адвокат на президента на САЩ Майкъл Коен. Според вестника новата информация ще позволи на Мълър да получи по-обширна информация по разследването и, евентуално, да предяви нови обвинения.  \n\tНовият председател на комисията по разузнаването, конгресменът от Калифорния Адам Шиф, отдавна се бе заканил, че изпращането на тези показания по \"руското\" разследване ще бъде един от първите му актове. Собственото разследване на тази комисия при Камарата бе закрито от републиканците през март м.г. със заключението, че няма данни за сговор между Русия и президентската кампания на Тръмп. Демократите тогава силно възразиха, твърдейки, че техните партийни съперници прибързано прекратяват разследването, но бяха в малцинство. Глупавото разследване на Мълър ми пречи на връзките с Русия, обяви Тръмп Шиф вече даде да се разбере, че то може частично да бъде отново отворено.  \n\tДвама приближени на президента Тръмп - Майкъл Коен и Роджър Стоун, вече са обвинени, че са лъгали пред комисията. Коен, който се готви да влезе в затвора идния месец, за да излежи 3-годишната си присъда, трябваше да се яви в петък отново пред комисията на Камарата за нови показания при закрити врата, като този път водещи в разпита ще бъдат демократите. Шиф обаче каза днес, че този разпит е отложен за 28 февруари \"в интерес на разследването\". Той не уточни дали има предвид разследването на Мълър или неговото собствено. Говорителят му, цитиран от АП, отказа да внесе уточнение по въпроса, пише БТА. Глупавото разследване на Мълър ми пречи на връзките с Русия, обяви Тръмп", "date": "2019.02.07", "title": "Камарата даде на Мълър протоколи от разпити за руската намеса"}
{"url": "http://clubz.bg/79180-us_demokrat_predlaga_novo_razsledvane_za_ruska_namesa_trymp_podskacha", "text": "Президентът на САЩ Доналд Тръмп разкритикува остро демократа Адам Шиф, председател на комисията на Камарата на представителите за разузнаването, заради плановете за голямо ново разследване за евентуалната намеса на Русия в президентските избори през 2016 г. и финансовите интереси на държавния глава в чужбина, предаде Асошиейтед прес, цитирана от БТА. Камарата даде на Мълър протоколи от разпити за руската намеса Прокурор Мълър държи в напрежение \"политическото блато\" във Вашингтон Прокурор Мълър държи в напрежение \"политическото блато\" във Вашингтон", "date": "2019.02.07", "title": "US демократ предлага ново разследване за руска намеса. Тръмп подскача"}
{"url": "http://clubz.bg/79181-romskata_koncepciq_na_vmro_pali_lyut_debat", "text": "Ден след обявяването й концепцията на ВМРО за интеграция на циганския (ромския) етнос вече предизвиква ожесточени дебати.  ВМРО с идеи за интеграция: \"държавни\" аборти, трудова повинност... Бившият депутат от ДПС Александър Методиев в разговор с организационния секретар на ВМРО Юлиан Ангелов по би Ти Ви в четвъртък сутрин заяви, че документът е в разрез с конституцията, защото поставя изисквания само за ромите, а не за всички граждани. Методиев попита защо концепцията се появява преди изборите и \"създава етническа омраза, етническо напрежение, което е опасното\". Макар да се съгласи с Ангелов, че трябва да се отнемат социалните помощи на роми с очевиден висок стандарт на живот и които отказват да учат или да работят и че трябва да се събарят незаконните постройки, Методиев опонира, че самата администрация допуска нарушения и че при разрушаването трябва да се спазват законовите процедури.  По думите му единствената й цел е \"тези, които не спазват нормите, да ги спазват\". За дискусионната \"трудова повинност\", която предлага концепцията, той обясни:    Концепцията на Красимир Каракачанов е противоконституционна, заяви депутатът от ДПС Красимир Каракачанов. Според него това е\"философията на нацизма\".", "date": "2019.02.07", "title": "Ромската концепция на ВМРО пали лют дебат"}
