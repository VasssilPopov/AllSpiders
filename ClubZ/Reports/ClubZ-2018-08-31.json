{"url": "http://clubz.bg/72584-stolichnata_obshtina_globila_trejs_s_450_hil_lv", "text": "Столичната община е глобила компанията „Трейс груп холд” с 450 000 лева. Санкцията е за забавяне на обект в район „Младост”. Често забавянето на обект се дължи и на лошо изпълнение, каза кметът на София Йорданка Фандъкова., цитирана от бТВ. \"Трейс\": Асфалтът се прави по европейски стандарти  По нейни данни компанията „Трейс груп холд” е работила и работи в последните години по по-малко от 10% от общия процент на обектите в Столична община, което е между 90 и 100 обекта. Десетина сигнала - и \"Трейс\" не си мръднали пръста за пътя до Своге „Никога не съм спокойна, защото обектите са много, огромно е количеството, обектите са огромни по мащаби, но съм категорична, че съм заложила всички възможни механизми за контрол, които позволяват, ако нещо се появи, да се знае точно кой е отговорен и съответно отговорните да си носят последствията”, увери Фандъкова.  В момента компанията се занимава с преасфалтирането на булевард „България”. Движението по него ще бъде пуснато на 10 септември. Десетина сигнала - и \"Трейс\" не си мръднали пръста за пътя до Своге", "date": "2018.08.31", "title": "Столичната община глобила \"Трейс\" с 450 хил. лв."}
{"url": "http://clubz.bg/72578-dinastiqta_arabadjievi_upravlqva_blizo_15_000_legla", "text": "Удареният в акция на спецпрокуратурата днес Ветко Арабаджиев е сред най-големите български хотелиери, като по неофициална информация управлява близо 15 000 легла. Човекът, работил в счетоводството на пловдивския месокомбинат преди 10 ноември, е смятан дори за №1 в туризма. Обрат - Японският хотел с 2,7 млн. лв. печалба при Арабаджиеви Последната придобивка на династията Арабаджиеви бе столичният хотел \"Кемпински-Зографски\", известен като \"Японския\", купен през 2014 г. от наследниците на Иван Зографски за около 50 милиона евро. Скоро от японския облик не остана и следа, а реновирането бе извършено според вкуса и представите за интериор и екстериор на съпругата на Арабаджиев - Маринела, чието име оттогава носи и хотелът. А тя го и управлява. Глобяват Ветко Арабаджиев за изкореняването на японските вишни \"Виктория груп\" на 62-годишния Арабаджиев държи четири туристически обекта в Слънчев бряг - \"Виктория палас\" с 950 легла, \"Чайка бийч\", \"Аркадия\" и \"Метропол\". Негов е и курортът \"Елените\" - четири хотела и вилно селище, както и петзвездният хотел \"Пампорово\" и хотел \"Марица\" в Пловдив. \"Виктория груп ВМ\", купувач на Японския, пък е собственост на сейшелската офшорка \"Лавана тур\". Седалището на компанията е на бул. \"Княгина Мария Луиза\" 8 в Пловдив, където са регистрирани и други фирми на Ветко Арабаджиев, сред които \"Виктория еър\", \"Любимец агро\", \"Красива Марица\" (създадена с идеята Марица да стане плавателна река). Спецпрокуратурата влезе в \"Маринела\", основен хотел на европредседателството, и в \"Марица\" Де юре обаче почти всичките му притежания са собственост на офшорки, регистрирани на различни места по света, разкриха медии преди няколко години. А изданието АгроПловдив съобщи, че \"Виктория груп корпорейшън\", под чиято шапка са повечето фирми на Арабаджиев, е отчела за 2011 г. текуща печалба от ... 8000 лева при активи за близо 82 милиона лева. Бизнес историята на Ветко Кузмов Арабаджиев започва със съдружието му с \"Мултигруп\" на Илия Павлов в пловдивския \"Захарен комбинат-Кристал\", като по-късно става изцяло собственик. Към днешна дата един от по-известните му съдружници е Николай Банев, в дружество за самолетни превози. Освен с хотелите, светските изяви и показното лустро, Арабаджиев е известен и със супер скъпия си автомобилен парк - \"Ролс Ройс Фантом\", правен по поръчка, бентли, \"Майбах\", \"Мерцедес SLR Макларън\", а една от придобивките му, шумно разтръбени от медии преди време, беше мазерати за над 600 000 евро. Ветко и Маринела имат общо четири деца - Златимира и Владимир, които са от първия брак на Ветко Арабаджиев, Александра, дъщеря от първия брак на Маринела, и Вълчо. Арабаджиеви подариха на сина си Вълчо послучай дипломирането му \"Астън Мартин\", 572 конски сили. Вълчо Арабаджиев е сред задържаните десетина души при акцията на спецпрокуратурата. Глобяват Ветко Арабаджиев за изкореняването на японските вишни Спецпрокуратурата влезе в \"Маринела\", основен хотел на европредседателството, и в \"Марица\"", "date": "2018.08.31", "title": "Династията Арабаджиеви управлява близо 15 000 легла"}
{"url": "http://clubz.bg/72580-sled_ostavkite_nfsb_na_valeri_simeonov_reshava_ostava_li_vyv_vlastta", "text": "Вицепремиерът Валери Симеонов е свикал утре заседание на Националния изпълнителен комитет на партията си НФСБ, за да  . Симеонов сам съобщи новината пред \"Фокус\". Повод за партийната сбирка са поисканите от Борисов и подадени оставки на министрите Валентин Радев, Ивайло Московски и Николай Нанков. Борисов поиска оставките на трима министри. Заради катастрофата край Своге И попита: Сидеров одобрява, от ВМРО - изненадани За разлика от Симеонов, Волен Сидеров похвали Бойко Борисов за действията му. От ВМРО пък заеха позиция \"по средата\". Сидеров одобрява, от ВМРО - изненадани", "date": "2018.08.31", "title": "След оставките: НФСБ на Валери Симеонов решава остава ли във властта"}
{"url": "http://clubz.bg/72570-mislqt_li_ni_dobroto_s_novite_danychni_promeni", "text": "По-малко хартия, по-малко бюрокрация, но и отпадане на определени облекчения при имотните данъци. Това са част от предвидените за догодина промени в данъчните закони, публикувани за обществено обсъждане от Министерството на финансите. Те се правят с   на Закона за корпоративното облагане.  Сега за имот, който основно жилище, се дължи местен данък с 50 на сто намаление. Промените предвиждат отпадане на данъчното облекчение за основно жилище и определяне на данъка върху недвижимите имоти в пълен размер за всички жилища, когато повече от едно жилище е декларирано като основно. Отпада и ползваното досега облекчение за основно жилище при таксата за битови отпадъци, което се изразяваше в освобождаване от плащане на първата и втората й компонента - такса за услугата по сметосъбиране и сметоизвозване и за обезвреждане на битови отпадъци и депо. В проекта се предлага при сделка с автомобил нотариусите да извършват проверка дали са платени всички дължими данъци върху МПС-то. Това ще става чрез автоматизиран обмен на данни със системата за обмен на информация, поддържана от Министерството на финансите, или със съответната система за администриране на местни данъци и такси на общината, при посредничеството на информационната система на МВР. Сега те не са задължени с такава проверка.  Ако такава автоматизирана проверка не може да се осъществи, продавачът ще трябва да предостави издаден или заверен от общината документ за платен изискуем данък върху превозното средство. Предлага се в 7-дневен срок след извършване на сделката или действието по придобиване на недвижим имот или МПС, нотариусите да уведомяват съответната община за прехвърлените вещни права върху тях, както и да предоставят допълнителна информация за размера на заплатения данък и за основата, върху която е определен.  Министерството на финансите предлага и отпадане на корекцията за подобрения към обектите в приложение № 2 \"Норми за данъчна оценка на недвижими имоти\" - луксозна или алуминиева дограма, климатична инсталация и др. Промяната цели премахване на характеристики на имоти, които са морално остарели и които към настоящия момент не прилагат и не могат да бъдат характеристика на даден имот, пишат вносителите в мотивите си. Години след като видеотеките изчезнаха, от МФ най-сетне се сетиха тази дейност да отпадне от приложение № 4 на данъчната декларация за облагане с патентен данък. Предлага се при ползване на данъчните облекчения за млади семейства, за деца и за деца с увреждания да отпадне задължението към годишната данъчна декларация да се прилага писмена декларация от съпруга/та, че същият/ата няма да ползва данъчното облекчение. За избягване на злоупотреби, свързани с облекчения режим на ползване на тези данъчни преференции, е предвидено възстановяване на частта от данъка и от двете страни, съответстваща на размера на ползваното облекчение.  По отношение на данъчните облекчения за деца и за деца с увреждания, се предлага още една промяна - създава се правна възможност за ползване на облекченията и от двамата родители, когато доходите им не позволяват те да се приложат от единия родител, което се среща най-вече при прилагане на данъчното облекчение за деца с увреждания. Целта е да се даде възможност и на семействата с пониски доходи да прилагат пълния размер на облекчението. Посочените промени се предвижда да се прилагат и за 2018 г. Предложено е прецизиращо допълнение относно лицата, които подават коригираща годишна данъчна декларация и условието за липса на задължения при ползване на данъчни облекчения, което следва да се прилага и в тези случаи – спрямо новата декларация с цел еднакво данъчно третиране и стимулиране на доброволното погасяване на задълженията. Със законопроекта се предлага промяна в режима на облагане на придобитите облагаеми парични и предметни награди от игри, състезания и конкурси, които не са предоставени от работодател или възложител, а именно да преминат към облагане с окончателен данък, вместо с данък върху годишната данъчна основа. Предложението намалява административната тежест за лицата, които няма да са задължени да декларират тези доходи в годишната си данъчна декларация, както и за предприятията – платци на наградите, които няма да са задължени да издават служебни бележки.  Същевременно е предложено и повишаване на стойността на необлагаемите награди от 30 на 100 лева. Стотинките изчезват от годишната данъчна декларация. Целта е дължимият данък за довнасяне по годишната данъчна декларация да се внася без стотинки, а само в левове. От това ще се облагодетелства само хазната. Сега закръгляването към всеки пълен лев се прави след приспаданията за авансово удържан и внесен през годината данък. Според вносителите това се обезсмисля в случаите, когато от така формираната сума се правят и други намаления (например ползване на 5% отстъпка или на данъчно облекчение за безкасови плащания), след които отново може да се стигне до довнасяне на стотинки. Посочената промяна се предвижда да се прилага и при деклариране на доходите за 2018 г. Търговци - по смисъла на Търговския закон, които през данъчната година не са осъществявали дейност по смисъла на Закона за счетоводството, да не подават годишен отчет за дейността. Предложението е и с цел намаляване на административната тежест на лицата. Предвидено е промяната да се прилага и за 2018 г. Самоосигуряващите се лица ще подават годишната данъчна декларация, както и всички други справки и декларации само по електронен път. В момента подаването на декларацията за дължими данъци е регламентирано само за предприятията - платци на доходи, които са задължени да удържат и внасят данъци.   Също така е предложено справката за изплатени доходи по чл.73, ал. 1 да се подава от предприятията и самоосигуряващите се лица - платци на доходи, по електронен път, което към момента е регламентирано само за изплатени през данъчната година доходи на повече от 5 физически лица. Към тази група предложения е още едно, което касае подаваната информация от работодателите, изплатили доходи от трудови правоотношения на лица, които са местни за друга държава членка на ЕС, да се осъществява също само по електронен път. Предложенията за преминаване към електронно подаване на справки и декларации по ЗДДФЛ е мотивирано от големия брой лица, които вече подават своите декларации и справки само по електронен път и цели ограничаване на грешките, несъответствията и корекциите. Посочените промени ще се прилагат за годишната данъчна декларация и съответно за справките, за които задължението за подаване възниква след 31 декември 2019 г., с изключение на декларацията по чл. 55, ал. 1 от ЗОДФЛ, за която прилагането ще е през 2019 г. Изрично е посочено, че за последната декларация подаването по електронен път няма да се прилага при деклариране на дължимите данъци за 2018 г. Друго предложение касае облекчаване на режима за внасяне на дължим данък за доходи на починали лица, като се предвижда по-дълъг срок за внасянето му в случаите, когато годишната данъчна декларация за тези доходи се подава след крайния срок на  общия ред за подаване на годишните данъчни декларации – 30 април. Към момента не е предвиден по-дълъг срок за внасяне на данъка. В резултат на това, когато наследниците по една или друга причина се възползват от законовата възможност за подаване на декларация след 30 април, за дължимия данък се начислява лихва за просрочие, като целта на промяната е избягване начисляването на лихви за просрочие в тези случаи. Предвижда се напълно нова концепция за премахване на хартиения носител на служебните бележки по чл. 45 от ЗДДФЛ за придобития през годината облагаем доход и удържания данък на физическите лица. От 2020 г. ще отпадне законовото задължение на работодателите за издаване на служебни бележки, а това ще става само при поискване от страна на лицата. Механизмът на предлаганата промяна предвижда информацията от служебната бележка да се предоставя от платците на доходите с подаваната от тях справка по чл. 73, ал. 1 от ЗДДФЛ след малки допълнения към настоящия й образец. Сега Националната агенция за приходите (НАП) не разполага с информацията, съдържаща се в служебните бележки за доходите от трудови правоотношения. В тази връзка се предлага същата да се предоставя от работодателите в справка по образец, а успоредно с това да отпадне задължението за издаване на служебните бележки. По този начин  целта на предлаганите изменения, освен отпадане на задължението за издаване на служебните бележки и задължението за прилагането им към годишната данъчна декларация, е предоставените данни автоматично да се зареждат в образците на годишните данъчни декларации на лицата, което ще улесни попълването и подаването им по електронен път. Освен това всяко лице, което има ПИК, ще може да прави справки в обявените за него данни от съответния платец на доход, което ще улесни попълването на декларацията и в случаите, когато не се подава по електронен път. В допълнение промяната ще доведе до преодоляване на проблема, свързан със съхраняването на разпечатаните служебни бележки от работодателя, с оглед изискванията на новия регламент, касаещ защитата на личните данни. За реализирането на това предложение е необходимо да се въведе по-ранен срок за подаване на информацията, като е предложен срок - 28 февруари 2019 г. Този срок е съобразен от една страна с крайния срок за извършване на годишното преизчисляване от работодателя по основното трудово правоотношение, а от друга – с възможността данните да се обработят от НАП, за да е възможно зареждането им в годишната данъчна декларация. Затова се предлага и удължаване на срока за ползване на отстъпката от 5 на сто - до 31 март.  Въвеждането на тази концепция с всички произтичащи промени е предвидено да влезе в сила от 1 януари 2020 г. Променя се и концепцията за определяне на данъка върху превозните средства за леките автомобили и товарните автомобили с технически допустима максимална маса не повече от 3.5 тона. Данъкът ще се определя по формула, която включва два компонента: имуществен и екологичен.  Имущественият отчита мощността и годината на автомобила, а екологичният - екологичната категория, т.е. замърсяването, което причинява. Имущественият компонент е предвидено да се определя от ставката за тази част от данъка и мощността на двигателя, коригирани с коефициент в зависимост от годината на производство на автомобила. В закона се предлагат шест диапазона на мощности на автомобили и съответно минимална и максимална стойност на границите на размера на данъка за всеки диапазон на мощност. Съгласно действащите разпоредби се обединяват диапазоните до 37 и до 55 kW в един - до 55 kW, както и се включват два нови диапазона към съществуващите в закона размери по отношение на най-мощните автомобили, а именно: над 150 kW до 245 kW включително и над 245 kW. Запазва се принципът за определяне на по-високи граници на ставка на данък за по-мощните автомобили.  Запазва се правото на общинския съвет да определя размера на данъка (ставката) в наредбата по чл. 1, ал. 2 от ЗМДТ в зависимост от мощността на автомобила.  Коефициентът за годината на производство на автомобила е диференциран по години, като има промяна спрямо действащите към настоящия момент коефициенти. Екологичният компонент е свързан с екологичните характеристики на автомобила и представлява коригиращ коефициент, който отразява екологичната категория на автомобила, която е свързана с европейските стандарти за изгорели газове (познати още като Евро 1, 2, 3, 4, 5 и 6). Екокомпонентът осигурява облекчение за собственици на автомобили, съответстващи на екологични стандарти Евро 4 и по-високи - и утежнение за тези, чиито коли са под Евро 4. По отношение на коефициента за екологична категория в законопроекта са определени границите, в рамките на които общинският съвет ще определя размера на коефициента за всяка екологична категория в наредбата по чл. 1, ал. 2 от ЗМДТ.   Отпада облекчението за автомобили с действащо катализаторно устройство - и поради факта, че с това се спекулира. Отпада и лимитиращата граница от 74 kW за ползване на данъчни облекчения за леки и товарни автомобили с технически допустима максимална маса не повече от 3.5 т, като с коефициента за екологична категория се дава възможност за ползване на данъчно облекчение за всички автомобили с категория равна на или повисока от Евро 4, независимо от мощността им. Предложена е промяна на данъчното облекчение за мотоциклети и мотопеди до 74 kW, съответстващи на екологични категории \"Евро 3\" и \"Евро 4\", така че да съответства на предвидената данъчна преференция съобразно коефициента за екологична категория при облагане на леки и товарни автомобили с технически допустима максимална маса не повече от 3.5 т. В тази връзка данъчното облекчение за екологична категория \"Евро 3\" отпада, а за екологична категория \"Евро 4\" се намалява на 20%. Предвидена е корекция на данъчното облекчение за автобусите, товарните автомобили над 3.5 тона, влекачите за ремарке и седловите влекачи с двигатели, съответстващи на екологични категории \"Евро 3\" и \"Евро 4\", така че да съответства на предвидената данъчна преференция съобразно коефициента за екологична категория при облагане на леки и товарни автомобили с технически допустима максимална маса не повече от 3.5 т. В тази връзка данъчното облекчение за екологична категория \"Евро 3\" отпада, а за екологична категория \"Евро 4\" се намалява на 20%. Предложена е промяна относно облагаемата товароносимост на товарните автомобили с технически допустима максимална маса над 3.5 т и не повече от 12 т, като вместо на всеки започнат тон, същата ще се изчислява на всеки започнати 750 кг.", "date": "2018.08.31", "title": "Мислят (ли) ни доброто с новите данъчни промени "}
{"url": "http://clubz.bg/72583-sds_oblastniqt_upravitel_na_burgas_da_se_ottegli_ot_posta_si_ili_ot_nacionalniq_ni_syvet", "text": "Това се казва в позиция на СДС след обявените днес промени в правителството. Трима министри - Валентин Радев, Николай Нанков и Ивайло Московски - подадоха оставки заради трагичния инцидент край Своге. Борисов поиска оставките на трима министри. Заради катастрофата край Своге В позицията си от СДС заявяват, че са опозиционна партия и настояват областният управител на Бургас Вълчо Чолаков, който е и член на Националния съвет на партията да направи своя избори - или да напусне поста си, или ръководния партиен орган. От СДС изброяват и други неуспехи на кабинета, според тях. \"Не само в сектор икономика, както СДС отчете след срива на чуждестранните инвестиции, но и в други ключови области от обществено-политическия живот. В държавата се създава тревожното усещане, че правителството не може да се справя с предизвикателствата и кризите, не е стабилно и не управлява добре. \n\tВ тази връзка, Съюзът на демократичните сили отново заявява, че е опозиция на настоящото управление не само, защото няма участие в него, а защото не вижда десни политики и реформи,осъществявани от правителството. След европредседателството в държавата единствените новини са инцидентите, скандалите и \n\tсривовете – на Търговския регистър, на застрахователното дружество „Олимпик“, избиването на животните в Странджа, изграждането на бутафорна ограда по границата ни с Румъния,случая \"Силистар\", трагедията край Своге\", пише още в позицията. \n\t ", "date": "2018.08.31", "title": "СДС: Областният управител на Бургас да се оттегли от поста си или от Националния ни съвет"}
{"url": "http://clubz.bg/72566-taka_postypvame_v_gerb_i_bez_personalna_vina_nosim_politicheska_otgovornost", "text": "Така вътрешният министър Валентин Радев обобщи причините, поради които той и двамата му колеги - строителният министър Николай Нанков и транспортният министър Ивайло Московски подават оставки заради инцидента на пътя край Своге, погубил 17 души.  Борисов поиска оставките на трима министри. Заради катастрофата край Своге Оставките се забавили с пет дни, за да може да се организира предаването на всички документи на следствието - \"за да се въздаде справедливост\", обясниха Радев и Нанков, които застанаха за официални изявления пред медиите.  Третият министър в оставка - Ивайло Московски, не присъства на събитието. Обяснението дойде от Нанков - транспортният шеф се оказа в болнични.  С напредването на обясненията вътрешият министър все пак допусна, че той и останалите двама министри, както и предшествениците им, носят персонална отговорност заради недобре свършена работа.  Допълни го министър Нанков - не е била достатъчно добра създадената координация между трите министерства, имащи отношение към пътищата и недопускането на трагедии като тази от Своге, случила се в събота.  Попитани какво ще е политическото им бъдеще, министрите допуснаха, че вероятно ще се върнат в Народното събрание. И Радев, и Нанков са избрани за депутати, а по конституция народните представители, ставащи министри, не губят мандата си в парламента.  До предложението и избора на нови титуляри на местата на Радев, Нанков и Московски - всеки от тях продължава да изпълнява задълженията си. Първото насрочено заседание на Народното събрание, пред което премиерът Бойко Борисов трябва да депозира оставките и кандидатите за министри, е на 4 септември, вторник. То обаче е извънредно заседание, а първото редовно такова е на следващия ден - в сряда, 5 септември.  Според запознати плъзналите ведната политически слухове, че на мястото на Нанков може да се върне настоящата министърка на европредседателството Лиляна Павлова, засега не отговаряли на истината. За поста Бойко Борисов щял да търси експерт. Преди да стане титуляр, самият Нанков бе заместник на Павлова в регионалното министерство - и в първия, и в във втория управленски мандат. Това е вторият ремонт на кабинета \"Борисов 3\", след като Бойко Борисов вече смени първия си министър на здравеопазването. Първоначално това бе ген. Николай Петров. Той бе наследен от Кирил Ананиев. ", "date": "2018.08.31", "title": "\"Така постъпваме в ГЕРБ - и без персонална вина носим политическа отговорност\""}
{"url": "http://clubz.bg/72579-v_aresta_e_i_naj_malkiqt_sin_na_arabadjiev", "text": "Синът на Ветко Арабаджиев - Вълчо, е сред 10-имата задържани тази сутрин при акцията на Специализираната прокуратура в столичния хотел \"Маринела\". Информацията е на бТВ и \"24 часа\", все още не е официално потвърдена. Акцията на спецпрокуратурата в хотелите на фамилия Арабаджиеви \"Маринела\" и \"Марица\" започна рано тази сутрин. Разследващите претърсват и изземват документи за данъчни престъпления. Най-малкият син на фамилията бил изненадан, докато спял в \"Маринела\", след като снощи открил заведение. Засега арестът му бил за 24 ч. Той обаче може да бъде удължен от прокурор, ако му бъдат повдигнати обвинения. Спецпрокуратурата влезе в \"Маринела\", основен хотел на европредседателството, и в \"Марица\" За прокуратурата интерес представляват и други членове на фамилията, но те от началото на август не са в България и не са задържани. Династията Арабаджиеви управлява близо 15 000 легла Десетима са задържани при акцията в хотелите на Ветко Арабаджиев, той - в чужбина На брифинг по-рано днес шефът на спецпрокуратурата Иван Гешев обясни, че „към момента все още се провеждат действия по разследването. Текат множество претърсвания и изземвания на територията на различни адреси и МПС-та в София и Пловдив. Собственикът на хотела, ако използвам думата „собственик“, по официални данни, от началото на август месец не се намира в страната заедно с хора от семейството си. Обект на разследване за извършени престъпления са и това лице, хора от семейството му, както и управители и собственици на различни фирми“. Династията Арабаджиеви управлява близо 15 000 легла Десетима са задържани при акцията в хотелите на Ветко Арабаджиев, той - в чужбина", "date": "2018.08.31", "title": "В ареста е и най-малкият син на Арабаджиев"}
{"url": "http://clubz.bg/72568-desetima_sa_zadyrjani_pri_akciqta_v_hotelite_na_vetko_arabadjiev_toj_v_chujbina", "text": "10 души са били задържани при специализираната акция на спецпрокуратурата днес в хотел \"Маринела\" в София и в хотел \"Марица\" в Пловдив. Това съобщи ръководителят на спецпрокуратурата Иван Гешев на специален брифинг. Спецпрокуратурата влезе в \"Маринела\", основен хотел на европредседателството, и в \"Марица\" Гешев добави, че ще бъдат иззети и автомобили, а до края на деня наблюдаващият прокурор ще прецени какви обвинения да бъдат повдигнати на задържаните. Гешев уточни, че трима са от задържавите са от семейството, а останалите имат връзка с дейността на собственика на хотелите. „Към момента все още се провеждат действия по разследването. Текат множество претърсвания и изземвания на територията на различни адреси и МПС-та в София и Пловдив. Собственикът на хотела, ако използвам думата „собственик“, по официални данни, от началото на август месец не се намира в страната заедно с хора от семейството си. Обект на разследване за извършени престъпления са и това лице, хора от семейството му, както и управители и собственици на различни фирми“, допълни Гешев, цитиран от \"Фокус\". „Маринела“ ще посреща гостите за председателството на ЕС На въпрос дали 10-мата задържани са служители на Арабаджиев, Гешев отговори: „Не само. Това са и лица, които нямат формална връзка с фирми, собственост или контролирани от посоченото от вас лице, но които са използвани според разследването за това фирми, контролирани от един кръг лица да приспадат разследващ се данъчен кредит. Поставени лица на различни фирми, които не би следвало да имат нещо общо с това лице и официалните негови фирми“. „Ако говорим за евентуални обвинения за пране на пари, защото към момента няма привлечено в качеството на обвиняем нито едно лице, насоката на разследването е, че е извършено пране на пари като престъплението е данъчно такова, което не изключва да има обвинение и в посока организирана престъпна група. Делото по случая е образувано преди 10 дни. Периодът, който обхваща е от началото на 2018 година до сега“, допълни още той. По думите на Гешев има доказателства, че \"вероятно лицето собственик на хотел „Маринела“ с други хора са извършвали данъчни престъпления и пране на пари\". „Маринела“ ще посреща гостите за председателството на ЕС", "date": "2018.08.31", "title": "Десетима са задържани при акцията в хотелите на Ветко Арабаджиев, той - в чужбина"}
{"url": "http://clubz.bg/72581-i_mej_vse_taka_si_tancuva_iz_afrika_video", "text": "Британската премиерка Тереза Мей продължава с обиколката - и танците си, из Африка. Тя показа (не)завидни умения в опит да се нагоди към африканските ритми, но затова пък завиден ентусиазъм. Мей безспорно притежава много качества, но пластичността и чувството за такт не са сред тях.  За втори път в рамките на тридневната си визита Тереза Мей се впусна в \"танцова дипломация\", присъединявайки се към Ерик Солхайм, ръководителя на Програмата на ООН за околната среда в кампуса на ООН в Найроби. Събитието в столицата на Кения ознаменува пускането на нов бадж - \"plastic challenge\", за водачи и скаути, чиято цел е да насърчи опазването на природата от замърсявания с пластмаси. Тереза Мей си почива с \"Военни престъпления\" И Мей се включи в спектакъла заедно с някои от скаутите.  Предишната ѝ танцова изява бе в първия ден от африканката ѝ обиколка, започнала от Кейп Таун, Република Южна Африка. Тя бе посрещната там със специално представление, в което реши да се включи с танц. В социалните мрежи, главно в Twitter, тя си спечели много подигравки заради него. Някои стигнаха дотам, че я оприличиха на Тенекиения човек от \"Магьосникът от Оз\". Пак готвят преврат срещу Тереза Мей Пак готвят преврат срещу Тереза Мей", "date": "2018.08.31", "title": "И Мей все така си танцува из Африка (ВИДЕО)"}
{"url": "http://clubz.bg/72577-demokratichna_bylgariq_borisov_opitva_da_se_zakrepi_s_mahaneto_na_tri_bushona", "text": "Премиерът Бойко Борисов се опитва да се Така лидерът на \"Да, България\" и съпредседател на \"Демократична България\" Христо Иванов илюстрира поисканите от Борисов и подадени от трима от министрите му оставки заради трагедията край Своге. Другият съпредседател на обединението - водачът на ДСБ Атанас Атанасов директно призова \"Борисов, иди си\" - призив настоящият премиер да напусне въобще политиката, не само поста си.  Малко по-късно Иванов даде по-просторен коментар. Според него  .  \"Демократична България\" излезе и с официална коалиционна позиция за сигуацията в държавата, обединяваща персонално изразените позиции от двамата лидери.  Ето нейния текст:", "date": "2018.08.31", "title": "\"Демократична България\": Борисов опитва да се закрепи с махането на три бушона"}
{"url": "http://clubz.bg/72567-yunker_shte_sprem_mesteneto_na_strelkite", "text": "Ще прекратим практиката да се сменя времето през лятото и през зимата, заяви шефът на Еврокомисията Жан-Клод Юнкер, предаде Ройтерс. Ще вземем решение още днес и вече съм поискал мнението на еврокомисарите, подчерта той пред германска телевизия. Над 80 процента от европейците ясно показаха, че искат да се спре местенето на стрелките и да се запази за постоянно лятното часово време, допълни Юнкер. Над 80% от европейците поискаха да спре местенето на стрелките Само преди няколко дни приключи допитването до гражданите на Европа и резултатът е еднозначен. Мнозинството не иска смяната на времето да продължи. Според сегашното законодателство стрелките се местят с час напред през последната неделя на март и се връщат назад през последната неделя на октомври. Едва ли обаче още от този октомври ще влезе в сила новото решение. Защото законопроектът трябва да бъде одобрен от Европейския парламент както и от всички 28 членки на ЕС. Един от аргументите за спиране на смяната на времето е, че хората се оплакват от трудното привикване, което им отнема до няколко седмици. Според редица учени това се отразява отрицателно и на здравето. Други твърдят, че това са научни фантастики, защото какво става с онези хора, които работят ежеседмично в две часови зони в Европа. Да не говорим за пилотите и стюардесите, които сменят на ден до 10 часови зони. ", "date": "2018.08.31", "title": "Юнкер: Ще спрем местенето на стрелките"}
{"url": "http://clubz.bg/72573-siderov_odobrqva_ot_vmro_iznenadani", "text": "Премиерът Бойко Борисов получи одобрение от коалиционния партньор във властта Волен Сидеров за поисканите и получени оставки. Шефът на депутатите от \"Обединени патриоти\" и лидер на \"Атака\" обяви пред БНР, че ходът на Борисов със смяната на министрите на регионалното развитие, на транспорта и на МВР е \"правилен\".  \"Така постъпваме в ГЕРБ - и без персонална вина носим политическа отговорност\" По думите на Сидеров рокадите в Министерския съвет няма да доведат до проблеми в управляващата коалиция ГЕРБ-\"Обединени патриоти\". Очакванията му са ходът на министър-председателя \"да бъде правилно разбран от обществото\".  Борисов поиска оставките на трима министри. Заради катастрофата край Своге От ВМРО сме изненадани от оставките на тримата министри. Това коментира в Русе заместник-председателят на партията и депутат Искрен Веселинов, съобщава БТА. По думите на Веселинов от ГЕРБ нито с ВМРО, нито с някой от останалите коалиционни партньори са имали предварителни консултации по темата. Той заяви, че ще се иска спешна среща с ръководството на ГЕРБ, спешен коалиционен съвет, на който да бъдат представени мотивите за оставките. Според него трябва да се отговори и на въпроса дали така ще бъдат решени проблемите, или това ще ги забави. \n\tВеселинов каза, че от ВМРО уважават правото на ГЕРБ да излъчва и да сменя своите министри, но тук се касае за много важен проблем.  \"Целта не е бързият ефект и туширане на общественото напрежение, а максимално бързо да се вземат мерки от структурите на властта, за да бъдат решени проблемите завинаги\", каза Веселинов.  Той заяви, че като председател на парламентарната комисия по регионална политика е с \"изключително добри впечатления от работата на министър Нанков\" и неговата оставка не е добра новина за сектора. Борисов поиска оставките на трима министри. Заради катастрофата край Своге", "date": "2018.08.31", "title": "Сидеров одобрява, от ВМРО - изненадани"}
{"url": "http://clubz.bg/72569-sydqt_8_bylgarski_tijnejdjyri_iznasilili_13_godishno_momiche_v_germaniq", "text": ".Днес в германския град Вупертал започна съдебен процес срещу 8 български тийнейджъри за групово изнасилване през април т. г. на 13-годишно момиче в град Фелберт. Заради възрастта на пострадалата и подсъдимите съдебният процес се води при закрити врати. Насрочени са осем заседания по делото. Шест момчета от България са арестувани за изнасилване в Германия След няколкоседмично издирване по силата на европейска заповед за арест един от обвиняемите, който е на 15 години, е бил заловен в Пловдив. Той е пристигнал вчера под конвой с полет от София. Преди две седмици българските власти са предали и друг заподозрян, който е на 14 г. И двамата все още са в следствен арест, пред съда днес застанаха техните съучастници в престъплението. През април тийнейджърите на възраст между 14 и 17 години първо са задявали 13-годишна германска ученичка по време на плуване в басейн. Когато привечер момичето си тръгва, те я проследяват. Нападат я в близка гориста местност. Двамата основни обвиняеми, които са на 14 и 15 години, изнасилват момичето многократно, твърди обвинението. Останалите шестима са наблюдавали случващото се, самозадоволявали са се, един е снимал с мобилния си телефон. Записът е кратък и все още не се знае колко дълго е продължило сексуалното насилие. В същото време родителите на момичето изпадат в тревога и започват да търсят дъщеря си. Случайно на мястото на престъплението попада непозната жена, която се оказва спасителка на ученичката. Момчетата се разбягват, жената веднага се обажда в полицията. Случилото се оставя дълбоки душевни травми у изнасилената ученичка. “Тя се затвори в себе си и напуска дома си единствено с придружител”, казва адвокатката й Анке Тилманс-Лариш. Клиентката ѝ все още се лекувала при психиатър. Повечето от обвиняемите и семействата им са били отскоро в Германия, някои едва от година. Те са се познавали от България, живяли са в Пловдив и са от турското малцинство, твърдят запознати. Според защитата те говорели слаб немски, но били интегрирани. Бащите работели, а децата посещавали училище. След бруталния акт в социалните мрежи се появи лавина от съобщения, че бежанци изнасилили германско момиче. Прокурорът Баумерт се гневи: “Това просто не е вярно. Не са били бежанци. България е държава членка на ЕС.” Обвинителят е впечатлен и от факта, че жертвата е намерила сили сама да се включи в издирването и изясняването на случая. Заедно с приятелка претърсвала поствания и снимки във фейсбук. Така попаднала на снимка на един от насилниците. Съобщила го веднага в полицията, която стига до извършителите на престъплението. Униформените издирват и адресите на семействата в Германия. При двама от заподозрените тийнейджъри се оказва, че те и родителите им скоропостижно са се завърнали в България. Очаква се съдът във Вупертал да се произнесе през октомври т. г.", "date": "2018.08.31", "title": "Съдят 8 български тийнейджъри, изнасилили 13-годишно момиче в Германия"}
{"url": "http://clubz.bg/72572-germanci_shvejcarci_i_kipyrci_za_ludogorec_v_liga_evropa", "text": "\"Лудогорец\" се падна с \"Байер\" (Леверкузен), \"Цюрих\" и АЕК (Ларнака) в група А на турнира Лига Европа. Малко по-късно днес ще стане ясна и програмата. Преди години в германския отбор игра Димитър Бербатов. \"Орлите\" имаха немски тим за съперник и през миналата година - \"Хофенхайм\", който победиха с 2:1 в Разград, а като гости направиха 1:1. Те имат опит и с швейцарци в Европа - три пъти срещаха \"Базел\" в Шампионската лига. С кипърския АЕК (Ларнака) досега не са спорили в официални мачове. Сензацията \"Дюделанж\" - първият отбор от Люксембург в групова фаза, изтегли \"Милан\", \"Реал Бетис\" (Севиля) и гръцкия \"Олимпиакос\". Българин е част от новото футболно чудо на Люксембург \"Копенхаген\", който елиминира ЦСКА-София и \"Аталанта\", е в трудна компания с руския \"Зенит\", \"Бордо\" и \"Славия\" (Прага). Няма да е леко на бившия отбор на треньора на \"червените\" Нестор Ел Маестро - словашкия \"Спартак\" (Търнава). Чакат го мачове с \"Андерлехт\", \"Фенербахче\" и \"Динамо\" (Загреб). Националът Симеон Славчев и неговият \"Карабах\" се изправят на \"Арсенал\" (Лондон), \"Спортинг\" (Лисабон) и украинския \"Ворскла\" (Полтава). Халфът бе играч на лисабонските \"лъвове\", но не успя да се наложи и след няколко преотстъпвания това лято бе продаден. Петкратният носител на трофея \"Севиля\" е с преодолими съперници, а друг фаворит - \"Челси\", ще пътува все на изток - Гърция, Беларус и Унгария. \"Лудогорец\" е във втора урна на жребия за Лига Европа Финалът на турнира е 19 май 2019 г. в Баку. \"Лудогорец\" е във втора урна на жребия за Лига Европа", "date": "2018.08.31", "title": "Германци, швейцарци и кипърци за \"Лудогорец\" в Лига Европа"}
{"url": "http://clubz.bg/72560-bosiq_obqvi_che_spira_gladnata_stachka", "text": "Един от тримата министри, чиито оставки бяха поискани днес, е   Именно това, че той заема поста и повсеместната корупция в транспортното ведомство бяха причините за продължаващата 81 дни гладна стачка на известния дисидент Николай Колев-Босия. Борисов поиска оставките на трима министри. Заради катастрофата край Своге Днес пред Клуб Z Босия обяви, че при евентуално   прекратява гладната си стачка. Това вероятно ще стане факт в 12:30 ч, за когато е обявено изявление на тримата министри. Гладна стачка. Ден 80-и Вчера пред Клуб Z той отговори авансово и на въпроса: като си отиде Московски, какво? Гладна стачка. Ден 80-и", "date": "2018.08.31", "title": "Босия обяви, че спира гладната стачка"}
{"url": "http://clubz.bg/72564-promeni_v_zakon_zatvarqt_vratichkite_za_krediti_ot_bnb", "text": "С промени в Закона за БНБ,   за обществено обсъждане, се затварят и последните вратички, през които централната банка можеше да финансира държава, общини и закъсали банки. Мотивите на вносителя - Министерството на финансите, са свързани със заявеното от властта намерение България да влезе в Механизма на валутните курсове (ЕRM II, т.нар. чакалня за еврото - б.р.) и Европейския банков съюз.  В името на еврото: властта обеща 7 мерки до юни 2019 Една от неизменните критики към България в докладите за конвергенция на Европейската комисия е свързана с независимостта на централната банка. И сега властта ще се опита да поправи закона за БНБ. Предложението в законопроекта гласи, че: Брюксел: Корупцията и зависимата БНБ ви пречат за еврозоната  Текстът, който прокламира независимостта на управителя на БНБ и на подуправителите, съществуващ и сега, (и по време на кризата с КТБ) при упражняване на правомощията и изпълнение на задълженията им, се разширява. Добавя се, че освен че нямат право да искат или да приемат указания на Министерския съвет и на други органи и институции, това не може да се прави и от \"институциите, органите, службите или агенциите на Европейския съюз, от Министерския съвет или от правителствата на други държави-членки на Европейския съюз, както и от други органи и институции\". При това изразът \"да дават указания\" се заменя с \"да оказват влияние\".  \"Биволъ\" осъди БНБ за отказ да публикува докладите за ПИБ Предвижда се законова възможност при предсрочно прекратяване на правомощията на управителя на БНБ той да може да се обърне към Съда на Европейския съюз. Решенията на Народното събрание, респективно указите на президента на републиката, за предсрочно прекратяване правомощията на друг член на управителния съвет подлежат на оспорване пред Върховния административен съд, предвиждат промените. Защо еврото е добре за България Брюксел: Корупцията и зависимата БНБ ви пречат за еврозоната  \"Биволъ\" осъди БНБ за отказ да публикува докладите за ПИБ Защо еврото е добре за България", "date": "2018.08.31", "title": "Промени в закон затварят вратичките за кредити от БНБ "}
{"url": "http://clubz.bg/72571-myj_rani_dvama_s_noj_v_amsterdam", "text": "Неизвестен мъж е намушкал с нож двама души на гарата в Амстердам, съобщи Си Ен Ен. Той веднага е бил прострелян и ранен от полицаи. Нападателят и двамата пострадали са откарани в болница.  Започнало е разследване, но не се съобщава дали става въпрос за терористична атака или пък престъплението е дело на неуравновесен човек.", "date": "2018.08.31", "title": "Мъж рани двама с нож в Амстердам"}
{"url": "http://clubz.bg/72558-borisov_poiska_ostavkite_na_trima_ministri_zaradi_katastrofata_kraj_svoge", "text": "Трима министри, отговорни за катастрофата край Своге, при която загинаха 17 души, да си подадат оставките. Това е поискал премиерът Бойко Борисов тази сутрин на свиканото спешно заседание в Министерския съвет Премиерът Борисов потвърди новината пред Клуб Z. С постовете си се очаква да се разделят вътрешният министър Валентин Радев, транспортният Ивайло Московски и регионалният Николай Нанков. И тримата още в неделя сутринта след катастрофата заявили, че са готови да понесат политическа отговорност. Очаква се в 12.30 тримата министри да направят изявление в сградата на МС. Босия обяви, че спира гладната стачка Тежката катастрофа край Своге стана в събота вечерта. Тогава на един от завоите автобус с пътници падна в пропаст. Една от възможните причини за тази катастрофа е недостатъчно доброто качество на асфалта, за което призна самия Нанков.", "date": "2018.08.31", "title": "Борисов поиска оставките на трима министри. Заради катастрофата край Своге"}
{"url": "http://clubz.bg/72574-bsp_v_ataka_ostavkite_sa_zakysneli_kamilite_se_smenqt_kervanyt_si_vyrvi", "text": "\"Провал на политиката на рязане на лентички\", \"правителствена криза\" и \"оставките са закъснели\" - това бяха три от оценките на представители на БСП, след като министрите на строителството, на вътрешните работи и на транспорта подадоха оставки, \"за да понесат политическа отговорност\" за трагичния инцидент в Своге, погубил 17 души.  Борисов поиска оставките на трима министри. Заради катастрофата край Своге Кирил Добрев от ръководството на социалистите на първо място попита къде е и оставката на правосъдната министърка Цецка Цачева - заради бягствата от затворите и затриването на Търговския регистър, какъвто нямаше 2 седмици и целият икономически документооборот бе блокиран за това време.  \"Така постъпваме в ГЕРБ - и без персонална вина носим политическа отговорност\" Керванът обаче се водел от един единствен човек - премиерът Бойко Борисов - затова единственият изход от политическаа криза е оставката на цялотот правителство, настоя социалистът.  Сидеров одобрява, от ВМРО - изненадани По думите му колкото по-добре БСП си свърши политическата работа, толкова по-скоро третият кабинет на Бойко Борисов ще падне от власт. А именно това е зелта на \"едниствената опозиция в настоящия парламент\" - тоест червената партия.  Депутатът и юрист от соцпартията Крум Зарков обяви, че оставките на тримата министри ще бъдат подкрепени от БСП. Стратегията си на действия оттук натакък социалистите щели да обсъдят в понеделник преди първото пленарно заседание за есента, което е във вторник.  Ето защо в България винаги ще има такива трагедии Георги Свиленски от БСП обясни и защо според него политиката на властта е провал - давайки пример как спецорган за битка с инцидентите по пътищата и политика в тази сфера има от 15 години, въпреки че от ГЕРБ онзи ден обявиха създадавено на пореден \"нов\" орган за борба с катастрофите.  Той извади и стратегията за пътна безопасност от 2011 г, в която грее лика на зам.-председателя на ГЕРБ Цветан Цветанов.  По традиция - след като БСП даде пресконференция, от ГЕРБ веднага отговарят. И този път със задачата бе натоварен депутатът Тома Биков.  Той обяви, че трите министерски оставки са пример за носене на отговорност. И... \"върна топката\" на БСП с въпрос кога социалистите щели да поемат отговорност за съвсем актуални неща като спрени еврофондове при кабинета \"Станишев\" (който беше на власт преди десетилетие) или за приватизацията на \"Техноимпекс\", в която участвала Корнелия Нинова (това е преди повече от десетилетие - б.р.) Биков повтори партийната позиция в ГЕРБ, че министрите в оставка нямат персонални вини, но в политиката отговорност се носи с оставки, когато има проблеми. На нивата надолу от ГЕРБ очаквали да се понесе съдебна отговорност за случилото се край Своге. \"Така постъпваме в ГЕРБ - и без персонална вина носим политическа отговорност\" Сидеров одобрява, от ВМРО - изненадани Ето защо в България винаги ще има такива трагедии", "date": "2018.08.31", "title": "БСП в атака: Оставките са закъснели. Камилите се сменят, керванът си върви"}
{"url": "http://clubz.bg/72559-koka_kola_kupi_kosta_za_44_miliarda_evro", "text": "\"Кока кола\" се е съгласила да купи втората в света по големина верига кафенета \"Коста\" от британската компания Whitbread Plc, предаде Ройтерс Сделката е на стойност 3,9 милиарда британски лири (около 4,4 милиарда евро) и отваря нова врата в портфолиото на \"Кока кола\", която традиционно е на пазара на газираните напитки.  От Whitbread обявиха в декларация в петък, че споразумението прехвърля на \"Кока кола\" 4000 кафенета във Великобритания и цяла Европа. Марката е добре позната и в България. Договорът е бил одобрен от общото събрание на британската фирма като е било подчертано, че това е най-доброто решение за акционерите. Британската фирма основно е в хотелиерския бизнес, но през 1995 година погълна \"Коста\" за 19 милиона лири и тогава имаше 39 магазина. А от Whitbread съобщиха, че сега ще се съсредоточат още повече върху хотелиерството.", "date": "2018.08.31", "title": "\"Кока кола\" купи \"Коста\" за 4,4 милиарда евро"}
{"url": "http://clubz.bg/72557-syprugata_na_premiera_na_izrael_zapodozrqna_v_korupciq", "text": "Сара Нетаняху, съпругата на израелския премиер Бенямин Нетаняху, е заподозряна във вземане на подкупи в дело за корупция, предадоха Асошиейтед прес и ТАСС. Израелският вестник \"Аарец\" съобщи, че полицейски следовател е заявил в съд в Тел Авив, че Сара Нетаняху е заподозряна по разследването на израелския телекомуникационен гигант Безек, за който се смята, че се е съгласил да отразява положително премиера Бенямин Нетаняху в замяна на изгодни за компанията регулации за стотици милиони долари. Полицията вече е разпитвала премиера и съпругата му в това разследване, но до момента нито един от двамата не бе официално посочен като замесен.", "date": "2018.08.31", "title": "Съпругата на премиера на Израел заподозряна в корупция"}
{"url": "http://clubz.bg/72565-bijuterite_v_registyr_kym_ministerstvoto_na_ikonomikata", "text": "Промени във Валутния закон предвиждат създаване на регистър на бижутери, златари и всички, които търгуват с благородни и скъпоценни камъни, който да се поддържа от Министерството на икономиката. Законопроектът за изменения и допълнения е   на сайта на Министерството на финансите. Дар за булката - три кила злато (СНИМКИ) Мотивите на вносителите са, че сега в Министерството на финансите се извършва регистрация и се издават удостоверения на лицата, които извършват дейност с благородни метали и скъпоценни камъни, което е остатък от отменения Закон за сделките с валутни ценности и за валутния контрол, когато МФ е упражнявало цялостен валутен контрол в страната. Секторът на производството и търговията с благородни метали и скъпоценни камъни е значително повлиян от съвременните технологии за обработка и търговия, което налага цялостно преосмисляне на регулаторната рамка.  Според мотивите, предвиденият във Валутния закон регистрационен режим \"цели създаване на определени изисквания към икономическите субекти с цел регулиране на икономическите отношения и осигуряване на защита на потребителите\".", "date": "2018.08.31", "title": "Бижутерите - в регистър към Министерството на икономиката"}
{"url": "http://clubz.bg/72561-arestuvaniqt_za_ubijstvo_v_kemnic_irakchanin_e_trqbvalo_da_byde_vyrnat_v_bylgariq", "text": "Иракчанинът Юсиф А. (22 г.), който по време на сблъсъци миналата неделя в източногерманския град Кемниц намушка с нож и отне живота на германския гражданин Даниел Х. (35 г.), е трябвало да бъде върнат в България, стана известно днес. Юсиф А. е пристигнал в Германия в края на октомври 2015 г. по известния Балкански маршрут. Тъй като иракчанинът вече е бил поискал политическо убежище в България, по силата на Споразумението от Дъблин той е трябвало да бъде върнат у нас. Според документи, с които авторитетното сп. \"Шпигел\" разполага, през февруари 2016 г. официална София изпраща писмено становище до германските власти. В него се изразявава готовност Юсиф А. да пристигне на летище София във всеки делничен ден с изключение на петък. Информацията на «Шпигел» беше потвърдена и от Административния съд в Кемниц. Говорител на съда заяви, че съдебната инстанция се е произнесла в полза на връщането на Юсиф А. в България и това е трябвало да стане на 13 май 2016 г. Нито на определената дата, нито впоследствие връщането се осъществява. През ноември 2016 г. изтича законният срок от 6 месеца. Така Федералната служба по миграцията и бежанците поема случая по даване или отказ на политическо убежище на иракчанина, уточнява говорителят на съда. Според публикация във в. «Ди Велт» германските власти са поискали от България да приеме обратно 4899 мигранти, пристигнали от страната ни в Германия. След извършена проверка София потвърждава за 2643 случая и обявава готовност тези лица да ни бъдат върнати. Немските власти отново затъват в административни процедури. Така на България са върнати едва 95 чужденци, подали у нас молби за получаване на политическо убежище. В момента Юсиф А. е в следствен арест в Кемниц заедно с 23-годишния сириец Алаа С. И двамата са заподозрени в убийството на Даниел Х. Сириецът обаче е категоричен, че само е присъствал на драмата, но не е извършил убийство. Даниел е бил наръган пет пъти с нож от иракчанина Юсиф. Дали е така или не, предстои следствието да изясни. Жертвата Даниел Х. е германски гражданин, роден от брак на германка и кубинец. Работил е като дърводелец. Всички негови познати го окачествяват като много любезен и трудолюбив човек, който никога не е изразявал каквито и да било политически възгледи – нито неонацистки, нито леви или крайнодесни. След нанесените му удари в гърдите той издъхва в болница. Всичко започна по повод честването на 975 години от основаването на град Кемниц – третият по големина град във федералната провниция Саксония след Лайпциг и Дрезден. Тържеството обаче се превърна в сблъсъци между неонацисти, расисти и техни политически опоненти. Сред ранените бяха българин, афганистанец и сириец. Вълната от протести още не е стихнала. Шествията продължават, полицията е на бойна нога. Докато десни популисти нажежават обстановката, премиерът на федерална провинция Саксония, християндемократът Михаел Кречмер търси диалог с гражданите. Той говори снощи пред хиляди, събрали се на стадиона в Кемниц. Имаше и провокатори, които го освиркаха и крещяха «Изчезвай!». Сред ораторите беше и кметицата на града Барбара Лудвиг. Когато застана на трибуната, се чуха крясъци: «Най-сетне ще ти стопим мазнините!» Че е леко закръгленна е факт, но посланието беше друго: «Ще ти вгорчим живота!» Вмениха й във вина, че като градоначалник не е взела достатъчни мерки, за да не се стигне до изстъпления. Повечето присъстващи обаче искаха да чуят как Германия и в частност Кемниц ще се възправи срещу насаждащи омраза неонанисти и десни радикали. Хората по улиците вече не се чувствали сигурни. Премиерът на Саксония Кречмер се врече: \"Ще направим всичко възможно убийството на невинен гражданин да бъде изяснено и виновните да понесат отговорност.\" Същевременно той призова жителите на Кемниц категорично да се разграничат от десните екстремисти. Докато течеше събитието в стадиона, пред входа му се събраха 900 членове на десния съюз \"За Кемниц\". Те издигаха лозунги срещу правителството и чужденците, но благодарение на силното полицейско присъствие не се стигна до ексцесии.", "date": "2018.08.31", "title": "Арестуваният за убийство в Кемниц иракчанин е трябвало да бъде върнат в България"}
{"url": "http://clubz.bg/72555-bylgarin_e_chast_ot_novoto_futbolno_chudo_na_lyuksemburg", "text": "Футболна Европа говори с удивление за \"Дюделанж\" - първият отбор от Люксембург, който попада в груповата фаза на евротурнир. Клубът от Великото херцогство преодоля три шампиона на своите страни и ще играе в основната фаза на Лига Европа. Доскоро такова нещо се смяташе за невъзможно. Свикнали сме да гледаме на Люксембург като на \"джудже\". Но тази страна има близо 600 хиляди души население, което е много повече от Исландия (около 330 хил.), националният отбор на която игра четвъртфинал на Европейско и на Световно. Защо да не се развива? Помагат й местоположението и манталитетът. В \"Дюделанж\" играе българин - роденият в Германия Едисон Йорданов, познато име за хората, които следят играта по-отблизо. \"Дюделанж\" е млад клуб - създаден е през 1991 г., при обединението на три клуба от 20-хилядното едноименно градче. Това са \"Алианс Дюделанж\", \"Стад Дюделанж\" и \"US Дюделанж\". Те са играли в местното първенство и за Купата, но им е било трудно да оцелеят, както по финансови, така и по спортни причини. Затова решават да се съюзят и да поставят началото на стабилен клуб. Той заема мястото на \"Алианс\" във второто ниво на футболната йерархия на Люксембург. Това става през сезон 1991-1992 г. \"Дюделанж\" веднага влиза в елитната дивизия и постепенно набира сила. Първата титла е спечелена през 2000 г. Това е началото на нова доминация и краят на почти едноличното господство на \"Жьонес\". Оттогава \"Дюделанж\" е почти неизменен шампион, който триумфира 14 пъти, в пет сезона е подгласник, печели и седем купи на херцогството. Първото участие на \"Дюделанж\" в евротурнирите е през 1993 г. - във вече несъществуващия турнир за КНК. Отпада от \"Макаби\" (Хайфа) след 0:1 и 1:6. Дебютът в Шампионската лига е през 2000 г. - срещу \"Левски\". Тогава \"сините\" не срещнаха проблеми и продължиха напред след 4:0 и 2:0. Тимът отстранява съперник за първи път пет години по-късно - 0:1 и 4:0 срещу босненския \"Зрински\" (Мостар). Следва отпадане с две поражения от \"Рапид\" (Виена). В следващите години \"Дюделанж\" не съумява да повтори постижението си. Минава време. През 2011-а е преодолян андорският \"Санта Колома\", после отборът спрян от словенския \"Марибор\". За \"Дюделанж\" започва да се говори с уважение на следващата година. За първи път тимът минава през два съперника в квалификациите на Шампионската лига, като вторият е име - \"Ред Бул\" (Залцбург) - 1:0 и 3:4. В третия предварителен кръг се изпречва отново \"Марибор\". През 2014 г. \"Дюделанж\" игра и срещу \"Лудогорец\" в шампионския турнир - нашият тим отиде напред след 4:0 и 1:1, след което влезе в групите. Последваха бързи отпадания. И настъпи лятото на 2018 г. Първенецът на Люксембург отпадна от \"МОЛ Види\" (\"палачът\" и на \"Лудогорец\") в Шампионската лига след 1:1 и 1:2. Даде отпор. Така отиде в Лига Европа и взе скалповете на шампиони на три страни, всичките много по-големи във футбола от Великото херцогство. Един след друг преодолени \"Дрита\" (Косово) - 2:1 и 1:1, \"Легия\" (Варшава) - 2:2 и 2:1, и ЧФР \"Клуж\" (Румъния) - 2:0 и 3:2. Както се вижда, \"Дюделанж\" играе силно като гост. Това говори най-малкото за модерен подход и мислене, а не до това да разчиташ само да спечелиш у дома, а \"навън\" - каквото стане. Нещо любопитно - реваншът срещу \"Легия\" в Люксембург беше ръководен от българския съдия Ивайло Стоянов-Сватбата. Треньор на \"Дюделанж\" е известно име - германецът Дино Топмьолер, който е едва на 37 години. Вече сте се досетили - това е синът на Клаус Топмьолер, който през 2002 г. изведе \"Байер\" (Леверкузен) с Димитър Бербатов в редиците до финал на Шампионската лига срещу \"Реал\" (Мадрид) в Глазгоу. След това бе наставник на \"Хамбургер\" и на националния тим на Грузия, а вече от 10 г. не е работил във футбола. В \"Дюделанж\" играят деветима футболисти с люксембургско гражданство, почти всички са национали. Останалите са германци, французи... Има сърбин - Милан Бишевац, босненец, национал на Ангола, ганаец и българинът Едисон Йорданов. Много от тези футболисти са минали през големи школи в Западна Европа. \"Дюделанж\" добре се възползва от географското си положение и връзките с големите в най-популярния спорт. Звезди няма - няма как да има все още. Но има отбор и добра работа, която се отплаща. Сега \"Дюделанж\" ще получи близо 3 милиона евро само за влизането в групите. Това са добри пари за скромен клуб. Не е трудно да се предположи как ще бъдат използвани. Играе като атакуващ халф. Роден е на 8 юни 1993 г. в Рощок, Германия в смесен брак. Бащата на Едисон е лекар - Лъчезар Йорданов, а съпругата му се казва Карина. Едисон е юноша на \"Ханза\". Той нашумя през 2013 г., когато беше привлечен във втория отбор на \"Борусия\" (Дортмунд). През есента на същата година Йорданов прие поканата да играе за младежкия национален отбор на България, за който през 2013-2014 г. записа 6 мача и вкара два гола. Преди това има участия в почти всичките юношески национални отбори на Германия. Халфът беше в \"Борусия\" по времето на Юрген Клоп. Тренирал е много пъти под негово ръководство в първия тим на великия клуб. За два сезона записа 67 мача и 8 гола за втория тим, но така и не успя да пробие на най-високото ниво. Продаден бе на \"Щутгартер Кикерс\", а след това играе един сезон в \"Пройсен\" (Мюнстер). Едисон Йорданов премина в \"Дюделанж\" през миналата година и натрупа 20 мача и един гол. Той беше титуляр срещу \"МОЛ Види\", \"Дрита\" и \"Легия\" в историческия поход това лято.  Снощи влезе като смяна в 79-ата минута на терена на \"Клуж\" в мач, в който отборът му поведе с 3:0, а в края получи две попадения за крайното 3:2. Каквото и да направи в групите на Лига Европа, \"Дюделанж\" накара Стария свят да говори не само с удивление, а и с възхищение за клуб в една малка страна, известна доскоро с много неща (например висок стандарт), като футболът не бе сред тях. Това се променя. Няма да е чудно, ако след някоя и друга година видим \"Дюделанж\" в Шампионската лига, а Люксембург - претендент за класиране на голямо първенство.", "date": "2018.08.31", "title": "Българин е част от новото футболно чудо на Люксембург"}
{"url": "http://clubz.bg/72556-v_usloviqta_na_blizkiq_iztok_ruskite_oryjiq_sa_po_dobri_ot_amerikanskite", "text": "САЩ приканват арабските страни да формират военен алианс срещу Иран. Споровете между потенциалните му участници обаче може да възпрепятстват създаването на \"арабска НАТО\". Те едва ли ще се откажат от военнополитическото сътрудничество с Русия, пише \"РБК\", цитирана от БТА. От няколко месеца администрацията на Доналд Тръмп подготвя почвата за формиране на нов военен блок - Близкоизточен стратегически алианс, който \"да възпира иранската агресия в региона\", да се бори с тероризма и да подкрепя стабилността в Близкия изток.  Тези задачи ще бъдат официално обявени през октомври във Вашингтон на среща на върха на страните от Залива. Според замисъла на САЩ в блока ще участват осем държави: шестте страни от Съвета за сътрудничество в Залива - Саудитска Арабия, Обединените арабски емирства, Кувейт, Катар, Оман и Бахрейн, плюс Египет и Йордания, цитира \"РБК\" щатски медии. Близкоизточните страни не са достатъчно сплотени, за да изградят ефективна отбранителна институция, смята руският политолог Антон Мардасов. Продължава и конфликтът между страните от Залива - това също не подобрява координацията в арабския свят, посочва Мардасов. През юни 2017 г. Саудитска Арабия, ОАЕ, Бахрейн, Египет и Либия скъсаха отношенията си с Катар, обвинявайки емирството, че спонсорира тероризма, напомня той. Сред арабските страни няма консенсус по въпроса за подхода към Иран, отбелязва руският ориенталист Владимир Сажин. А без участието на САЩ и Израел такъв арабски военен блок ще е съвсем безсмислен, тъй като съвкупната му военна мощ силно ще изостава от тази на Иран, смята той.  Самата иранска заплаха е силно надценена, смята аналитикът Дъг Бандоу, бивш съветник на Роналд Рейгън. В миналото НАТО си поставяше за цел да предотврати евентуална хегемония на Съветския съюз в Евразия, но сега в Близкия изток няма сила, способна да доминира, казва той пред сайта \"Американ консървейтив\". Идеята за Близкоизточен стратегически алианс като траен военен алианс едва ли ще се осъществи. Инициативата обаче може да подпомогне САЩ и противниците на Иран в решаването на моментни задачи, отбелязва Мардасов. Русия е военен партньор на ред страни, които по принцип биха могли да участват в \"арабска НАТО\". Сред тях са Саудитска Арабия, Катар и Египет, които преговарят с Москва за покупка на руски противовъздушни ракетни комплекси С-400. Администрацията на САЩ прикани вече тези страни да се откажат от сделките с Русия, напомня \"РБК\".", "date": "2018.08.31", "title": "\"В условията на Близкия изток руските оръжия са по-добри от американските\""}
{"url": "http://clubz.bg/72516-drebni_vini_i_golemi_ubijstva", "text": "При големи трагедии съзнанието преминава на някакъв неразбираем режим. Закача се за нещо дребно, като че ли няма сила да възприеме цялата картина. Помня Спасовден на 2009 година. Тогава бях на мястото на катастрофата два часа след като един раздрънкан „Чавдар“ бе премазал 16 души, сред които и едно дете. Мъртвите лежаха между дърветата на Бакаджика. Имах късмета да не работя в радио или телевизия, а в списание, иначе не мисля, че щях да намеря думи в пряко включване за това, което виждах.   За мен този детайл беше един локум, залепнал за крака на една от премазаните жени. Може би си е купувала локум на сергията, когато рейсът е налетял, старите хора обичат локум. После в болницата почина и 31-годишна жена, която е била зад сергия, може би тя й го е продавала. Мухите летяха около локума, кацаха по крака на жената, в оня безумен момент най-страшното ми се стори, че тя вече не може да ги пропъди. Като че ли големите трагедии напълват чашата до ръба и след това някаква малка капка вече не може да бъде поета. Сякаш някакъв уж дребен и не съвсем свързан с ужаса детайл ти разкрива цялата мизерия на случилото се. Този път за мен това беше името на Антон Дончев, член на надзорния съвет на транспортната фирма, която държавата пет пъти молила да ремонтира смъртоносното трасе. Не, не ме учуди това, че академик Антон Дончев си е намерил кротка допълнителна прехрана в управата на една частна фирма. В управителните съвети дори на издържани от бюджета организации се мъдрят цял куп храненици, на които само им преместват стола от една трапеза на друга. Вижте обаче как това променя изцяло смисъла на логичните въпроси, които в този момент гражданите си задаваме. Как е възможно министър да моли една фирма пет пъти да поправи пътна отсечка и тя да си трае? – питаме се ние. Обаче следващият въпрос е по-лесен: Възможно ли е пътно-строителна фирма, в чийто надзорен съвет е писател с подарена академична титла, с един спорен в много отношения роман и още няколко безспорно безлични книги, да се прави на глуха, когато държавата ѝ говори? Да, възможно е.  Възможно ли е една пътно-транспортна фирма, в чията управа е академик Антон Дончев, да даде асфалта си за изследване на роднинска лаборатория? Да, възможно е. Когато в управлението на една фирма има толкова мащабно недоразумение, всичко оттам нататък е възможно. Но не е само това. В случаите, в които съм се захващала да открия виновния за някаква трагедия, винаги съм стигала до едно и също откритие – няма един виновен. Виновните винаги са няколко, много. Всеки в своята брънка от веригата е проявил някаква немарливост, некадърност, мързел, безразличие или друг малък грях и брънките от малки нарушения са се свързали в убийствена верига. Ако само един на своето място си е свършил работата както трябва, това прекъсва веригата, която води до смърт. Вероятно има и такива случаи, за тях не научаваме, защото те не влизат в новините. Всичко това оставя впечатлението, че под видимата част на живота ни, под пластовете от добре заучени, репетирани и безсмислени изрази се крие една друга България, истинска, безпощадна и съвсем различна от надянатата маска. В тази „подземна“ България логиката е, че щом един писател е изпълнил поръчката да напише талантливо правилен роман, той трябва да бъде доживотно обгрижван с титли и синекурни длъжности. В тази подземна България фирма не се подчинява на министъра, вероятно защото, за разлика от видимите закони, министърът е подчинен на хора от бизнеса. В тази подземна България на всички им е ясно, че мантинелите са със здравината на брюкселска дантела и че, когато има аква планинг, няма голяма значение дали пътуваш с 40 или 60 километра в час, но във видимата част 13 километра над допустимата скорост е достатъчно за предявяване на обвинение. В подземната България асфалтът може да се замесва от каквото има подръка, търговете се печелят по невидими схеми, разследванията са избирателни и манипулирани. В тази подземна България е съвсем редно писател-академик да е пиар на фирма, в болниците да се водят по документи на работа несъществуващи лекари, за да се получават повече пътеки от здравната каса, прости хора да вземат решения, от които зависи живота на умни хора и т.н. В книгата си „Ева Луна“ Исабел Алиенде пише: „Единственото хубаво на корупцията е, че дава хляб на всички в тази страна.“ Това е то всъщност корупцията – разлагане, разяждане, разпад. Може много да ни се иска виновни за това да са само хората в парламента и кръговете, които се въртят около него, но истината е, че те не биха били такива, ако и ние не сме такива. На съвсем различно ниво, в съвсем друга степен. За много по-малки или даже никакви облаги, освен да не си развалим рахата. Не е вярно, че малка страна се управлява лесно, за разлика от голяма. Ние сме учебникарски пример за това, че малката страна се управлява по-трудно, защото тук всеки намира път до всекиго. И всеки се съобразява с всеки. Служебните задължения избледняват пред потребността да угодиш, да не настъпиш интерес, да  го минеш по приятелска линия, да се вредиш чрез познанство… Това е някакъв неписан обществен договор, в който всеки върши минималното от задълженията си, защото иначе би засегнал други хора, които могат от своя страна да засегнат пък него. Тук всичко е приятелско, баджанашко, между набори и авери – това е механизмът, който придвижва живота ни от един ден към други, от една година към следваща и от мандат към мандат. Някакво всеобщо сговаряне, че ти можеш да работиш през пръсти, ако си затваряш очите, че другите до теб правят същото. Прошка дадена, прошка приета. В такова битие всеки е извинен, защото е съвсем малко виновен. До навързването на брънките в една солидна верига от работа през пръсти, в резултат на което 17 души не се завръщат вкъщи след поклонение в манастир, родилка умира, дете колабира и умира в затворена кола. Примерите са от три различни нива, но така е у нас – не само горе, навсякъде има такова споразумение за мърляво изпълнение на задълженията. Използвам случая да предложа на ФЖМК да въведе предмет за медийно покритие на критични и кризисни ситуации. Много често капката, която зрителите не могат да понесат е точно онзи въпрос „как се чувствате“, неадекватно поведение на репортерите и безсмислени пелтечения на случайно хванати хора около мястото на катастрофите.", "date": "2018.08.31", "title": "Дребни вини и големи убийства"}
{"url": "http://clubz.bg/72554-biletyt_sofiq_plovdiv_trqbvalo_da_struva_7_leva_ama_ne", "text": "Столична община прекрати договора с компанията \"Витоша експрес\" за линията София-Пловдив, избран превозвач още няма, а десетки пътници останаха без превоз на Централна автогара в София днес. Хората, които са имали закупен билет за линията, която фирмата вече не обслужва, си получиха обратно парите.  Основният мотив за прекратения договор е, че \"Витоша експрес\" трябвало да превозва пътниците срещу цена на билета от близо 7 лева - 6.96 лева, а вместо това цената била двойно по-висока - 14 лева. Това \"гръмна\" най-напред в предаването \"Господари на ефира\" през юни, които съобщиха, че именно с тази евтина цена фирмата е спечелила примамливата обществена поръчка. Увеличението е направено под форма на \"такса обслужване\" - това означава, че в автобусите по линията пътниците получават допълнителни екстри като напитки и закуски, както и допълнителен багаж. Но такива не се предлагат. От \"Господари на ефира\" обявиха, че \"таксата се \"прилага\" близо двайсет години. През юни заместник-кметът по транспорта Евгени Крусев съобщи, че ще глобят фирмата за това нарушение с 800 лева, а ако продължи, ще развалят договора. На 29 юли Столична община eдностранно, с едномесечно предизвестие, прекрати договора с фирмата, а друг превозвач все още няма избран. Очаква се това да стане по-късно през септември. Предизвестието на \"Витоша експрес\" изтече, а една от най-натоварените линии, за която имаше автобуси на всеки час от Централна автогара, не се обслужва. Управителят на \"Витоша експрес\" Тихомир Асенов не вижда извършени нарушения на договора за превоз на пътници от София до Пловдив. По БНР той заяви, че е необяснимо защо е нужно \"да се правят такива показни акции, да се пращат екипи на ДАИ на двете автогари – в София и в Пловдив, да се съставят актове\". Според него фактът, че в договора е била фиксирана определена цена не пречи фирмата да продава билета на по-висока. Управителят твърди още, че от фирмата са изразили готовност да превозват пътниците в тази ситуация, за да не се получава \"социално напрежение\" и неколкостотин души да останат без транспорт. Иван Николов, шеф на дирекция \"Транспорт\" в Столичната община, потвърди, че договорът е прекратен \"заради констатирано системно неизпълнение на поетите от фирмата задължения и конкретно заради неспазването на договорената продажна цена за билет\". ", "date": "2018.08.31", "title": "Билетът София-Пловдив трябвало да струва 7 лева. Ама не"}
{"url": "http://clubz.bg/72553-tatqna_doncheva_kato_naciq_se_vodim_ot_lakomiqta_i_glupostta", "text": "Това заяви пред бТВ  лидерът на \"Движение 21\" Татяна Дончева. Така тя коментира тежката автобусна катастрофа край Своге и реакцията на властта. Дончева изтъкна, че трябва да преосмислим принципите, върху които живеем и работим. Тя изтъкна, че отново се търсят \"дежурни виновници\", като шофьора на автобуса. Този път обаче обществото не е склонно \"да мрази шофьора\", а за пръв път се поставя въпроса за състоянието на оътищата. Дончева попита защо за ремонта на трасето гаранцията е само 2 години, колкото е за електрическите уреди, които си купуваме от магазина. Тя не разбира и защо непрекъснато се говори за намаляване скоростта у нас при положение, че се произвеждат все по-мощни коли и уж все по-сигурни. Тя обаче изтъкна, че и реакцията на обществото не е особено адекватна. И допълни: Дончева илюстрира качеството на властта у нас със следния пример:", "date": "2018.08.31", "title": "Татяна Дончева: Като нация се водим от лакомията и глупостта"}
{"url": "http://clubz.bg/72548-neno_dimov_mazutyt_kraj_sozopol_ne_e_dori_razliv", "text": "Решението за застрояване на терен в близост до плажа \"Силистар\" е в нарушение на Закона за устройство на територията. Това заяви министърът на екологията Нено Димов пред бТВ. Той обясни, че РИОС - Бургас е направила проверка. Според закона екоинспекцията е трябвало да бъде сезирана преди Общинският съвет в Царево да вземе решението. Именно за това премиерът Бойко Борисов е разпоредил на областния управител да предприеме всички законови мерки за спиране на решението. По заръка на Борисов казусът \"Силистар\" отива към съда - или в прокуратурата Димов поясни, че по казуса с \"Пирин\" не е трябвало да се иска екологична оценка, защото там не става дума за общ устройствен план, а за план за управление. Към момента правителството обжалва постановлението на тричленен състав на Върховния административен съд (ВАС), с което е отменено решение на Министерския съвет от края на миналата година за изменения на Плана за управление на Национален парк \"Пирин\". Кабинетът жали отмененото от съда решение за Пирин Димов заяви, че ще се съобрази с окончателното решение на съда, каквото и да е то. По повод протестите за Пирин той каза, че в демократична държава всеки има право да протестира. За плажа \"Корал\" Димов съобщи, че няма постъпило инвестиционно намерение. Проблемът там бил свързан с незаконно сметище. Коментирайки евентуално строителство в района на плаж \"Корал\" Нено Димов обяви, че за момента няма инвестиционно намерение. В отговор на въпрос той обяви, че ако такова се появи, държавата би могла да откупи терена, ако собственикът реши да продава. Той обаче се впусна в дълго заклеймяване на хората, които почиват на \"Корал\". \"Там има нерегламентирано сметище и \"Корал\" е далеч от природен плаж\", обяви министърът. Отговаряйки на въпрос за влизането на хоро в едно от рилските езера Димов отново атакува плажуващите на \"Корал\". По повод разлива на мазут от потънал кораб в близост до Созопол Димов каза, че пробойните са запушени и към момента изтичане няма. Водолазите щели да започнат работа другата седмица, тъй като в момента морето е доста бурно. За проблема с пречиствателната станция на \"Златни пясъци\" Димов коментира, че тя не е преляла, но нивото ѝ е повишено. И допълни, че след приключването на летния сезон ще се строи разширение на станцията. Димов поясни, че тази станция не е строена от първите две правителства на Бойко Борисиов, както много други по Черноморието, а е стара и това е основният проблем. Златни пясъци под заплаха от отпадъчни води по улиците  И допълни, че винаги, когато има сигнали за изливане на отпадъчни води в морето се правят проверки. Кабинетът жали отмененото от съда решение за Пирин Златни пясъци под заплаха от отпадъчни води по улиците ", "date": "2018.08.31", "title": "Нено Димов: Мазутът край Созопол не е дори разлив"}
{"url": "http://clubz.bg/72551-specprokuraturata_vleze_v_marinela_osnoven_hotel_na_evropredsedatelstvoto_i_v_marica", "text": "Специализираната прокуратура извършва следствени действия в офиси в столичния хотел „Маринела“ и в пловдивския хотел „Марица“, съобщиха от обвинението. „Маринела“ ще посреща гостите за председателството на ЕС И двата хотела са собственост на пловдивския бизнесмен Ветко Арабаджиев. Те са в рамките на образувано досъдебно производство за  , чрез подправяне на данъчни документи, уточниха от прокуратурата. Установено е, че в периода 2017 – 2018 г. реални търговски дружества са подправяли счетоводните си регистри, като в тях са включвали фактури от типа „липсващи търговци“. Тези фактури са осчетоводявани под контрола на организираната престъпна група и по този начин се е избягвало плащането на данъчни задължения. В съобщението става дума и за пране на пари: Любопитно е, че въпреки уж търканията с властта и съдебните спорове, \"Маринела\" бе основният хотел-домакин на завършилото на 30 юни европредседателство. Освен тези обекти собственост на Арабаджиев са кк \"Елените\" край морето и мн. др. Бизнесменът, роден в Асеновград, предизвика бурно възмущение, като изтръгна японските вишни, замислени като част от цялостната визия на бившия Японски хотел от арх. Кишо Курокава, искаше да засади на тяхно място палми, а и опита да дострои хотела. Разрешение за това му издаде неясно как главният архитект на \"Лозенец\", а тогава прокуратурата също се намеси по линия на т. нар.  на действията на администрацията.  В крайна сметка ВАС обяви за незаконно издаденото разрешение за строеж и така легендарният хотел не се сдоби с бетоново... казино.", "date": "2018.08.31", "title": "Спецпрокуратурата влезе в \"Маринела\", основен хотел на европредседателството, и в \"Марица\""}
{"url": "http://clubz.bg/72549-ludogorec_e_vyv_vtora_urna_na_jrebiq_za_liga_evropa", "text": "УЕФА обяви разпределението на отборите за днешния жребий за груповата фаза на Лига Европа. Последният ни представител в евротурнирите \"Лудогорец\" е във втора урна и малко след 14 часа наше време ще научи съперниците си. \"Лудогорец\" ще играе в Европа поне до Коледа \"Орлите\" бяха близо до това да попаднат в първата урна, където личат грандове като \"Севиля\", \"Арсенал\", \"Челси\", \"Динамо\" (Киев), \"Лацио\"... Всички те са възможни опоненти. В компанията на българския шампион са \"Спортинг\" (Лисабон), елиминиралият ЦСКА-София датски \"Копенхаген\", \"Олимпик\" (Марсилия), \"Милан\", \"Селтик\", воденият доскоро от Станимир Стоилов казахстански тим \"Астана\" - с всички тях \"Лудогорец\" не може да се падне. Силни отбори личат в трета урна. В четвърта е \"МОЛ Види\", който отстрани \"Лудогорец\" в квалификациите за Шампионската лига. Тук е още завърналият се в голямата игра \"Глазгоу Рейнджърс\", словашкият \"Спартак\" (Търнава) - бившият отбор на треньора на ЦСКА-София Нестор Ел Маестро, люксембургският \"Дюделанж\"... Тимът от Великото херцогство преодоля с две победи румънския шампион \"Клуж\" в плейофа (3:5 общ резултат) и записа историческо постижение за малката страна с класирането си в групи на евротурнир. \"Копенхаген\" оцеля с дузпи срещу \"Аталанта\" (Бергамо) след два пъти по 0:0. По същия начин след разменени победи с по 1:0 в тази фаза отново е \"Астана\". \"Спартак\" (Търнава) изхвърли \"Олимпия\" (Любляна) с общ резултат 3:1. Извън групите остана румънският гранд ФКСБ (новото официално име на \"Стяуа\" Букурещ), отстъпил с 3:4 пред \"Рапид\" (Виена).", "date": "2018.08.31", "title": "\"Лудогорец\" е във втора урна на жребия за Лига Европа"}
{"url": "http://clubz.bg/72533-kato_vyv_vremenata_na_reformaciqta", "text": "Авторът на скандалното обвинение срещу папа Франциск за прикриване на сексуални посегателства вчера наруши мълчанието си и отрече да е действал от желание за отмъщение или гняв, а неговите твърдения продължават да разделят католическата църква, и без това поляризирана заради реформаторския дневен ред на папа Франциск. Това се казва в статия на Асошиейтед прес, цитирана от БТА. Макар че скандалите, изтичането на информация или заговорите не са чужди на Ватикана, обвиненията на архиепископ Карло Мария Вигано отслабиха позициите на папата, вече критикуван за слабото си справяне със случаите на сексуален тормоз, и разпалиха отдавна тлеещата идеологическа битка между десница и левица за душата на католическата църква. Франциск бездействал срещу US кардинал насилник Вигано заяви пред италиански журналист, че е спокоен и в мир със себе си след публикуването на своята пълна с обвинения декларация, макар и наскърбен от последвалите опити да се поставят под съмнение мотивите му. За консерваторите в църквата 11-страничният манифест на Вигано, публикуван в края на миналата седмица, е смело разобличаване на покварата и прикриването на сексуалните посегателства. За реформаторите, които подкрепят Франциск, това е жлъчно словоизлияние на един архиепископ хомофоб, озлобен, че така и не е успял да получи червената кардиналска шапка, за която толкова е копнеел. Папата се зарече да сложи край на сексуалното насилие в Църквата на \"каквото и да е цена\" И двете страни обаче са съгласни, че обвиненията на Вигано изискват отговор, предвид факта, че като бивш главен дипломат на Ватикана в САЩ той е бил в позиция да разполага с определена информация. Решението на Франциск да бави отговора - \"Няма да кажа и дума за това\", заяви той в неделя, нито помогна на каузата му, нито задоволи вярващите. В писмото си Вигано обвини дълъг списък от служители на САЩ и Ватикана - включително папа Бенедикт Шестнайсети и папа Франциск, че са прикривали бившия кардинал Тиодор Маккарик, бивш архиепископ на Вашингтон, чиято склонност да спи със семинаристи очевидно е била публична тайна в някои църковни кръгове повече от десетилетие. Хладно посрещане и протести очакват папата в Ирландия Миналия месец Франциск лиши Маккарик от кардиналския сан и му наложи доживотно покаяние и молитви, след като вътрешно разследване на американската църква потвърди достоверността на твърдението, че през 70-те години е опипвал дякон тийнейджър. Дотогава единствените обвинения срещу Маккарик бяха, че е спял с пълнолетни семинаристи - явна злоупотреба с власт, която може би тихомълком е била толерирана във времената преди # MeToo, но сега вече не минава без последствия. Вигано заяви, че е информирал Франциск за историята на Маккарик със семинаристи по време на среща на 23 юни 2013 г., и обвини папата, че си е затварял очите и практически е реабилитирал Маккарик от наказанията, наложени според него от Бенедикт през 2009 и 2010 г. Има предостатъчно доказателства обаче, че санкциите, ако съществуват, никога не са били приведени в действие напълно, тъй като през онези години Маккарик е пътувал много като представител на църквата и е участвал в официални църковни прояви, включително редом с Вигано, който е отговарял за прилагането на санкциите. Вигано настоя, че Франциск трябва да се оттегли, имайки предвид избухването на скандала с Маккарик в САЩ и поредица от други гей сексуални посегателства и случаи на прикриване в църквата в Чили, Хондурас и Австралия, в които бяха замесени няколко от висшите съветници на Франциск. Според Масимо Франко, журналист от водещия италиански всекидневник \"Кориере дела сера\", мълчанието на Ватикана е красноречиво. Ватикана отказа коментар извън казаното от Франциск в неделя вечер, когато в самолета на връщане от Ирландия репортер го попита дали твърденията на Вигано са верни. За мнозина наблюдатели на Ватикана последвалите събития са извадили на показ идеологическите противоречия, които са тормозили църквата през цялата й 2000-годишна история, но са се изострили при папството на Франциск - и са експлодирали в открит конфликт тази седмица. Фронтовата линия беше очертана през 2016 г., когато Франциск отвори вратите на църквата за разведени и сключили повторно граждански брак католици. По-късно същата година четирима кардинали официално поискаха от него да обясни дали променя учението на църквата за брака - рядък публичен упрек. Манифестът на Вигано стана първият директен изстрел. Коментаторът Филип Лоулър написа тази седмица във \"Фърст тингс\" (First Things), консервативно американско католическо списание, че макар прогнозата за \"открита война между епископите\" да е подстрекателско заглавие, разделенията мътят главите на редовите католици, които са \"изтощени и ядосани от серийните разкрития за прикриване и поквара\" в църквата. Прогресивният църковен историк Алберто Мелони обаче написа в левия италиански всекидневник \"Република\", че изстрелът на Вигано \"няма нищо общо с педофилията\", а всъщност цели обединяването на разнообразните сили противници на Франциск - от традиционалистите до по-умерената католическа политическа десница, в името на бъдещ конклав, който ще избере неговия наследник.  Според Белито, историка от университета Кийн, подобни машинации не са нищо ново. Американски епископи, както и редови католици, поискаха независимо разследване, което да установи кой и кога е знаел за злодеянията на Маккарик, и да разкрие как той е могъл да се издигне в йерархията. Бомбастичните обвинения на Вигано може да усложнят осъществяването на това искане, при условие, че сега папата е замесен лично Що се отнася до това, Вигано не даде никакви доказателства, че Франциск е отменил каквито и да било наказания, като каза само, че Маккарик излязъл от среща с папата през юни 2013 г. и заявил, че заминава за Китай. Такова пътуване би било напълно в съответствие с твърдия график за пътувания на Маккарик преди 2013 г., когато се предполага, че е бил под действието на санкции от Бенедикт. Вигано обаче каза, че Маккарик е станал близък съветник на Франциск, който се опитвал да назначи по-пастирски настроени епископи, подобни на него самия, в църквата в САЩ, която според него била станала прекалено контролирана идеологически от дясното крило.  Франко, коментаторът на \"Кориере дела сера\", заяви, че аферата Маккарик за пореден път е показала опасността, която представлява склонността на Франциск да се доверява на безполезни стари приятелства, като Маккарик или други компрометирани кардинали като съветници, вместо да разчита на официалните църковни канали за информацията си.  Папата се зарече да сложи край на сексуалното насилие в Църквата на \"каквото и да е цена\" Хладно посрещане и протести очакват папата в Ирландия", "date": "2018.08.31", "title": "Като във времената на Реформацията"}
{"url": "http://clubz.bg/72546-putin_e_sednal_vyrhu_bomba_sys_zakysnitel", "text": "Владимир Путин прозря, че вдигането на пенсионната възраст е взривоопасно начинание. В дългосрочен план обаче руският президент седи върху бомба. Това твърди в свой коментар, публикуван в швейцарския всекидневник “ Когато президентът на Русия Владимир Путин първо седмици наред пази мълчание по дадена тема, а след това изведнъж държи реч по нея, предавана по телевизията, това е равносилно на политически взрив. Отнася се и до руската пенсионна реформа, която от години се превърна в тема на големи политически сблъсъци. През юли и август стотици хиляди излязоха по улиците, вълната от демонстрации няма спиране. Вдигането на пенсионната възраст разбуни дори аполитични руснаци, това за Кремъл е като камбанен звън. От горчив опит то е сигнал, че въпросът за пенсиите бързо може да се превърне в предвестник на задаващи се прояви на недоволство. Путин отстъпи за пенсиите Причината се крие във факта, че общественополитически руската пенсионна система е коренно различна от тази в Западна Европа. Средна пенсия, равняваща се на 200 швейцарски франка, не гарантира нормално съществуване. Но пък тези пари са само част от цяла верига на допълнителни социални услуги, които в своята съвкупност предотвратяват изпадането в абсолютна бедност. Освен това пенсията е нещо като надбавка, тъй като много руснаци работят и след пенсионирането си. По-важни са облекченията, от които се ползват пенсионери, ветерани и инвалиди при купуване на медикаменти, при плащането на ток и газ, пътуване с обществен превоз, данъци и дори курорти. Това е така още от съветски времена – своеобразен неписан договор между държавата и обществото. Този “социален договор” е причината хората да се правят на слепи за корупция, погазването на човешки права и политически провали. Ако централната власт посегне на социалните придобивки, народът оттегля доверието си. С това през 90-те години на миналия век се сблъска Борис Елцин. Неизплатени пенсии провокираха хаос в страната. След масови демонстрации се провалиха и плановете от 2004 г. на “гаранта за стабилност” Путин социалните облекчения да бъдат замемени от парични надбавки. Оттогава всякакви подобни идеи са табу, тъй като Путин е достатъчно добър популист, за да не залага на карта основите на господството си. Имиджът на бащата на нацията, който се застъпва за възрастните и социално слабите, обаче получи драскотини. До най-отдалечените кътчета на страната протестиращи го винят в проява на “социален хлад”. С последните си предложения за притъпяване на пенсионната реформа президентът прави опит да си вземе въздух. Дали тези предложения ще са достатъчни, за да се озапти народния гняв, тепърва ще се види. Пенсионната възраст расте, рейтингът на Путин пада Така или иначе, намеренията за саниране на прогнилата пенсионна система се отлагат за едно далечно бъдеще. Това е огромен проблем не само поради катастрофалната демографска ситуация. В бъдеще държавата ще трябва да налива и далеч повече пари, отколкото сегашните 25 на сто от бюджета си. Този воденичен камък на шията обостря политическите конфликти на интереси на самия Путин: във времена на стагнация на приходите за Русия става все по-трудно едновременно да е велика военна сила и да подсигури социален мир в страната. Показателно е, че вече не са достатъчни успехите в Сирия, за да се отклони вниманието от загубата на популярност на Путин вследствие на вътрешнополитически проблеми. Точно обратното беше при анексирането на Крим през 2014 г. Дори и ако в близко бъдеще протестите да не застрашават господството на Путин, в средносрочен план той би следвало да не подценява взривоопасната обстановка. Става въпрос не за друго, а дали Русия е готова да посрещне бъдещето. Но в една страна, където ръководството поставя политическата стабилност над всичко, промените неизменно крият  риск. Путин залага на постоянството. Ето защо той ще продължи да води Русия към застой. Пенсионната възраст расте, рейтингът на Путин пада", "date": "2018.08.31", "title": "Путин е седнал върху бомба със закъснител"}
{"url": "http://clubz.bg/72484-kak_kadirov_moje_da_destabilizira_rusiq", "text": "Как лидерът на Чечения Рамзан Кадиров може да дестабилизира Русия. Това е заглавието на материал на кореспондентката на \"Файненшъл таймс\" Катрин Хиле.  \"Бившият чеченски боец, който ръководи републиката като свое собствено царство, отговаря само пред Путин. Въпреки че се нарича руски патриот, Кадиров смята, че е длъжен да бъде верен само на Путин\", пише Хиле. \"Той слуша само Путин\", казва и Джамбулат Умаров, министър на информацията в чеченското правителство. Като Хиле уточнява, че тук Умаров с жест дава да се разбере, че говори за Кадиров. Руската конституция ограничава пребиваването на Путин на президентския пост до два мандата поред, вторият изтича през 2024 г. Николай Петров, политически анализатор от Москва, коментира: \"Има неопределеност за това какво ще стане след 2024 г. и тя създава опасност от междуособни борби. А при всяка битка за власт Кадиров става опасен\". \"Файненшъл таймс\" пише още: \"Някои руски наблюдатели предполагат, че Кадиров, който има верни последователи не само в Чечения, но и в други части на Русия, може да поиска от Москва по-голяма автономия, след като Путин вече не е на власт. Според други опитът на който е да е приемник на Путин да осигури спазването на руското законодателство в Чечения може да стане само след още един кървав конфликт\".  \"По време на чеченските войни Чечения беше по-интегрирана с Русия отколкото е днес\", твърди Ахмед Закаев, който изданието представя като \"бивш викокопоставен представител на Чечения, който сега живее в изгнание във Великобритания\". Кадиров плаши опозицията с убийство. Не без одобрението на Путин, твърди Навални \"Файненшъл таймс\" цитира и мнението на бивш високопоставен кремълски чиновник: \"В Чечения армията не е армия, полицията не е полиция. В спецслужбите много хора ненавиждат Кадиров за това и напълно е възможно да пробват да разрушат този модел, ако им се предостави възможност. Когато Путин си отиде, това ще бъде опасен момент\". \"Квазитоталитарното управление, което имаме сега там, няма алтернатива. Всеки опит за демократизация отново ще доведе до кръвопролития\", добавя той. \"Към момента Москва продължава да субсидира режима на Кадиров с големи финансови инжекции\", пише изданието. Според бившия кремълски кадър това е \"нашата компенсация за мира\", като по-добрият живот и икономическата стабилност по думите му били предпоставка за съхранение на спокойствието. Не на това мнение е обаче Закаев, който иска незавимимост на Чечения.  Кадиров пожела Путин да управлява до живот Изданието отбелязва, че според много анализатори Путин ще си създаде пост, който ще му позволи да запази влиянето си над който и да стане негов приемник като президент. \"Но дори и тези маневри могат да нарушат путинския модел на управление на Чечения\", се казва в статията. \"Една от основните опасности е някой високопоставен кадър на спецслужбите да се опита да се възползва от предоставена възможност да се отърве от Кадиров - да се съхрани модела, но да се замени основният в него. Другият риск е сам Кадиров да направи нещо, ако престане да бъде сигурен, че Путин го поддържа\", смята бивш член на службите за сигурност. Кадиров пожела Путин да управлява до живот", "date": "2018.08.31", "title": "Как Кадиров може да дестабилизира Русия"}
{"url": "http://clubz.bg/72547-nijl_gejmyn_i_murakami_v_kratkiq_spisyk_za_alternativniq_%E2%80%9Enobel%E2%80%9C", "text": "След гласуване на читателите и преценка на журито, вече е ясен и краткият списък на финалистите за алтернативния „Нобел“. Двамата от общо четирима кандидати за отличието са британецът Нийл Геймън и японската литературна суперзвезда Харуки Мураками, става ясно от съобщение в сайта на Нова академия. Останалите са Марис Конде от Френска Гваделупа и Ким Тхуи, родена във Виетнам. Нобелът за литература при писател от японски произход. Не е Мураками Наградата на Нова академия беше основана след скандала, който разклати доверието в Шведската кралска академия в началото на тази година, когато съпругът на един от членовете беше обвинен в сексуално насилие. В резултат на „загубено публично доверие“ Нобеловата награда за литература за 2018 г. беше отменена. Но бе създадена алтернативата ѝ, отново в Швеция. Нова академия в Швеция дава награда вместо Нобела за литература Наградата ще бъде обявена по същото време есента, но вместо малък и таен комитет да избира победителя, Нова академия разчита на мнението на над 100 познати личности от шведската култура. Кандидатите за наградата бяха посочени от библиотекари и книжари. Получи се списък от 47 писатели, предоставен за гласуване на читателите онлайн. Четиримата с най-много гласове бяха одобрени от независимия издател Ан Палсон. Победителят ще стане ясен през октомври. При обявяването на финалистите Нова академия описа Геймън като  Геймън сподели в Туитър, че е „развълнуван“ да присъства в късия списък: Мураками, който често попада в кратките списъци за Нобеловата награда,  , отблязват от Академията. Книгите му „Норвежка гора“ и „Хроника на птицата с пружина“  . Поради изискването за квота, в краткия списък присъстват и две жени. Марис Конде, позната повече в чужбина с книгите си „Desirada“ и „Segu“, е  , твърдят от Нова академия. Впечатляващо в книгите ѝ е  В краткия списък е и Ким Тхуи, родена в Сайгон, Виетнам, и израснала в Канада. Алтернативната Нобелова награда ще бъде присъдена на писателя, който разказва  , за разлика от Шведската академия, която удостоява  . Веднъж щом има излъчен лауреат, Нова академия ще се разпусне, тъй като няма желание да се конкурира с Кралската. Тази година Шведската академия няма да присъди литературното отличие, но за 2019-а ще обяви двама носители на наградата. Нова академия в Швеция дава награда вместо Нобела за литература", "date": "2018.08.31", "title": "Нийл Геймън и Мураками в краткия списък за алтернативния „Нобел“"}
{"url": "http://clubz.bg/72544-trymp_es_e_pochti_tolkova_ujasen_kolkoto_kitaj_no_v_umalen_vid", "text": "Предложението на ЕС да се откаже от мита върху вноса на американски автомобили не е достатъчно, заяви Доналд Тръмп в интервю за Блумбърг, предаде Франс прес. Ш добави: Тръмп: Евросъюзът е враг на САЩ Европейският комисар за търговията Сесилия Малмстрьом заяви вчера в Брюксел, че ЕС е готов да включи автомобилостроенето в евентуално търговско споразумение със САЩ, за да се сложи край на сегашния търговски конфликт с Вашингтон. Тръмп заплашва да въведе 25-процентни мита върху вносните автомобили и е възложил на търговското министерство на САЩ да проучи въпроса. САЩ и Китай могат да убият Световната търговска организация. Това е добре Президентът Доналд Тръмп заплаши в интервю за агенция Блумбърг да извади САЩ от Световната търговска организация (СТО), ако тя не подобри работата си, предадоха Ройтерс и ТАСС. Доналд Тръмп многократно се е оплаквал, че САЩ са подложени на несправедливо отношение в световната търговия и обвинява СТО, че е допуснала това. Той е заявявал, че СТО от дълги години \"се държи лошо\" със САЩ и че организацията трябва да промени политиката си. \n\tПрез април Тръмп написа в Туитър, че СТО дава преференции на Китай и се държи несправедливо към САЩ. В началото на юни на съвещание на кабинета си Тръмп нарече \"бедствия\" Северноамериканското споразумение за свободна търговия (НАФТА) и СТО. Тръмп също е заявявал, че САЩ ще се стремят към реформиране на тази организация. \n\tСветовната търговска организация е създадена на 1 януари 1995 г. и в нея членуват над 160 държави. Седалището й е в Женева. \"Ловът на вещици\" скара Тръмп и Сешънс Президентът Доналд Тръмп заяви в интервю за агенция Блумбърг, че Джеф Сешънс ще остане министър на правосъдието на САЩ поне до изборите за Конгрес през ноември, предаде Ройтерс. \n\tПрезидентът отказа да отговори на въпрос дали Сешънс ще остане на този пост и след ноември, отбелязва Блумбърг. \n\tТръмп многократно е критикувал Сешънс, че си е направил самоотвод от разследването на руската намеса в американските президентски избори от 2016 г. След самоотвода на Сешънс заместник-министърът на правосъдието Род Розенстайн назначи специалния прокурор Робърт Мълър за ръководител на разследването, което Тръмп нарича \"лов на вещици\", а в интервюто за Блумбърг заяви, че е незаконно, защото \"според някои отлични експерти не е трябвало да се назначава специален прокурор\". \n\tНякои конгресмени републиканци предричат, че Тръмп ще уволни Сешънс след изборите на 6 ноември, пише БТА. САЩ и Китай могат да убият Световната търговска организация. Това е добре \"Ловът на вещици\" скара Тръмп и Сешънс", "date": "2018.08.31", "title": "Тръмп: ЕС е почти толкова ужасен, колкото Китай, но в умален вид"}
{"url": "http://clubz.bg/72541-intelektualci_sreshtu_otkrivaneto_na_pametnik_na_pencho_kubadinski", "text": "Група интелектуалци се обявиха срещу издигането на паметника на Пенчо Кубадински в град Лозница. Монументът в памет на висшия функционер на БКП, ръководил Възродителния процес срещу българските турци, трябва да бъде открит в родния му град на 6 септември, когато се навършват 100 години от рождението му. Писмото е адресирано до президента Румен Радев, премиера Бойко Борисов, главния прокурор Сотир Цацаров и до областния управител на Разградска област Гюнай Хюсмен.  Интелектуалците споделят недоумението си как при действащ от 2000 година Закон за обявяване на комунистическия режим за престъпен  . Следват имената на проф. Ивайло Знеполски, проф. Амелия Личева, проф. Михаил Неделчев, проф. Миглена Николчина, проф. Борис Сергинов, проф. Иван Еленков, проф. Димитър Михайлов, проф. Иван Станков, доц. Пламен Дойнов, доц. Бойко Пенчев, доц. Йордан Ефтимов, доц. Даниела Колева, доц. Лъчезар Стоянов, Иван Теофилов, Иван Цанев, Михаил Вешим, Захари Карабашлиев, Теодора Димова, Димитър Бочев, Алек Попов, Тони Николов, Митко Новков, Зелма Алмалех и Стефан Джамбазов. „Площад Славейков“ се присъединява към техния призив.", "date": "2018.08.31", "title": "Интелектуалци срещу откриването на паметник на Пенчо Кубадински"}
{"url": "http://clubz.bg/72545-osydiha_bylgarin_za_krajba_ot_bankomati_vyv_franciq", "text": "Съд в северния френски град Руан осъди на 4 години затвор, от които една година условно, 45-годишния българин Пламен Абрашев за кражба на пари от банкомати с фалшиви карти, получени с кражба на лични данни, съобщи сайтът paris-normandie.fr. \n\tРазследването е започнало на 8 февруари 2016 г., когато Пощенската банка на Руан е сигнализирала в полицията редица съмнителни тегления на пари от свои банкомати. Засегнати са десетки души, от чиито сметки са изтеглени суми между 300 и 500 евро.  \n\tАбрашев е бил задържан на 6 юни 2017 г.на парижкото летище Роаси на връщане от България. В апартамента му са намерени 2517 празни банкови карти, скимиращи устройства за копиране на данни от магнитни ленти, 18 камери, с които се записвали пинкодове на клиенти и 3 магнитни клавиатури като тези на банкоматите. \n\tАбрашев заявил, че извършва тези престъпления от 2015 г. По негова оценка той е откраднал около 150 000 евро.", "date": "2018.08.31", "title": "Осъдиха българин за кражба от банкомати във Франция"}
