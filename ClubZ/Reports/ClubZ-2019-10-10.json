{"url": "https://clubz.bg/88935-prof_minekov_na_sreshta_s_manolova_razkysvaneto_na_lik_e_shamanizym", "text": "Това заяви скулпторът проф. Велислав Минеков днес по време на среща на гражданския кандидат за кмет на София Мая Манолова с интелектуалци и хора на изкуството. Сред участниците и присъстващите в дискусията с модератор Иван Гарелов бяха още проф. Валентин Старчев, академик Крум Дамянов, проф. Андрей Пантев, журналистите Лили Маринкова и Виза Недялкова, председателят на Съюза на българските писатели Боян Ангелов, председателят на Съюза на колекционерите в България, проф. Валери Стефанов, режисьорът Борис Панкин, композиторът – проф. Георги Костов, джаз изпълнителят Васил Петров, режисьорът и операторът на филма, носител на множество международни награди  „Ага“ – Милко Лазаров и Калоян Божилов. Проф. Минеков нарече разкъсването на портрета на Мая Манолова „шаманизъм“. Преди дни вандали разкъсаха шатрата пред НДК, в която се помещава щабът на кандидатката, като един от разрезите бе именно през нейното лице. Преди това шатрата и лицето й бяха неколкократно надрасквани с маркер и химикал. Според него се харчат милиони за глупости, като твърде скъпи колчета по „Граф Игнатиев”. Той определи ремонта на улицата като „какофония”, а бул. „Витоша“ – като „неясен провинциален проект от далечното минало“.  , посочи още той. -  .  Според Минеков е нормално в общината да съществува комисия от специалисти и професионалисти, които да определят какво е нужно като монумент, дали е исторически достоверен, да се направи конкурс между автори и да се избере кое е най-доброто представяне.     , заяви Лили Маринкова.  , каза проф. Андрей Пантев. , каза председателят на Съюза на българските писатели проф. Боян Ангелов.  \n\t \n\t , заяви и Виза Недялкова. , каза режисьорът Борис Панкин.  , пожела успех  и  композиторът проф. Георги Костов. Думата взе и гражданският кандидат за кмет на София Мая Манолова:  И допълни –     ", "date": "2019.10.10", "title": "Проф. Минеков на среща с Манолова: Разкъсването на лик е шаманизъм"}
{"url": "https://clubz.bg/88930-prokuraturata_maj_otkri_prestypleniq_v_bnr_shte_proverqva_razgovorite_na_kostov", "text": "Очни ставки, разпечатки от телефонните разговори на директора на Българското национално радио (БНР) Светослав Костов и записи от улични камери.  Така ще продължат прокурорските проверки за спирането на програма „Хоризонт“ за близо пет часа на 13 септември, както и за подадения от Съвета за електронни медии сигнал за упражняван натиск върху журналисти от радиото от страна на неговото ръководство. По въпроса за цензурата се очаква и образуване на досъдебно производство. Журналисти от БНР до СЕМ: Върнете дебата за радиото където му е мястото Това се разбра днес от думите на главния прокурор Сотир Цацаров, който днес бе изслушан от временната анкетна комисия, която обследва обстоятелствата около кризата в БНР. От изложението на Цацаров се разбра, че прокуратурата работи по „пет сюжетни линии“. Разбра се още, че „невинността“ на генералния директор вече е под въпрос, предвид обявените първоначално резултати от 3-дневната проверка веднага след спирането на радиото. Тогава от държавното обвинение обявиха, че данните към онзи момент сочат като виновник за спирането на програма „Хоризонт“ техническия директор Пламен Костов, който е подвел генералния Светослав Костов. Сега обаче става ясно, че двамата Костовци са дали противоположни показания, като взаимно се обвиняват за замлъкването на радиото. Както е известно, самата „профилактика“, с която спирането на програмата бе мотивирано, се е оказала ненужна. Т.е., търси се умисъл.  Първата сюжетна линия, очертана от Цацаров, касае самото спиране на радиото. За първи път бяха изнесени данни от дадените от Пламен Костов показания. Според неговата версия, пресъздадена от главния прокурор, на 11 септември в 17,51 ч Светослав Костов му се обадил и му разпоредил да спре излъчването на „Хоризонт“. Той му заявил, че това е пълно безумие, на което генералният директор отговорил: „Изпълнявай!“. Пламен Костов твърди, че отново се е обадил на началника си и поискал някаква форма на писмено уведомление към НУРТС. Отговорът на Светослав Костов бил „Пращай каквото трябва“. И така на 12 септември пратил мейла до НУРТС. На същата дата около 17 ч пак имали разговор, като Светослав Костов казал на техническия директор: „Продължавай и дръж НУРТС на стендбай“. Депутатите канят Цацаров да говори за казуса \"БНР\"  Според Пламен Костов генералният директор му се обадил на 13-ти и му разпоредил да се обади на НУРТС да пусне сигнала в 10,20 ч., разказа още Цацаров.  Но посочи, че тук техническият директор си противоречи, защото твърди, че разговорът със Светослав Костов се е провел около 9 ч, а в същото време е установено, че писмото до НУРТС за възстановяването на сигнала е пратено час по-рано. Все пак главният прокурор посочи, че Пламен Костов „съвсем точно възпроизвежда номерата и часовете на проведените разговори“. Версия номер две, разбира се, е тази на Светослав Костов. Той обаче нямал спомени за часове и дати на телефонни обаждания, както и на телефонни обаждания изобщо „Костов може да е звънял, може и да не е звънял“, заявил той по адрес на подчинения си директор „Техника“.  По тази „първа сюжетна линия“ Цацаров очерта какво предстои: ще се изискат разпечатките от телефонните обаждания и на двамата Костовци. Ще има и очна ставка между двамата „поради крещящото разминаване“ на версиите им. Разпечатки ще се изискат и за да се види звънели ли са политически лица на генералния директор. Това е във връзка с „втората сюжетна линия“ - твърденията на журналисти от радиото, че върху Костов е упражняван натиск. Те касаят най-вече разказа на водещата и съдебен репортер Силвия Великова, че Костов е направил на 11 септември лично пред нея признание по време на проведен между двамата разговор в намиращия се в близост до БНР парк Борисова градина, че четири лица от политически партии са му звънели с искане да я свали от ефир. Вече се спрегна името на депутатката от ДПС и медиен експерт на партията Велислава Кръстева, която преди време коментира пред \"Дневник\", че ще търси правата си по съдебен път, ако името й бъде намесвано в този контекст. С три гласа \"за\" и два \"въздържал се\" СЕМ започна процедура по отстраняване на директора на БНР Казусът „БНР“ тръгна именно от свалянето на Великова от ефир и отнемането на ресора й на 12 септември. В същия ден, след бурна обществена реакция, тя бе възстановена на позициите си, но след личната намеса на премиера Бойко Борисов. „Хоризонт“ спря на следващия ден – именно в часовия пояс, в който Великова трябваше да води предаване. Днес Цацаров разказа част от показанията на Великова. В разговора й с Костов той й казал, че са му се обадили 4 лица, които тя познава, с искане за отстраняването й, защото се дразнели от начина, по който отразява дейността на прокуратурата и процедурата по избор на нов главен прокурор – единственият кандидат Иван Гешев. На Въпрос на Великова кои са лицата, Костов отрекъл да са Цацаров или Гешев. Журналистката твърди още, че Костов й заявил, че ако не изпълни желанията за отстраняването й, то децата му щели да останат гладни. Както и че ще пострада бюджетът на радиото (за този елемент от разказа – малко по-долу). Светослав Костов обаче отрича да е водил изобщо разговор с журналистката в Борисовата градина. Разказал как минавал оттам и видял Великова в компанията на нейна колежка, която била в майчинство. Разпитал как е детето и „тръгнал по своя път“.    Кой спря БНР - десетки журналисти в подкрепа на Силвия Великова (СНИМКИ+ВИДЕО) Заради и това разминаване в показанията, ще бъдат изискани записи от камерите в района на радиото от този ден. И пак ще се искат разпечатки от телефонните разговори на Костов – входящи и изходящи. Трафичните данни обаче не показват съдържание на разговори, а само от кои номера и кога са проведени. Т.е. дори и да се установи, че политици са звънели на Костов, това не може да покаже какво са си говорили. Разпечатки ще се изискват и от разговорите на останалите лица, които твърдят, че имат данни за цензура в радиото. Любопитен елемент от разказа на Цацаров от днес е и как Костов дал показания, че се е върнал по спешност от командировка на 11 септември поради проблеми с бюджета на радиото. Съвпадение или не - за политически заплахи за бюджета на радиото е говорил той и на Великова, според нейния разказ. След така направеното изложение и по тази сюжетна линия, Цацаров посочи, че „данни за престъпление са налице и ще бъде образувано досъдебно производство.“ „Третата сюжетна линия“ за обвинението се оказа сигналът до прокуратурата, за който Клуб Z писа. Той е свързан със злоупотреби в БНР в мандата на предишното ръководство. Става въпрос за необезпечени договори, просрочени задължения, плащания по закона за обществените поръчки, които са над прага на поръчките, заплатени дейности извън обхвата на поръчките и др. Сигналът е изпратен на СГП, защото касае длъжностни престъпления.  Противно на очакванията, Цацаров не се разпростря върху този въпрос, който е страничен към момента, в който се говори за цензура и натиск в БНР, довели вероятно и до спирането на „Хоризонт“. Очаквано: обвиниха техническо лице от БНР за спирането на \"Хоризонт\" Като „сюжетни линии номер 4 и 5“ бяха посочени още: разправа между двама служители на радиото (която засега също няма касателство към цензурата и замлъкването на радиото), както и твърденията на Светослав Костов за „саботаж“ - имало втори опит за спиране на радиото – през октомври, заяви той преди няколко дни. От НУРТС категорично отрекоха и тяхната версия бе потвърдена днес и от Цацаров. Депутатите канят Цацаров да говори за казуса \"БНР\"  С три гласа \"за\" и два \"въздържал се\" СЕМ започна процедура по отстраняване на директора на БНР Кой спря БНР - десетки журналисти в подкрепа на Силвия Великова (СНИМКИ+ВИДЕО) Очаквано: обвиниха техническо лице от БНР за спирането на \"Хоризонт\"", "date": "2019.10.10", "title": "Прокуратурата май откри престъпления в БНР, ще проверява разговорите на Костов"}
{"url": "https://clubz.bg/88934-erdogan_plashi_da_prati_na_evropa_36_mln_migranti", "text": "Турският президент Реджеп Тайип Ердоган днес за пореден път заплаши Европа, че ще я наводни с мигранти. Разгневен от критиките на ЕС срещу военната му намеса в Сирия, той заплаши да отвори северната граница на страната си за 3,6 милиона сирийски бежанци, които сега са на турска територия, предаде белгийската информационна агенция “Белга”. Върховната представителка на ЕС Федерика Могерини днес осъди турската операция и поиска тя да бъде спряна в  , подкрепена от държавите членки. ЕС иска Турция да прекрати операцията в Сирия ЕС е отпуснал на Турция общо €6 млрд. от 2016 година насам за издръжката и устройването на сирийските бежанци на нейна територия. Турските сили включват 40 000 войници с танкове и бронетранспортьори, подкрепени от авиация и артилерия. Техни съюзници са 20 000 сирийски опозиционни бойци. Армията на Ердоган днес продължи да напредва в североизточна Сирия. Задачата ѝ е да установи там “зона за сигурност” с дълбочина 30 километра. Ердоган смята да изтласка от нея кюрдските “Народни отряди за самоотбрана” (YPG), които Анкара разглежда като продължение на обявената за терористична Кюрдска работническа партия (ПКК).  Той възнамерява и да върне в зоната част от сирийските бежанци в страната му. Турските сили са убили 109 кюрдски бойци, каза днес турският президент. Международните критици на операцията му посочват, че тя само ще усложни 8-годишната гражданска война в Сирия, ще подгони нови тълпи от бежанци през Средиземно море към Европа и ще пусне на свобода 10 000 пленени бойци на разгромената групировка “Ислямска държава”, които кюрдите и изтеглените от района американски войски пазеха. Днес турският външен министър Мевлют Чавушоглу се опита да разсее тези тревоги, уверявайки, че страната му или ще изпрати пленниците в държавите, от които произхождат, или сама ще поеме отговорност за тях. Кюрдските власти в северна Сирия обаче днес съобщиха, че турски артилерийски снаряди са ударили затвор, в който се намират “най-опасни престъпници от 60 националности” и че турските удари по затворите заплашват да предизвикат “катастрофа”. Какво да каже София за турската военна намеса в Сирия? Или да си трае? Тръмп, чието изтегляне на американските войски от района позволи турската офанзива, я нарече днес “лоша идея” и отрече САЩ да са я поощрявали. Той призова Турция да пази цивилното население и етническите и религиозни малцинства и да не допуска хуманитарна криза. Нейните първи признаци обаче са вече налице - над 60 000 души побегнаха от родните си места в ударените от турската авиация и артилерия сирийски гранични градове. Американският републикански сенатор Линдзи Греъм, който обикновено подкрепя Тръмп, критикува решението му да изтегли US войските от североизточна Сирия и обяви проект за санкции срещу Турция заедно с колегата си от демократите Крис ван Холен. Предложените замразявания на активи и визови забрани ще бъдат насочени срещу висши турски представители, включително Ердоган, заради покупката на руските зенитни ракетни системи С-400.Те също ще засегнат всеки, който прави военни сделки с Турция подкрепя производството на енергия за нейните въоръжени сили, предаде Ройтерс. Също така ще забранят военната помощ за Турция и ще изискат доклад за състоянието на Ердоган.  Съветът за сигурност ще се събере днес да обсъжда Сирия по искане на Великобритания, Франция, Германия, Белгия и Полша. В писмо до съвета Турция определя операцията си като “пропорционална, премерена и отговорна”. Двадесет и две-членната Арабска лига съобщи, че свиква извънредна среща в събота. Саудитска Арабия и Египет вече критикуваха интервенцията. Израелският министър-председател Бенямин Нетаняху осъди турското нашествие и предупреди за опасност от етническо прочистване.  Русия заяви, че ще настоява за диалог между правителствата на Сирия и Турция. Италия осъди офанзивата като “неприемлива”, отбелязвайки, че военните действия в миналото винаги са водили до тероризъм. Какво да каже София за турската военна намеса в Сирия? Или да си трае?", "date": "2019.10.10", "title": "Ердоган плаши да прати на Европа 3,6 млн. мигранти"}
{"url": "https://clubz.bg/88929-arh_borislav_ignatov_zavishenite_niva_na_azotniq_dioksid_iziskvat_radikalna_promqna", "text": "Засилен мониторинг за чистотата на въздуха в София и намаляване на използването на моторни превозни средства в града - за сметка на по-удобно придвижване с обществен транспорт, с велосипеди, пеша и създаване на градска среда за целта. Това са две от мерките, които   и кандидатът за кмет на столицата от обединението  предлагат в програмата си за   в София. Арх. Борислав Игнатов: Ние сме против \"видимия въздух\" в София В частта за засилен мониторинг предложенията от програмата са следните:  За необходимостта от предлаганите мерки и разработването на програмата за радикална промяна на мобилността в София говорят и данните на гражданската организация AirBG.info за нивата на азотен диоксид (NO2) във въздуха в столицата. През август месец тази година, в средата на все още намален интензитет на автомобилния трафик, в 20 локации показателите са в нормите, 9 са с по-високи от допустимите нива, а при 2 са отчетени критично високи стойности (близо 2 пъти превишение) на азотен диоксид. \"Дишай!\" - кандидати за кмет на София в дебат за чистия въздух  От началото на учебната година, в продължение на 10 дни интензивен трафик (за периода 16.09 - 26.09), над 60% от резултатите са над средногодишната норма, като на места превишенията са над 2 пъти. \n\tВисокото замърсяване с азотен диоксид в най-натоварените от трафика места крие огромни опасности, предупреждават от \"Демократична България\". Азотният диоксид (NO2) е токсичен и при високи концентрации може да причини дори и смърт. Високите нива на азотен диоксид във въздуха имат неблагоприятни здравни последици, свързани с респираторни проблеми, (включително възпаление на дихателните пътища при здрави хора и повишени респираторни симптоми при хора с астма) и чернодробни заболявания. Установена е връзка между краткотрайните излагания на замърсяване с NO2 и увеличения брой посещения в спешната помощ, както и хоспитализации поради респираторни заболявания. \n\tНай-застрашени от риск са хората, които живеят или работят близо до натоварени пътища, както и хората с белодробни заболявания, деца, възрастни и хора, извършващи активно дейности на открито. Борислав Игнатов обяви \"10 неща за първите 100 дни\" Азотният диоксид се отделя при горенето на изкопаеми горива при високи температури. Основните източници на азотен диоксид са превозните средства, електроцентралите, промишлени източници на емисии и нетранспортни източници, като строителство и градинско оборудване (моторни резачки, косачки). Всички тези източници работят с изкопаеми горива. В София основният източник на азотен диоксид са моторните превозни средства, като дизеловите двигатели имат повече емисии. Според официалните източници в града няма наднормено замърсяване в последните години. Следва да се отбележи обаче, че през годините такова е имало, казват от обединението. Например през 2011 г. и 2012 г. станция \"Орлов мост\" е показвала превишаване на средногодишната норма. Изнесените днес данни от гражданската организация AirBG за измервания на азотен диоксид през изминалото лятото от юни до края на септември в София, както и измервания на сдружение \"За Земята\" през зимата на 2017-2018 г., показват притеснителни резултати в редици точки на града. И двата източника показват, че в районите с висок трафик измереното замърсяване за съответните периоди е над допустимите годишни норми. Програмата \"Дигитална столица\" на арх. Игнатов - отворена за идеи от граждани Примери за това са районите на \"Лъвов мост\", на \"Орлов мост\" и въобще районите по протежението на \"Цариградско шосе\" и бул. \"Сливница\", а тревожни данни има дори и за станции, разположени в квартални улици, край училища и детски градини. Всичко това налага засилен мониторинг за нивата на NO2 и мерки за намаляване на трафика в града, мотивират се още за нужните промени в София от екипа на кандидата за кмет арх. Игнатов. Основните притеснения са свързани с това, че броят на автомобилите, както и задръстванията в града непрекъснато растат. Освен това има изключително натоварени артерии, на които няма мониторинг, например бул. „Сливница“. \"Дишай!\" - кандидати за кмет на София в дебат за чистия въздух  Борислав Игнатов обяви \"10 неща за първите 100 дни\" Програмата \"Дигитална столица\" на арх. Игнатов - отворена за идеи от граждани", "date": "2019.10.10", "title": "Арх. Борислав Игнатов: Завишените нива на азотния диоксид изискват радикална промяна"}
{"url": "https://clubz.bg/88926-zasechka_v_oryjieto_na_ubieca_ot_hale_spasilo_desetki_ot_smyrt", "text": "27-годишният германец Щефан Б. е нападателят от Хале, който вчера се опита да влезе в синагогата на града, въоръжен с автомат, големи количества взривове и гранати. Мъжът е арестуван в ранния следобед. Той успя да убие двама случайни минувачи и само дефект в оръжието му е спасило десетки други от смърт. Нападателят на синагогата в Хале е заловен. Двама са убити Убиецът бил самотник, нямал приятели и прекарвал времето си в интернет. Родителите му са разведени. В дома му властите откриха антисемитски призиви. Бащата коментира пред „Билд“, че е в шок от случилото се. Целта на Щефан Б. е била да убие колкото се може повече хора и той се е подготвял дълго време за атаката, съобщиха разследващите. Мотивите са антисеметизъм, а младият мъж е имал и крайнодесни схващания. В деня на нападението в синагогата в Хале е имало между 80 и 100 души, които се събрали да празнуват най-големия еврейски празник Йом Кипур. разказа председателят на еврейската общност в Хале Макс Привороцки. Хората изпаднали в паника, наложило се лекари да помогнат на някои от тях, когато всичко приключило. Вбесен от това, че не е влязъл в синагогата, Щефан нахлул в дюнерджийницата отсреща. Той бил облечен в маскировъчни дрехи, носел каска, на която прикрепил камера. Цялата атака е стриймвана в интернет. На записа се вижда как момче на 20 години се опитва да се скрие между хладилниците в дюнерджийницата и моли за живота си. Убиецът насочва оръжието към него и стрея многократно. Това е първата му жертва. След това излиза и насочва автомата към пощенски куриер. Оръжието обаче засича и куриерът успява да избяга. Автоматът засича многократно и това спасява още дузина минувачи. Не и жена, която в този момент се намира до еврейските гробища. Убиецът я прострелва и тя умира на място. Днес в Хале пристигна президентът на Германия Франк-Валтер Щайнмайер. Той положи венец пред синагогата и заяви: Щайнмайер призова германците да защитят еврейската общност в страната. Още по-конкретни думи намери вътрешният министър на Бавария Йоахим Херман. Той директно обвини за станалото популистката партия „Алтернатива за Германия“ и лидерът й в провинция Тюрингия Бьорн Хьоке. „Хьоке е този, който е отговорен за възраждането на антисемитизма в страната ни“, категоричен бе Херман, припомняйки скандалните прояви на Хьоке, при които той отрече холокоста и се подигра на еврейски паметници в памет на жертвите на геноцида.", "date": "2019.10.10", "title": "Засечка в оръжието на убиеца от Хале спасило десетки от смърт"}
{"url": "https://clubz.bg/88912-kogato_si_v_efir_i_govorish_za_turskata_ataka_v_siriq_a_deteto_iska_da_ti_kaje_neshto_video", "text": "В студиото на новините на MSNBC на живо се обсъжда гореща международна тема - въздушните удари на Турция по Северна Сирия. Журналистката Къртни Кюб обяснява какво представлява новата ситуация, когато в ефир се появява неочакван гост - първо изплува усмихнатото лице на около 4-годишно момченце, после се вижда как детето протяга ръце към нея. И добавя усмихнато: Телевизия на живо.  Живото включване на младежа приключва тук, защото на екран вече грее нещо по-сигурно - карта на обсъждания район. Ето и видеото със специалното участие на малкия гост: В ефира и на най-сериозната телевизия неизбежно се случват изключително забавни моменти, показва и история, която разсмя света преди две години. Тогава голяма популярност получи друго видео с живо, непланирано включване на деца. Докато експертът по Южна Корея Робърт Е. Кели обясняваше детайлите около импийчмънта на президенката на страната Пак Кън Хе, в стаята и в кадър влетя лъчезарно момиченце с яркожълта блузка.  Когато си в ефир, а в стаята нахлуват децата ти...   (ВИДЕО) Кели задържа дъщеря си, но в следващия момент нахлу и синът му в проходилка на колела, решен и той да види с кого говори баща му...Нататък ситуацията стана съвсем абсурдно-забавна. Тук можете да си припомните и тази история:     Докато експертът на Би Би Си типично по английски известно време се опитваше да се прави, че в стаята няма никой друг освен него, журналистката от MSNBC реагира по-естествено. Изводът и от двете случки е, че, когато детето ви е някъде наоколо, докато сте в ефир, то в някакъв момент все влиза в кадър. Което за зрителите не е никак неприятно.", "date": "2019.10.10", "title": "Когато си в ефир и говориш за турската атака в Сирия, а детето иска да ти каже нещо (ВИДЕО)"}
{"url": "https://clubz.bg/88928-makedoniq_kradec_na_istoriq_ili_ravnopraven_s_bylgariq_naslednik", "text": "Декларация, разпространявана във фейсбук, отправя сериозни критики към рамковата позиция на правителството за започването на преговори на ЕС с Македония България подкрепя Северна Македония. Под условие Тази позиция днес бе подкрепена с декларация от парламента. Декларацията се подкрепя от хора от различни професии - предимно учени и специалисти, но и от евродепутата на \"Демократична България\" Радан Кънев. Подписалите се под декларацията изтъкват, че рамковата позиция на българското правителство настоява македонците просто да препишат българската история до 1944 г. Според тях днешна България и днешна Северна Македония са равноправни наследници на вековна култура и цивилизация. В декларацията се казва, че отричането и понижаването на създадената през последните десетилетия македонска култура може само да нагнети омраза към България. По този начин българската рамкова позиция вместо да засили връзките ни на база нашата обща история, ще се превърне в нова разделителна линия на подозрение и неприязън. И всичко това е дълбоко обезпокоително и то поставя под съмнение цялостното развитие на преговорите в бъдеще. Чужда държава ли е Русия и ще паднем ли от геополитическия прозорец В декларацията се казва още, че вместо ултиматуми трябва да се води по-активна българска политика. И се пита кога ще има кореспонденти на БНР и БНТ в Скопие, съвместни проекти, финансирани от България, кога ще запоне строителството на Коридор 8, кога ще се направи ж.п линията София – Скопие, защо не се гледа българска телевизия в Скопие и македонска в София и т.н. Изтъква се, че шансовете за приближаване на двата братски народа и за бъдещ общ живот в Европейски съюз има опасност да бъдат пропилени. ДЕКЛАРАЦИЯ ПО РАМКОВАТА ПОЗИЦИЯ НА БЪЛГАРСКОТО ПРАВИТЕЛСТВО ЗА МАКЕДОНИЯ. ОТВОРЕНА Е ЗА ПОДПИСИ КАКТО ОТ БЪЛГАРИ, ТАКА И ОТ МАКЕДОНЦИ. ПИШЕТЕ ДОЛУ ДВЕ ИМЕНА И ПРОФЕСИЯ, Ние, Граждани на Република България и Република Северна Македония, без разлика на политически пристрастия и национална идентичност, общественици, български граждани потомци на родове с корен от Македония, Изразяваме нашето разочарование и дълбока тревога от огласената Рамкова позиция на българското правителство по преговорите на Република Северна Македония за бъдещо членство в Европейския съюз. Смятаме това завръщане към езика на националкомунизма за абсолютно недопустимо. Отчитаме като разумни залегналите изисквания за ускоряване работата на Смесената комисията по исторически и образователни въпроси и постигане на по-бързи резултати от нея, както и за по-голям обществен отзвук от работата ѝ. Смятаме наистина за удачно вече постигнатите договорености да се отразяват и в различни информационни табели с историческа насоченост, в учебни програми по дадени дисциплини в училище, при паметници, плочи, гробища и др., както и в изказвания и коментари на държавници, политически фигури и медии, свързани с отразяване на исторически събития. Заедно с това, не можем да не констатираме, че цялостният тон на т. нар. Рамкова позиция спрямо Република Македония е недопустим. В нея се съдържат редица притеснителни и проблематични изисквания. Заложено е, при това неколкократно и като червена нишка, предварително и трудно защитимо от научна гледна точка недискусионно фундаментално разбиране за „общата ни история до 1944 г.“ На няколко пъти тя се загатва като история на само един народ – „българския народ“. На практика се настоява македонската страна да препише досегашната българска история до тази година. Всъщност днешна България и днешна Северна Македония са равноправни наследници на вековната култура и цивилизация. Затова осъждаме често използваното от някои националисти и от двете страни понятие „кражба на история“. Рамковата позиция съдържа в себе си и наивното разбиране, че по въпросите за идентичността на всички исторически личности съществуват лесни и еднозначни отговори от днешна гледна точка, поради което и поставя въпросът на плоскостта „или българин-или македонец“. В нея се съдържа и едно дискриминационно спрямо македонските подрастващи изискване. То е свързано с настояването съответните „исторически и литературни извори от XIX в. и XX в., успоредно с адаптираните текстове, да се представят и изучават на езиковата норма, на която са написани оригинално“. Имайки предвид указаните хронологически рамки, в случая видимо не става дума за загриженост учениците в България и Македония да се запознаят с оригиналните исторически извори. То е насочено единствено към едната от двете държави с нескрити по-далечни цели. В Рамковата позиция се съдържа категорично изискване свързано с периода 1941-1944 г., без той все още да е бил подложен на сериозен научен анализ отиващ отвъд твърде идеологизираните българска и македонска (бивша югославска комунистическа) историографска гледна точка. Пропуска се, че са налице в Република Македония множество вече реабилитирани жертви на югославския комунистически режим, репресирани не само поради българското им самосъзнание, а като вече убедени македонци и привърженици именно на свободна и независима Македония. \n\tНо най-притеснителното е, че Рамковата позиция на българското правителство се препотвърждава изрично крайно необяснимото за международната общност неуважително отношение към политическата и културна идентичност на Република Македония. Отричането и понижаването на създадената през последните десетилетия македонска култура може само да нагнети омраза към България. По този начин българската рамкова позиция вместо да засили връзките ни на база нашата обща история, ще се превърне в нова разделителна линия на подозрение и неприязън. Всичко това е дълбоко обезпокоително и то поставя под съмнение цялостното развитие на преговорите в бъдеще. Вместо да се поставяме ултиматуми, искаме да обърнем за пореден път внимание, че трябва да има по-активна българска политика в западната ни съседка. Кога ще има кореспонденти на БНР и БНТ в Скопие? Кога ще има по-трайно културно присъствие на България там? Кога ще бъде възстановена успешната практика за побратимяване между градовете в двете страни? Защо не се правят съвместни проекти, финансирани от България? Колко още ще чакаме започване строителството на Коридор 8, от който доказана полза имат България, Северна Македония и Албания? Колко години още трябва да минат, за да се направи ж.п линията София – Скопие? Защо не се гледа българска телевизия в Скопие и македонска в София при положение, че това уж бе договорено? Изказваме нашата дълбока тревога, че чисто конюнктурни и вероятно предизборни съображения и амбиции, рискуват за пореден път да поставят на \n\tизпитание процесите, на които бе поставено начало през последните повече от две години. За нас изграждането на стратегическо партньорство с Република Северна Македония е от изключително значение за утвърждаването на българските национални интереси и национална сигурност. Обръщаме се към ръководните кръгове в двете страни, както и към участниците в Смесената комисия да се издигнат на висотата, която им предоставя историята и да не оставят шансовете за приближаване на двата братски народа и бъдещ общ живот в Европейски съюз да бъдат пропилени. ПОДПИСАЛИ: Атанас Шарков, ИТ специалист \n\tНиколай Василев, политолог \n\tКирил Чуканов, историк \n\tДимитър Атанасов, етнолог \n\tДаниел Пангев, икономист \n\tСтефан Дечев, историк \n\tЕмил Георгиев, адвокат \n\tд-р Васил Попов \n\tНиколай Стоименов (йеродякон Донат), духовник, БПЦ \n\tОгнян Минчев, преподавател по политически науки \n\tПетър Анев, киноработник \n\tСветла Димитрова, учител \n\tЛюбомир Христов, директор на училище (Останалите, които подкрепят декларацията, заявяват това чрез коментар под нея във Фейсбук) Чужда държава ли е Русия и ще паднем ли от геополитическия прозорец", "date": "2019.10.10", "title": "Македония - крадец на история или равноправен с България наследник "}
{"url": "https://clubz.bg/88922-nikolaj_plovdivski_ne_posreshtnahme_ruskata_delegaciq_i_slava_bogu", "text": "В свое обяснение до Негово Светейшество Неофит, Патриарх Български, публикувано на страницата на Патриаршията, пловдивският владика Николай обяснява \" : От думите му се разбира, че става въпрос за получено от членовете на Синода на 2 октомври известие, че Синодът няма да свиква събор \"за украински разкол\", както искаше руският патриарх Кирил Това е известният като \"Външния министър\" на Руската православна църква - както най-често наричат   на Кирил волоколамски митрополит Иларион. Освен че напомня, че покрай конфликта между Фенер и Москва за съдбата на Украинска църква   Пловдивският владика продължава:  Той напомня основата - конфликта между РПЦ и наскоро признатата от Вселенската патриаршия автокефална Украинска църква. Вселенската патриаршия призна Украинската православна църква Дядо Николай препраща спорещите страни назад във времето: Откровено иронично владиката пише: Николай пише още: Вселенската патриаршия призна Украинската православна църква", "date": "2019.10.10", "title": "Николай Пловдивски: Не посрещнахме руската делегация и Слава Богу"}
{"url": "https://clubz.bg/88911-moskva_oshtastlivqva_s_primitivizma_si_tam_kydeto_stigne_s_tankove", "text": "Когато в петък вечер се излъчваше съветска телевизия и програма \"Время\", дори и най-посредствените интелектуално българи знаеха, че от екрана се носят възможно най-големите лъжи. Хората живееха под пряко управление на съветския комунизъм - БКП беше колониална администрация, наложена на България от имперския център в Москва. Българите чакаха по 10-12 години за руска кола, която отдалеч приличаше на нормален автомобил. Българите страдаха от репресивната система, пряко наложена от Москва. Българите живееха в недоимък - пряко следствие от грабежа на Москва и задължителното следване на комунистическата доктрина на организирана мизерия. Затова тогава беше трудно да излъжеш българите - те лесно разпознаваха лъжата, изричана от рупорите на съветската пропаганда. Пропагандата, идваща пряко от Москва - като програма \"Время\", и пропагандата, която се лееше по съветски модел от българските медии. Днес младите поколения българи не разпознават пропагандата на Москва като чиста лъжа, защото живеят в общество, което макар и страдащо от сериозни недъзи е доста по-независимо от обществената система, установена в днешна Русия. Много българи вярват на обилната руска пропаганда, лееща се върху тях през източниците на хибридна война срещу България. Много българи, недоволни от собственото си положение в обществото се изкушават да мислят, че вината за техните проблеми идва от запад, от Европа, а не от недъзите на собственото им общество (наследило руините на съветската система). Затова в България нараства опасността ние още веднъж да изпитаме бруталното потисничество на имперската амбиция, идваща от Москва. Амбиция, която се основава върху примитивния начин на живот на най-незрялата цивилизация в северното полукълбо, жадуваща да \"ощастливи\" с примитивизма си всички народи, до които може да достигне с танковете си. Тази опасност е реална - тя се основава върху незнанието, непознаването на Русия от страна на няколко български поколения, които не помнят какво означава да те управлява северната империя.", "date": "2019.10.10", "title": "Москва ощастливява с примитивизма си там, където стигне с танкове"}
{"url": "https://clubz.bg/88933-fon_der_lajen_ochakva_trima_kandidati_za_evrokomisari", "text": "Урсула фон дер Лайен очаква да бъдат номинирани кандидати за еврокомисари от Унгария, Румъния и Франция. Това става ясно от разпространено нейно специално  . Той дойде няколко часа, след като евродепутати отхвърлиха кандидатурата на французойката Силви Гулар. Рована Плумб от Румъния бе номинирана за комисар по транспорта, а Ласло Трочани от Унгария – по съседството и разширяването. Те обаче дори не бяха допуснати до изслушане. Комисията по правни въпроси в ЕП ги уличи в конфликт на интереси. Изборът на новата Еврокомисия пред отлагане. Отхвърлиха кандидатката на Макрон Силви Гулар се провали и на първото, и на второто, допълнително изслушване пред ресорните комисии в ЕП. Унгария номинира нов кандидат - Оливер Вархей. Румъния посочи двама, но те са били отхвърлени от Урсула фон дер Лайен. Поне това гласят неофициални информации от Букурещ. На въпрос на Клуб Z дали думите на Фон дер Лайен от днес означават, че тя е отхвърлила и човека на Будапеща, от ЕК отговориха, че номинациите остават отворени до вземането на решение, без да се правят коментари. Кандидати за еврокомисари от Румъния и Унгария уличени в конфликт на интереси Новата Еврокомисия под кръстосан огън Днес следобед бъдещата председателка на ЕК се е срещнала с председателите на трите главни политически сили в Европарламента – Европейската народна партия (ЕНП), Прогресивния алианс на социалистите и демократите (СиД) и „Обнови Европа“ (ОЕ). В края на изявлението й става ясно, че тя допуска възможността изборът на новата Еврокомисия, насрочен за 23 октомври, да се провали. Макар да не го казва в прав текст, Фон дер Лайен завършва със следните думи: Кандидати за еврокомисари от Румъния и Унгария уличени в конфликт на интереси Новата Еврокомисия под кръстосан огън", "date": "2019.10.10", "title": "Фон дер Лайен очаква трима кандидати за еврокомисари"}
{"url": "https://clubz.bg/88920-rumynskoto_pravitelstvo_padna_vyv_vot_na_nedoverie", "text": "Социалдемократическото правителство на Румъния падна днес, след като изгуби вот на недоверие в парламента, предаде Ройтерс. Очаква се опозиционните партии да се опитат да сформират мнозинство, а президентът Клаус Йоханис да назначи нов министър председател на мястото на досегашната премиерка Виорика Дънчила. Новото правителство ще управлява около година до редовните парламентарни избори насрочени за края на 2020 година. Преброяването показа, че на съвмеството заседание на двете камара на парламента 238 негови членове са гласували против Дънчила, докато за свалянето ѝ от власт са били необходими 233 гласа. Избрано през януари 2018 година, правителството на Дънчила беше отслабено от поражение на европейските избори през май т.г., последнвано през август от разпадане на коалицията с центристкия му съюзник АЛДЕ. Оттогава Дънчила управлява в малцинство. Дошли на власт през 2016 година, социалдемократите видяха как две техни правителства падат за седем месеца: силният човек на левицата Ливи, Драгня, днес в затвора с присъда за корупция, реши, че премиерите, които сам посочи не са му повече \"лоялни\", предаде Франс прес. Раздорите в опозицията и попречиха досега да се обедини в алтернативно мнозинство. Бившият министър Орбан, който е шеф на либералите, от чиято партия идва и Йоханис, се очаква да оглави новото правителство, но той е далече от единодушна подкрепа сред опозиционерите. Новото правителство ще се изправи пред трудната задача да актуализира държавния бюджет заради увеличените публични разходи през последните месеци.. Въпреки високия икономически растеж през последните години, Международният валутен фонд предупреди за опасност бюджетният дефицит да бъде изпуснат от контрол заради обещанието на социалдемократите да удвоят пенсиите до отсега до 2022 година.", "date": "2019.10.10", "title": "Румънското правителство падна във вот на недоверие"}
{"url": "https://clubz.bg/88921-jenite_i_golemiqt_den_na_iranskiq_futbol", "text": "Иран е на прага на футболна революция. Тази вечер мачът от световните квалификации между мъжкия национален отбор и тима на Камбоджа ще бъде по-различен, тъй като най-после ще има жени на трибуните пише Би Би Си, цитирана от бТВ. Досега са продадени повече от 3500 хиляди билета на дами, макар че \"Амнести Интернешънъл\" нарече това пиар ход, понеже капацитетът на съоръжението е 78 хиляди места. На жените в Иран им е забранено да присъстват на футболни срещи от 1979 г. ФИФА прави всичко по силите си, за да осигури достъп на жените във всички футболни мачове в Иран и има уверението на иранските власти, че дамите ще могат да посещават мачове. Проблемът доби гласност, след като Сахар Ходаяри, известна като Синьото момиче заради тима, който подкрепя, се самозапали пред съда в Техеран преди месец. Тя очакваше съдебен процес, тъй като опитала да посети мач, дегизирана като мъж. Веднага бе откарана в болница, но по тялото й вече имаше 90% изгаряния, а белите й дробове отказаха. 29-годишната жена почина седмица по-късно. И все пак Филип Лутър от \"Амнести Интернешънъл\" е категоричен, че пускането в продажба на едва 3500 билета за жени е \"циничен пиарски похват, който цели да подобри имиджа на властите след трагичната смърт на Сахар Ходаяри\". Мариям Шоджоей, която е сестра на капитана на националния отбор на Иран Масуд Шоджоей, смята, че ФИФА е можела да спаси живота на Ходаяри, ако бе предприела категорични действия по-рано. Според нея 40-годишната забрана е \"срамна\", защото Забраната бе временно вдигната миналата година. На жените им бе позволено да гледат световна квалификация, излъчена на живо на стадион в Техеран. Миналия ноември започнаха да се прокрадват надежди за истинска промяна. Група жени бяха допуснати да гледат реванша от финала на Азиатската Шампионска лига в Техеран. Мач, който бе посетен и от президента на ФИФА Джани Инфантино. Оттогава обаче на жените отново им е отказан достъп, тъй като  Не всички в страната обаче приемат положително промяната. По-рано през седмицата в Техеран имаше демонстрация на 50 радикалисти, които протестираха срещу решението да бъде позволено на жени да посещават стадиони. Делегация на ФИФА ще бъде на мача довечера, за да наблюдава ситуацията.", "date": "2019.10.10", "title": "Жените и големият ден на иранския футбол"}
{"url": "https://clubz.bg/88927-nqmalo_zloupotrebi_s_lichni_danni_na_grajdani_sled_hakvaneto_na_nap", "text": "Седмица след като беше решено, че срокът за работа на временната анкетна комисия за изясняване на фактите и обстоятелствата около случая с източването на базите данни на Националната агенция по приходите е удължена с още един месец, днес депутатите изслушаха представители на Нотариалната камара, Камарата на частните съдебни изпълнители и Висшия адвокатски съвет. Целта беше да се разбере дали са регистрирани някакви проблеми в ежедневната дейност на гражданите, дали са получавани сигнали за незаконни прехвърляния на недвижима или движима собственост. По думите й камарата работи с електронната система „Единство“, която позволява всички документи, нужни за едно прехвърляне на движима или недвижима собственост, да бъдат качени в обща база данни. Системата работи като един вид автоматичен пренос на данни, който не позволява злоупотреби. Освен това, според Стоева, от 2009 г. Камарата има достъп до националния регистър с базата данни за български документи, вследствие на което като нотариус въведе личните данни на човек в системата, пред него се визуализира лицето му. Така шансът да се извадят фалшиви документи за собственост бил неутрализиран. Сайтът на НАП се срина Че няма постъпили сигнали за злоупотреби в резултат на изтичането на данни от НАП, свидетелства и зам.-председателят на Висшия адвокатски съвет Людмил Рангелов. По думите му създаването на усещането, че такива измамни предстоят били „само медиен ажиотаж“. Самото изслушване продължи само 30-на минути и след като депутатите в залата не показаха интерес да задават въпроси на представителите на Камарата на нотариуси и на Висшия адвокатски съвет, заседанието беше разпуснато от председателя Красимир Ципов. На предишните заседания на комисията стана ясно, че електронните системи на приходната агенция са изключително остарели, като някои от тях оперират със софтуери от 2008 година. Като основна причина за проникването в сървърите беше представен фактът, че Агенцията непрестанно е надграждала своите услуги, но това е правено от различни компании подизпълнители, които не са отчитали предишните подобрения. Така се получавали пробойни, които хакерите използвали, за да източат данните. Представители на прокуратурата пък бяха категорични, че към този момент на разследването няма данни за участие в атаката на служители на НАП или на други административни служби. „Продължаваме да разследваме с нестихващ устрем“, обясни шефът на специализираната прокуратура Димитър Петров. Градският съд не разгледа молбата на Полфрийман да напуска България Междувременно стана ясно, че Европейската комисия е започнала наказателни производства срещу България в седем различни сфери. Една от тях е именно за неприлагане на директива за борба с киберпрестъпността. Директивата от 2013 г. е съществен елемент от правната уредба на ЕС в борбата с киберпрестъпността. Тя изисква от страните членки да укрепят националните закони в тази сфера и да въведат по-строги санкции, включително за широкомащабни кибератаки. Градският съд не разгледа молбата на Полфрийман да напуска България", "date": "2019.10.10", "title": "Нямало злоупотреби с лични данни на граждани след хакването на НАП"}
{"url": "https://clubz.bg/88910-ek_dava_polsha_na_syd_zaradi_disciplinarnite_proizvodstva_sreshtu_sydii", "text": "Европейската комисия реши да предяви иск срещу Полша пред Съда на ЕС (СЕС) с искане за ускорена процедура относно новия режим за дисциплинарните производства срещу полските съдии. Новината бе съобщена от централата на Комисията в Брюксел. ЕК пак погна Полша. Този път за натиск върху съдиите ЕК даде началото на това производство на 3 април. То е за установяване на нарушение на основание, че  , както се изисква от СЕС. По-специално  . Въз основа упражняването на техните права съгласно член 267 от Договора за функционирането на Европейския съюз (ДФЕС) те могат да поискат преюдициални заключения от СЕС. Освен това  . В този състав влизат само съдии, избрани от Националния съдебен съвет, който от своя страна се назначава политически от полския Сейм. Същевременно новият режим на дисциплинарните производства не гарантира, че съд, създаден със закон, ще взема решенията на първа инстанция по дисциплинарни производства срещу съдиите в обикновените съдилища. Вместо това той  , който да разглежда дадено дело срещу съдиите в обикновените съдилища.  Това позволява на министъра на правосъдието да не приключва делата по дисциплинарни производства срещу съдии в обикновените съдилища посредством назначени от него длъжностни лица, отговарящи за дисциплинарни производства. Новият режим също така засяга правото на защита на съдиите в обикновените съдилища.   и поради това е нарушена независимостта на съдебната власт. На 3 април 2019 г. Еврокомисията отправи официално уведомително писмо до Полша. След задълбочен анализ на отговора, който получи, ЕК заключи, че той  , и предприе следващата стъпка от процеса. На 17 юли Брюксел изпрати мотивирано становище. В своя последен отговор  . По тази причина Комисията реши да предяви иск срещу Полша пред СЕС. Предвид потенциалното отражение на дисциплинарния режим върху независимостта на съдебната власт  с цел постигане на окончателно решение във възможно най-кратък срок.", "date": "2019.10.10", "title": "ЕК дава Полша на съд заради дисциплинарните производства срещу съдии"}
{"url": "https://clubz.bg/88924-borislav_mihajlov_otnovo_izrigna_sreshtu_anglichanite", "text": "Борислав Михайлов отново се възмути от англичаните в писмо до УЕФА. Шефът на БФС е адресирал депешата си до трима шефове на европейския футбол и в нея за втори път протестира от островитяните преди европейската квалификация България - Англия в понеделник на стадион \"Васил Левски\". Протестът на Боби е заради изразените публично намерения на британците да напуснат терена при прояви на расизъм. На 13 септември той прати подобно писмо до УЕФА и Футболната асоциация на Англия по повод опасенията на селекционера на \"Трите лъва\" Гарет Саутгейт за евентуални провокации на расова основа на 14 октомври. Боби Михайлов се възмути на английския селекционер Михайлов сега е още по-рязък, като дори обръща внимание, че Англия имала проблеми с расизъм и хулиганство на всички равнища във футбола. Тимът на Англия готов да напусне терена при расизъм в София Вижте изявлението на Борислав Михайлов, публикувано на сайта на БФС. То е пратено до генералния секретар на УЕФА Теодор Теодоридис с копие до директора \"Национални асоциации\" Зоран Лакович и директора \"Турнири\" на УЕФА Джорджо Маркети. Тимът на Англия готов да напусне терена при расизъм в София", "date": "2019.10.10", "title": "Борислав Михайлов отново изригна срещу англичаните"}
{"url": "https://clubz.bg/88908-podpisahme_zaem_za_215_mln_lv_ot_eib_za_gazovata_vryzka_s_gyrciq", "text": "Министърката на енергетиката Теменужка Петкова и гръцкият й колега Константинос Хадзидакис подписаха днес в София междуправителствено споразумение за установяване на данъчен режим по проекта за изграждане на междусистемна газова връзка между България и Гърция, предаде \"Фокус\". Финализиран беше и договорът за заем, който страната ни ще вземе от Европейската инвестиционна банка, както и споразуменията за пренос на газ с \"Булгартрансгаз\", гръцката държавна компания ДЕПА и италианската \"Едисон\".  Заемът, който страната ни ще вземе от Европейската инвестициона банка, e на стойност от 215 млн. лв. Той беше одобрен от Министерския съвет в края на август тази година и цели да финансира частично изграждането на газовата връзка. Заемът ще бъде изтеглен от Българския енергиен холдинг (БЕХ) и ще бъде гарантиран от държавата. Периодът за усвояването му е 3 г., а срокът за погасяване - 25 г., става ясно от решението. Прогнозните инвестиционни разходи по проекта за газовата връзка са общо 240 млн. евро без ДДС. Част от парите трябва да са безвъзмездно финансиране от Европейската енергийна програма за възстановяване и от Оперативна програма \"Иновации и Конкурентоспособност\", както и от собствен капитал на акционерите от проектната компания \"Ай Си Джи Би\" АД. Компанията е с акционери БЕХ и гръцкото инвестиционно дружество IGI Poseidon, като дяловете са равни.  Държавната гаранция за заема за изграждането на на интерконектора, проектът за който е от близо 10 години и едва тази година през май се стигна до първа копка, е предвидена в бюджета за 2019 г.  Договорката за данъчните режими пък трябва да въведе фиксиран режим на корпоративния данък, който ще се прилага за \"Ай Си Джи Би\" за период от 25 години. Фиксираният данъчен режим има за цел да създаде условия за предвидимост на размера на разходите на инвеститорите и да намали риска от повишаването на данъчните ставки.  Проектът за газова връзка между България и Гърция има подкрепата на двата най-важни български партньори - САЩ и ЕС. Според представения проект тръбата трябва да е с обща дължина 183 км - от Стара Загора до гръцкия град Комотини, от които 140 км са на българска територия. Предвиденият първоначален капацитет на интерконектора е 3 млрд. м3/год., а максималният - до 5,5 млрд. м3/год. на следващ етап. Според плановете на българската държава интерконекторът трябва да бъде в експлоатация догодина. Тоест тогава строежът трябва да е приключил.  Газовата връзка между България и Гърция трябваше да е приключена преди години според плановете на енергийното министерство. Целият процес обаче бе белязан от спънки - проблеми с обявяването на обществените поръчки, забавени срокове и т.н. Планът на третия кабинет \"Борисов\" първо бе проектът да е завършен по време на българското европредседателство на Съвета на ЕС. То бе в първата половина на 2018 г., но интерконекторът с Гърция очевидно не е факт.  През май за изпълнител на строежа бе избрана гръцката компания \"Джи&Пи Авакс\" (J&P AVAX). Фирмата е предпочетена в конкурса за проектиране, доставка и строителство на интерконектора между България и южната си съседка, като имаше само един конкурент. Това бе консорциумът между българските компании ГБС и \"Джи Пи Груп\" и италианската \"Бонатти\".", "date": "2019.10.10", "title": "Подписахме заем за 215 млн. лв. от ЕИБ за газовата връзка с Гърция"}
{"url": "https://clubz.bg/88915-blokirat_sofiq_zaradi_maraton_v_nedelq_shema", "text": "На 13 октомври в София ще се проведе   Столичната полиция публикува на  подробности. Със заповед на кмета на Столична община: От 08.00 часа   както следва: - на паркинга на пл. „Княз Александър I”; - на ул. „Княз Александър I” между бул. „Цар Освободител“ и ул. „Съборна“. От  и средства по: - бул. „Цар Освободител” между бул. „Васил Левски“ и пл. „Независимост”; - бул. „Княгиня Мария Луиза” между бул. „Тодор Александров” и ул. „Козлодуй”; - пл. „Лъвов мост“; - ул. „Поп Богомил“ между ул. „Георг Вашингтон“ и бул. „Княгиня Мария Луиза“; - ул. „Св. Св. Кирил и Методий“ между ул. „Сердика“ и бул. „Княгиня Мария Луиза“; - ул. „Цар Симеон“ между ул. „Георг Вашингтон“ и бул. „Княгиня Мария Луиза“; - ул. „Екзарх Йосиф“ между ул. „Сердика“ и бул. „Княгиня Мария Луиза“; - бул. „Княз Дондуков“ между пл. „Независимост“ и ул. „Бачо Киро“ и между бул. „Васил Левски“ и моста „Чавдар“; - бул. „Витоша” между бул. „Тодор Александров” и бул. „Александър Стамболийски”; - бул. „Тодор Александров” между бул. „Витоша” и бул. „Христо Ботев”; - бул. „Александър Стамболийски” между бул. „Витоша” и бул. „Христо Ботев”; - ул. „Позитано“ между ул. „Лавале“ и бул. „Витоша“ - ул. „Алабин” и ул. „Ген. Гурко“ между бул. „Витоша” и ул. „Г. С. Раковски”; - ул. „Денкоглу“ между ул. „Ангел Кънчев“ и ул. „Граф Игнатиев“; - ул. „Солунска“ и ул. „Дякон Игнатий“ между ул. „Ген. Гурко“; - ул. „6-ти септември“ между ул. „Аксаков“ и бул. „Цар Освободител“; - ул. „Цар Шишман“ между ул. „Аксаков“ и пл. „Народно събрание“; - ул. „Иван Вазов“ между ул. „6-ти септември“ и ул. „Г. С. Раковски“; - ул. „Г. С. Раковски” между ул. „Ген. Гурко” и бул. „Княз Дондуков”; - ул. „Оборище” между ул. „Г. С. Раковски” и ул. „Кракра”; - ул. „Московска” между бул. „Васил Левски” и ул. „11-ти август”; - ул. „11-ти август” между ул. „Московска” и пл. „Св. Ал. Невски”; - бул. „Янко Сакъзов“ между бул. „Васил Левски“ и ул. „Кракра“; - ул. „Бяло море“ между бул. „Княз Дондуков“ и ул. „Чаталджа“; - ул. „Злетово“ между бул. „Ген. Данаил Николаев“ и бул. „Княз Дондуков“; - ул. „Поручик Пачев“ между ул. „Тракия“ и бул. „Княз Дондуков“; - моста „Чавдар”; - бул. „Владимир Вазов“ между ул. „Черковна” и бул. „Ботевградско шосе”; - ул. „Черковна“ между ул. „Е. Симидчийска“ и бул. „Владимир Вазов“; - ул. „Ильо войвода“ между бул. „Владимир Вазов“ и ул. „Скайлер“; - ул. „Панайот Хитов“ между ул. „Макгахан“ и бул. „Владимир Вазов“; - ул. „Острово“ между ул. „Макгахан“ и бул. „Владимир Вазов“; - ул. „ Тодорини кукли“ между бул. „Владимир Вазов“ и ул. „Левски вековен“; - ул. „Неофит Бозвели“ между ул. „Тодорини Кукли и бул. „Владимир Вазов“; - ул. „Баба Вида“ между ул. „Спас Гинев“ и бул. „Владимир Вазов“; - ул. „Левски вековен“ между бул. „Владимир Вазов“ и ул. „Тодорини кукли“; - ул. „Васил Кънчев“ между бул. „Владимир Вазов“ и ул. „Ангел войвода“; - ул. „Резбарска“ между ул. „Васил Кънчев“ и бул. „Владимир Вазов“; - ул. „549“ между ул. „Резбарска“ и бул. „Владимир Вазов“; - ул. „Витиня“ между ул. „544“ и бул. „Владимир Вазов“ и между бул. „Владимир Вазов“ и улицата от северната страна на бул. „Владимир Вазов“; - ул. „Поп Груйо“ между ул. „Могилата“ и ул. „Св. Тома Иконописец“; - ул. „Станислав Доспевски“ между ул. „573“ и ул. „Св. Тома Иконописец“; - ул. „Поручик Г. Кюмюрджиев“ и ул. „Св. Тома Иконописец“; - ул. „61“ между ул. „1“ и бул. „Владимир Вазов“; - крайна дясна пътна лента на северното и южното пътно платно на бул. „Ботевградско шосе“ между бул. „Владимир Вазов“ и ул. „46“ /кв. „Враждебна“. Отностно частичната промяна маршрутите на градският транспорт, може да се информирате от  ", "date": "2019.10.10", "title": "Блокират София заради маратон в неделя (СХЕМА)"}
{"url": "https://clubz.bg/88916-bylgariq_ne_spazva_pravoto_na_es_v_7_sferi", "text": "България не спазва правото на ЕС в 7 области, става ясно от разпространено днес съобщение на Еврокомисията. Брюксел обяви започването на производства за установяване на нарушения през октомври 2019 г. Засегнати са всички страни членки на ЕС. България се е провинила в 7 области. По две от нарушенията ни заплашва съд. За останалите можем да получим мотивирани становища, ако не отговорим в двумесечен срок на изпратените уведомителни писма. ЕК дава Полша на съд заради дисциплинарните производства срещу съдии Еврокомисията реши днес да започне производства за установяване на нарушение срещу България и Португалия във връзка с неправилното прилагане на някои разпоредби на  . Директивата от 2013 г. е съществен елемент от правната уредба на ЕС в борбата с киберпрестъпността. Тя изисква от страните членки да укрепят националните закони в тази сфера и да въведат по-строги санкции, включително за широкомащабни кибератаки. Държавите от ЕС са задължени също така да подобрят сътрудничеството между своите органи чрез оперативни звена за контакт, които да бъдат на разположение 24 часа в денонощието, 7 дни в седмицата. След оценка на националните законодателства за прилагане на Директивата ЕК установи редица недостатъци в португалското и българското законодателства. Сава дума за някои нарушения и съответните санкции. ЕК започна процедура срещу България заради нарушения по \"Натура 2000\" ЕК призовава България, Румъния, Унгария и Австрия да зачитат изключителната компетентност на ЕС в областта на автоматизирания обмен на данни за ДНК, пръстови отпечатъци и регистрация на превозни средства. Комисията реши да започне производство за установяване на нарушение, като изпрати официални уведомителни писма до тези 4 държави във връзка с подписването преди година на споразумение по въпроса с 5 държави от Западните Балкани. Според ЕК споразумението нарушава изключителната компетентност на ЕС в тази област. Комисията реши да изпрати официално уведомително писмо до България поради неспазването на правото на ЕС относно морското оборудване. Общите   на Съюза за безопасност и опазване на околната среда важат за оборудване като спасителни жилетки, пречиствателни системи за отпадни води и радари на борда на корабите, плаващи под флага на страна членка. България не е гарантирала, че гореспоменатото оборудване неизменно отговаря на изискванията на Директивата, и не извършва съразмерен надзор на пазара. България, Белгия, Италия, Испания и Хърватия не спазват   от 2004 г., установяваща минимални мерки за безопасност, свързани с инфраструктурата и експлоатацията на тунели. Тя се прилага за всички тунели по трансевропейската пътна мрежа с дължина над 500 метра. Споменатите страни не са осъществили пълния набор от необходими инфраструктурни мерки, за да гарантират най-високите стандарти за безопасност в някои от тунелите, попадащи в този списък. Комисията призовава България, Ирландия, Кипър, Литва и Малта да спазят задълженията си за докладване за състоянието на околната среда в морските води, предвидени в  . Тя предвижда цялостна рамка за защита на моретата и океаните на ЕС и гарантира, че техните ресурси се управляват по устойчив начин. През юни 2008 г. страните от ЕС постигнаха съгласие да преразгледат и актуализират до 15 октомври 2018 г. своята оценка на състоянието на околната среда в съответните води, въздействието на човешката дейност върху околната среда, определянето на добро състояние на околната среда и своите екологични цели. Засегнатите държави не представиха доклади на Комисията в определения срок. По тази причина Брюксел започна производства за установяване на нарушение, като изпрати на тези държави официално уведомително писмо. България пое ангажимент да представи преразглеждането на ЕК до 30 юни 2020 г. Понеже след изтичането на срока, даден от Комисията, не са получени доклади, тя реши да изпрати мотивирано становище. Засегнатите страни ще разполагат с два месеца, за да предприемат подходящи действия. В противен случай Брюксел може да реши да сезира Съда на ЕС. ЕК призовава 14 страни членки, сред които България, да спазят задълженията си за докладване съгласно законодателството на ЕС в областта на отпадъците. До момента те не са изпълнили задълженията си за 2016 и/или 2017 г. да докладват за степените на рециклиране съгласно  , постигнати за всяка съответна календарна година, и дали е постигната изискваната в Директивата ефективност на рециклирането ЕК реши да изпрати мотивирани становища до България, Гърция, Кипър, Латвия, Румъния, Словения и Франция, с които изисква от тях да предприемат необходимите мерки за пълното транспониране на   след изпратените през март 2019 г. официални уведомителни писма. С тази директива се внасят редица значителни промени, включително преразгледано определение за „марка“, адаптирано към епохата на цифровите технологии, нови основания, правещи невъзможно регистрирането на марка, нови правила относно фалшифицираните стоки при транзит, както и нови разпоредби за хармонизиране на процедурите, свързани с марките, в държавите - членки на ЕС. Тези страни трябваше да транспонират Директивата в националното си законодателство до 14 януари 2019 г. Те обаче не са уведомили ЕК за мерките за транспониране й, нито за тяхното пълно транспониране. До два месеца Комисията може да предяви иск пред Съда на ЕС. ЕК започна процедура срещу България заради нарушения по \"Натура 2000\"", "date": "2019.10.10", "title": "България не спазва правото на ЕС в 7 сфери"}
{"url": "https://clubz.bg/88918-izboryt_na_novata_evrokomisiq_pred_otlagane_othvyrliha_kandidatkata_na_makron", "text": "Евродепутатите отхвърлиха днес кандидатурата на французойката Силви Гулар за еврокомисар. Днес тя бе изслушана за втори път от тях, но отново не можа да ги убеди, че е способна да поеме един от най-важните ресори, включващ вътрешния пазар, технологиите и отбраната. Кандидати за еврокомисари от Румъния и Унгария уличени в конфликт на интереси Кандидатурата й бе отхвърлена с тайно гласуване от депутатите от комисиите по вътрешен пазар и по промишленост, изследвания и енергетика. И при двете изслушвания Силви Гулар бе разпитана за твърденията, че е използвала неправомерно у дома си свой помощник от Европарламента, когато е била депутат в него. Тя бе питана и за работата сив американски мозъчен тръст, както и за обхвата на нейния ресор. Провалът на Гулар е сериозен удар срещу френския президент Еманюел Макрон, който се смята за новия силен човек в Европа. Именно той стана причина либералите да се превърнат в незаобиколим фактор в Европарламента. Подозренията са, че по този начин дясноцентристите в лицето на Европейскта народна партия (ЕНП) си отмъщават на либералте от „Обнови Европа“ (ОЕ) заради провала на кандидатурата на германеца Манфред Вебер за председател на Еврокомисията. Вебер бе издигнат от ЕНП, която и след изборите през пролетта остана първа сила в Европарламента. Но Макрон бе човекът, който провали избирането му. Трима кандидати за еврокомисари – на поправителен За тази вероятност намекнаха и източници от администрацията на Европарламента. Ударът е и срещу новоизбраната председателка на Еврокомсията Урсула фон дер Лайен. Днес отхвърлените кандидати от представения от нея екип станаха трима. Освен Гулар това са румънката Рована Плумб и унгарецът Ласло Трочани. Двамата бяха уличени в конфликт на интереси от Комисията по правни въпроси и изслушването им бе отменено. А Фон дер Лайен бе посъветвана \"да вземе мерки\", което бе изтълкувано \"да предложинови кандидати\". Унгария веднага предложи представителя си в ЕС Оливер Вархей. Урсула фон дер Лайен досега отхвърли двама нови кандидати, предложени от Румъния. Отгоре на всичко днес правителството в Букурещ падна и нещата стават още по-сложни. Кризата в северната ни съседка е още един аргументв полза на отлагането на избирането на следващата Еврокомисия. Макрон подкрепя Меркел за шеф на Еврокомисията Той допълва, че ще обсъди въпрса с Урсула фон дер Лайен и ще се постарае да гарантира, че ресорите, поверени на кандидатката, ще останат за Франция. След отхвърлянето на трима кандидати сериозно се заговори за прехвърляне на няко от ресорите от един на друг кандидат. Така българската депутатка Искра Михйлова т ДПС и „Обнови Европа“ (ОЕ) коментира отхвърлянето на Силви Гулар. Михайлова е и зам.-председател на политическата група на либералите, която подкрепяше французойката. Тя обаче отказа да коментира твърденията, че с отхвърлянето на Гулар от ЕНП си отмъстили на либералите за провала на избора на Манфред Вебер за председател на Еврокомисията. Трима кандидати за еврокомисари – на поправителен Макрон подкрепя Меркел за шеф на Еврокомисията", "date": "2019.10.10", "title": "Изборът на новата Еврокомисия пред отлагане. Отхвърлиха кандидатката на Макрон"}
{"url": "https://clubz.bg/88917-kakvo_da_kaje_sofiq_za_turskata_voenna_namesa_v_siriq_ili_da_si_trae", "text": "Трябва ли България да заяви позиция за военната намеса на Турция в Сирия? Да се солидаризира ли ясно с осъждането ѝ от Европейския съюз или да се сниши и да си трае, за да не разваля комшулука и достлука с важния съсед? Турски изтребители и артилерия от снощи разрушават граничните градове в североизточна Сирия, жителите им панически ги напускат. Има данни за цивилни жертви. Турските военни твърдят, че са поразили 181 цели на кюрдските “Народни отряди за самоотбрана” (YPG), които Анкара разглежда като продължение на обявената за терористична Кюрдска работническа партия (ПКК).  Турция нахлу в Сирия, бомбардира градове. Европа осъди офанзивата (СНИМКИ, ВИДЕО) Официалната цел на операцията е YPG да бъдат изтласкани от района, където втората по големина армия в НАТО, с десетки хиляди войници, танкове и бронетранспортьори, да установи “зона за сигурност”, в която да пресели част от 3,6 милиона сирийски бежанци, намерили спасение на турска територия от осемгодишната гражданска война в родината си. Европейският съюз еднозначно осъди операцията и поиска тя да бъде прекратена в   на върховната си представителка Федерика Могерини, подкрепена от всички държави членки. ЕС иска Турция да прекрати операцията в Сирия Документът посочва, че сирийският конфликт няма военно решение и турската силова намеса само ще го усложни, ще причини жертви и страдания на цивилното население, нови потоци бежанци и ще създаде условия за възстановяване на групировката “Ислямска държава”. Хиляди нейни пленени бойци могат да се окажат на свобода, след като охраняващите ги американски войски се изтеглиха по заповед на президента на САЩ Доналд Тръмп, а турската армия гони другия елемент на охраната - кюрдите. Българското външно министерство публикува декларацията на своя сайт, но извън това българските власти пазят мълчание по операцията. Тя очевидно чертае нова разделителна линия в НАТО - между европейските съюзници от една страна и от друга - Турция и САЩ, с чието съгласие интервенцията стана възможна.  Той признава, че Турция не е първата, която се меси военно в Сирия без международна санкция. САЩ обстреляха райони от страната с крилати ракети заради обвинения, че режимът на президента Башар Асад е използвал химически оръжия срещу бунтовниците. Руският военен контингент в Сирия помогна на Асад да си върне изгубените територии от противниците си и да остане на власт. Международната коалиция, начело със САЩ, води битка за унищожаването на групировката “Ислямска държава” в Сирия. Това са “поредица интервенции, за които не беше осигурена дългосрочна легитимност”,  казва проф. Минчев, посочвайки, че на света предстои да бере горчивите плодове на тези прецеденти. Анкара легитимира действията си с аргумента, че се бори с тероризма и че се опитва да върне по родните им места бежанците, за чието настаняване и издръжка ЕС ѝ отпусна 6 милиарда евро от 2016 година насам.  Турският президент Реджеп Тайип Ердоган, който е в постоянно обтегнати отношения с Европа, се опитва отново да я изнудва - или още пари, или ще отвори северната турска граница пред бежанците и ще направи на ЕС нова миграционна криза. Тук е мястото да припомним, че през 2015 година българският министър-председател Бойко Борисов защити искането на Ердоган за военно наложена зона за сигурност в северна Сирия, но не срещна подкрепа от колегите си на среща на върха на ЕС в Брюксел през септември същата година. Борисов иска международна среща и зона за сигурност в Сирия (обновена) Днес не е ясно дали позицията на Борисов е останала същата или той вече осъжда турската намеса заедно с колегите си в Европейския съвет. Положението на българския премиер става още по-деликатно от това, че главният му коалиционен партньор, ВМРО, не е особено дипломатичен към Турция. Джамбазки: ЕС да се захване с „Фолксваген“ заради турската операция в Сирия Лидерът на партията Красимир Каракачанов, който е вицепремиер и министър на отбраната, не отговори веднага на телефонните ни обаждания, когато го потърсихме за коментар.  Справедливо е да отбележим, че за разлика от останалите държави в ЕС само България и Гърция граничат с Турция и ще бъдат първите да изпитат последствията от евентуално влошаване на отношенията.  За по-гъвкав подход се обявява дългогодишната българска посланичка в САЩ, а сега вицепрезидентка на Международната атлантическа асоциация Елена Поптодорова:  Според нея София в същото време не може да се отрече от европейската позиция в защита на правата на кюрдите и на цивилното население в Сирия. Следователно, казва Поптодорова, решението е да се поддържа активен диалог с Анкара, в който България да изтъква опасността от възраждане на “Ислямска държава”, което би било заплаха и за Ердоган.  Групировката е заличена географски, но идеологически и финансово е жива, освободените ѝ от плен бойци могат да плъзна из района, през Турция и Балканите да се отправят към Европа. Поптодорова припомня, че не само България е в разкрачено положение спрямо Турция, Сирия и сложния кюрдски въпрос. Администрацията и управляващите републиканци във Вашингтон не са единодушни по отношение хода на Тръмп, който беше и широко осъден в демократичния свят. Сенаторът републиканец Линдзи Греъм се закани, че ще направи всичко възможно, за да накара Ердоган “да плати висока цена” за военната си авантюра. Изправено пред преобладаващите отрицателни международни реакции, правителството на САЩ е в режим на защита на позицията си, която според Поптодорова има две цели: Тръмп да удържи на думите си да върне американските войски у дома и “да задържи Турция като съюзник в рамките на НАТО”, след като двустранните отношения се обтегнаха заради покупката на руски ПВО комплекси С-400 от Анкара. Днес държавният секретар Майк Помпео отрече администрацията да е разрешила на Турция да провежда военна операция, заявявайки: „САЩ не са дали „зелена светлина“ на Турция“ за провеждането й. Все пак, добави той, Турция има „законово право да се погрижи за сигурността си“. Русия, която е главната международна опора на режима на Асад, за разлика от другия му външен крепител - Иран, не се възпротиви на турското нахлуване. Според коментари в руските медии днес Кремъл предпочита турски вместо американски войски в северна Сирия. В този смисъл интересите на Тръмп и руския му колега Владимир Путин съвпадат, все за сметка на кюрдите. Позицията на Москва днес формулира в детайли външният министър Сергей Лавров: Русия възнамерява да насърчава диалога между Дамаск и Анкара, както и между сирийските власти и кюрдските организации, добави Лавров.  ЕС иска Турция да прекрати операцията в Сирия Борисов иска международна среща и зона за сигурност в Сирия (обновена) Джамбазки: ЕС да се захване с „Фолксваген“ заради турската операция в Сирия", "date": "2019.10.10", "title": "Какво да каже София за турската военна намеса в Сирия? Или да си трае?"}
{"url": "https://clubz.bg/88914-mariq_ilieva_pazaryt_v_mladost_ostava", "text": "Десислава Иванчева и Биляна Петрова кандидатки да водят София и \"Младост\" След редица проведени разговори, тя е получила уверението на главния архитект на Столична община, че до няколко дни ще бъде прекратено производството по запитването на собствениците на имота за промяна на статута му от пазар на жилищна сграда. Те са се отказали от намеренията си писмено, разкри Мария Илиева и допълни, че вече няма повод нито за притеснение от гражданите, нито за политически спекулации по темата. Илиева подчерта, че е изключително важна комуникацията и сътрудничеството с гражданите. , каза тя. Според нея за успешното развитие на Младост е изключително важно жителите да участват в работата на районната администрация, да има активна комуникация с тях и прозрачност. Обществено управление в „Младост“ ще осигури спокойствие на хората, че нищо не се прави зад гърба им и ще им даде възможност да решават какво да се случва пред домовете им, в квартала им. Мария Илиева ще работи активно и за осезаемо подобряване на работата на районната администрация и осигуряването на гъвкаво и ефективно обслужване на гражданите. Освен за създаването на дигитална община, с много повече електронни услуги, целта й е да се гарантира лесен достъп до информация и услуги. Освен това тя планира да има представител на общината, който да бъде определен от жителите на кв. Горубляне и да работи на място, в квартала. Общинското управление и подобряването на работата на районната администрация са част от приоритетите в програмата й за бъдещето на „Младост“. Тя е очертала 10 различни насоки, в които ще работи активно, за да стане районът по-добро място за живеене.", "date": "2019.10.10", "title": "Мария Илиева: Пазарът в \"Младост\" остава"}
{"url": "https://clubz.bg/88913-dva_nobela_za_literatura_handke_za_2019_g_i_tokarchuk_za_2018_g", "text": "Австрийският писател Петер Хандке спечели Нобелова награда за литература за 2019 г., съобщи сайтът Nobelprize.org. А за 2018 година Нобелът бе спечелен от полската писателка Олга Токарчук.  Тази година се дават два приза, заради развихрилия се миналата година секскандал с близък на член на Шведската академия. Наградата на Хандке е присъдена за  , обоснова се Шведската академия. Петер Хандке е роден през 1942 г. Той пише романи, повести, сценарии. Тази година паричната равностойност на наградата е 9 милиона крони (832 459 евро). През 2017 г. Нобелова награда за литература получи британският писател Казуо Ишигуро. Полската писателка Олга Токарчук спечели Нобелова награда за литература за 2018 г. Наградата е присъдена за \" , обяви Шведската академия. Олга Токарчук е родена през 1962 г. Тя пише романи, разкази, новели, есета, стихове. Носителката на Нобеловата награда за литература за 2018 година Олга Токарчук е считана за една от най-даровитите романистки от нейното поколение в Полша, предава Франс прес. \n\tТя увлича читателя в търсенето на истината в пъстроцветни вселени, смесвайки с тънко чувство реалност и метафизика. \n\tАнгажирана политически в лявото пространство, еколог, вегетарианка, 57-годишната писателка с характерна раста прическа не се колебае да критикува сегашното правителство с консервативни и националистически възгледи, съставено от партията\"Право и справедливост\". \n\tРодена на 29 януари 1962 година в Сулехов в семейство на преподаватели, тя е автор на дузина произведения. Токарчук притежава диплома по психология от Университета във Варшава и се интересува от трудовете на Карл Юнг. За известно време работи като психотерапевт във Валбрич и прави първите си литературни опити. Публикува стихосбирка, преди да се впусне в прозата. \n\tСлед успеха на първите й книги, Токарчук се посвещава изцяло на литературата и се установява в селцето Краянув в Судетите. Днес творбите й са бестселъри в Полша, преведени са на 25 езика, сред които каталонски и китайски. Някои от произведенията й са екранизирани. \n\tТворчеството на Токарчук е изключително разнообразно. То варира от философския разказ като \"Зелените деца\" /2016/, през криминалния роман, екологично ангажиран и метафизичен привкус като \"Карай плуга си през костите на мъртвите\" /2009/ до историческия роман с обем 900 страници, какъвто е \"Книгите на Яков\". \n\tВ поетичния свят на авторката реалността се смесва с ирационалното. Нейната вселена е в непрекъснато движение, без опорна точка, с герои, чиито биографии и характери се преплитат. Като в гигантски пъзел, всички тези съставки образуват едно прекрасно голямо платно. И всичко това разказано с богат, точен и поетичен език, изкушен от детайлите. Токарчук сама се описва като човек без биография. Публикуваният през 2014 година роман \"Книгите на Яков\" е удостоен с най-престижната полска литературна награда \"Нике\", втора в кариерата й. Творбата става бестселър в Полша , но търпи острата критика на националистическите среди в Полша. След интервю по полската телевизия , в което Токарчук разбулва мита за Полша като една толерантна и отворена към света страна, тя получава смъртни заплахи за това, че е осквернила репутацията на Полша и поляците. \n\tПисателката има възрастен син и разделя времето си между Вроцлав, селската си къща и многобройните си пътувания. Ето заглавията на някои от по-известните романи на авторката: \n\t\"Правек и други времена\" (1997 новели) \n\t\"Дом дневен, дом нощен\" (2005) \n\t\"Музика от много барабани\" (2006) \n\t\"Последни истории\" (2008) \n\t\"Бегуни\" (2009) \n\t\"Карай плуга си през костите на мъртвите\" (2009) \n\t\"Книгите на Яков\" (2014) \n\t\"Чудати разкази\" (2018) \n\tПрез 2018 г. Олга Токарчук печели международната награда \"Ман Букър\" с романа \"Бегуни\".  Миналата година фондация \"Нобел\" блокира Шведската академия да обяви наградата за литература, тъй като съпругът на неин член беше замесен в сексуален скандал и се появиха съмнения за търгуване с вътрешна информация. Това доведе до най-голямата криза в 233-годишната история на Академията. Фотографът Жан-Клод Арно - съпруг на поетесата и бивш член на академията Катарина Фростенсон, беше осъден за изнасилване миналата година. Самата Фростенсон се оттегли от функциите си през януари 2019 г. заради скандала и обвинения, че е замесена в изтичането на информация за имената на победителите - твърдения, които тя отрича, съобщава БТА.", "date": "2019.10.10", "title": "Два нобела за литература - Хандке за 2019 г. и Токарчук за 2018 г."}
{"url": "https://clubz.bg/88909-obedineni_evangelski_cyrkvi_nashi_slujiteli_ne_syzdavat_panikata_v_uchilishtata", "text": "От Обединени евангелски църкви (ОЕЦ) излязоха със специална позиция, в която се опровергава предполагаема тяхна намеса в разпространяването на слухове и създаването на паника в училищата. Масово в понеделник от училищата в Сливен и други градове на страната родители, основно от ромските квартали, прибириха децата си от класните стаи заради дезинформация, че ще им бъдат отнемани от социалните служби. Търси се кой пусна слуха, че ще се вземат деца От ОЕЦ отричат, че техните пастори са участвали в подобни действия, тъй като мисията им била свързана с просвещаването и връщането на децата в училище. Същевременно оттам подчертават позицията си против неприетата Стратегия за детето, от която \"обезпокояващи идеи\" били залегнали в поправки в Закона за закрила на детето. \"С огромна горчивина научихме за изказванията, с които на 08.10.2019 г. висши държавни мъже замесиха евангелско-протестантската общност в слухове и действия, мотивирали родители в Сливенско до състояние да изведат децата си от училище поради страх от отнемане\", се посочва в позицията. От ОЕЦ твърдят, че тъй като точно тяхното движение е свързано с Просвещението, те по никакъв начин не биха предприели действия, с които децата да се спират от училище. Пасторите са единствените, които действат в районите, в които се работи при трудни условия и при липса на държавни институции, се казва още в становището. \"Искат да направят разврат с децата, да ги убият\" От Обединените евангелски църкви припомнят и че поддържат отрицателното си отношение по Стратегията за децата, но техните позиции били публични и достъпни. \"От друга страна, факт е, че наред с останалите традиционни вероизповедания ОЕЦ реагира ясно и категорично всеки път, когато се касае за преуреждане на обществените отношения, свързани с детето и семейството.\" Да разлаем гетата Нашите изявления са публични и достъпни и са основани на християнските ценности и убеждения. Ето защо, след като по повод на вчерашните събития се отвори темата за т.нар. „Стратегия за детето“, следва да се вземе предвид, че макар и такъв документ да не съществува, в широк общ смисъл фразата обозначава визията на държавата по отношение на политиките спрямо детето. 2 от 2 стр. В този смисъл, независимо че е спрян процесът по приемане на Национална стратегия за детето, нейната философия е вече материализирана във вътрешното ни законодателство, без да бъдат зачетени становищата и възраженията на традиционните религиозни общности като заинтересована страна. Факт е, че някои от силно обезпокояващите идеи от спряната Национална стратегия за детето са обективирани в разпоредби на Закона за закрила на детето, които са вече приети и публикувани в ДВ, бр. 24 от 2019 г., и ще влязат в сила на 01.01.2020 г. Поради това смятаме, че се налага преди този срок те да бъдат преосмислени и изменени. Ето защо използваме случая да протегнем ръка на представителите на държавата, като предлагаме незабавно да бъдат съставени нови работни групи с включени представители на традиционните вероизповедания, включително и на ОЕЦ, в които да се поставят на обсъждане спорните въпроси с цел постигне на обществено съгласие и подходящо изменение на въведените изменения и допълнения в Закона за закрила на детето, публикувани в ДВ, бр. 24 от 2019 г., в сила от 01.01.2020 г.\", пише още в позицията. Съюз на евангелските съборни църкви \n\tЕвангелска методистка епископална църква \n\tСъюз на евангелските баптистки църкви \n\tСъюз на евангелските петдесятни църкви \n\tБългарска Божия църква \n\tБългарска евангелска църква Блага вест \n\tХристова евангелска църква Шалом \n\tХристиянска църква Сион \n\tБългарска църква на Назарянина \n\tБългарска свободна църква \n\tБожия църква в България \n\tХристиянска църква Месия \"Искат да направят разврат с децата, да ги убият\" Да разлаем гетата", "date": "2019.10.10", "title": "Обединени евангелски църкви: Наши служители не създават паниката в училищата"}
{"url": "https://clubz.bg/88906-zelenski_otricha_da_e_iznudvan_ot_trymp", "text": "Украинският президент Володимир Зеленски обяви днес, че президентът на САЩ Доналд Тръмп не се е опитвал да го шантажира нито в телефонния им разговор през юли, нито на срещата им през септември, предаде Ройтерс. Зеленски каза пред журналисти, че целта на телефонния му разговор с Тръмп била да уговори последвалата среща и че той поискал Белият дом да смени тона към Украйна. Камарата на представителите на американския конгрес започна разследване за импийчмънт (отстраняване от власт) на президента Тръмп във връзка с подозренията, че може да е използвал одобрената от конгреса военна помощ за Украйна като инструмент за натиск над Зеленски, за да разследва бившия вицепрезидент Джо Байдън и сина му. Байдън е един от основните съперници демократи на Тръмп в предстоящата догодина надпревара за Белия дом, напомня Ройтерс. САЩ отпускат на Украйна военната помощ, с която се твърди, че Тръмп изнудвал Зеленски Зеленски каза в отговор на въпрос на Асошиейтед прес, че разбрал за блокираната от САЩ военна помощ за стотици милиони долари едва след телефонния разговор с Тръмп на 25 юли. Той смятал, че разговорът ще доведе до лична среща с Тръмп и искал американският президент да посети Украйна, съобщава БТА. Украинският президент Володимир Зеленски заяви, че конфликтът в Донбас може да се обсъжда в два формата - на заседание на \"нормандската четворка\" и на лична среща между него и руския държавен глава Владимир Путин, каквато обаче засега не се планира, предаде ТАСС. Лидерът на Украйна говори на маратонска пресконференция, за която са акредитирани близо 300 журналисти. Според президентския офис проявата, излъчвана от основните телевизии в страната, ще трае 10 часа. \"За мен \"нормандският формат\" е възможност да се обсъди въпросът за връщане на Крим, защото сега няма място, където да се обсъжда този въпрос, освен нашите западни партньори\", посочи той. Зеленски призна, че без раздалечаване на силите в Донбас няма да може да се състои среща на \"нормандската четворка\". \"Сега това зависи и от нашата страна\", отбеляза той. По думите на Зеленски бившият президент на Украйна Петро Порошенко \"и чрез медиите си, и чрез своите действия донякъде подтиква хората\" в страната да организира бунт срещу предвиденото раздалечаване на силите на Киев и на сепаратистите в района на селата Золотое и Петровское, предаде БТА.", "date": "2019.10.10", "title": "Зеленски отрича да е изнудван от Тръмп"}
{"url": "https://clubz.bg/88931-cacarov_kym_sasho_dikov_az_ot_ski_ne_razbiram_i_vie_ot_pravo", "text": "Това беше витиеватият отговор на главния прокурор Сотир Цацаров на въпрос - какво става  по което има задържани в София лица.  Изнудвали Пеевски и Доган заради френски доклад за контрабанда? Няколко медии писаха, че на двамата е предложен \"откуп\", за да бъде икономисан доклад на френските тайни служби за контрабанда. На въпрос - има ли доклад на френските служби, Цацаров отговори еднозначно: \"Не, няма\".  На изхода от парламента главният прокурор отговори и на Сашо Диков, който го попита защо се е намесил в делото \"Полфрийман\". А на журналистическо питане - какво ще прави след 10 януари, той отговори:", "date": "2019.10.10", "title": "Цацаров към Сашо Диков: Аз от ски не разбирам! И вие от право... "}
{"url": "https://clubz.bg/88900-tyrsi_se_noviqt_plamen_georgiev_bez_terasa", "text": "Бившият председател на антикорупционната комисия Пламен Георгиев заминава в най-скоро време за Валенсия като консул, а с това депутатите най-сетне се захванаха със процедурата по избор на негов наследник. Амбицията е такъв да бъде избран до 20 ноември, но процедурата може и да се удължи заради въпроси, които повдигна казусът с терасата на Георгиев. Днес парламентарната комисия за борба с корупцията стартира процедурата с приемането на правила за избора на новия председател на Комисията за противодействие на корупцията и за отнемане на незаконно придобитото имущество (КПКОНПИ), каквото е пълното наименование на антикорупционния орган. Георгиев, който трябваше да проверява замесените в т.нар. Апартаментгейт, сам стана част от него - заради терасата на жилището си в София. Председателят тогава на КПКОНПИ бе пропуснал да опише терасата в имуществената си декларация, обяснявайки, че тя е обща част. А после се оказа, че я е вписал в ипотеката пред банката. Оказа се също така, че на нея има незаконно изградени надстройки (от предишния собственик), за който районното кметство издаде заповед за събаряне, а той реши да я обжалва. После пък се отказа - по настояване на премиера Бойко Борисов - като ултиматум да го прати на дипломатическа мисия. Парламентът забравя антикорупционната комисия. Поне до изборите Георгиев бе принуден да излезе в отпуск, докато институциите проверяват случая с терасата и доходите му. А след като НАП оповести, че не е открила нищо нередно, първата му работа бе да депозира оставката си пред парламента. Това се случи в последния работен ден на Народното събрание преди едномесечния августовски отпуск - 31 юли. Депутатите набързо го освободиха. В закона за КПКОНПИ е записано, че при предсрочно прекратяване на мандата на член на комисията парламентът в двумесечен срок трябва да избере нов член, който да довърши мандата. Т.е. процедурата трябваше отдавна да е стартирала. Заявката сега е, че това трябва да стане най-късно до средата на ноември, ако се вземе предвид лятната ваканция на парламента, както и двуседмичната предизборна ваканция от 16 октомври до 25 октомври. Според юристите на парламента ваканциите замразяват сроковете на закона, макар текстът в правилника за дейността на Народното събрание по този въпрос да подлежи и на друго тълкувание. Казусът с недекларираната тераса днес повдигна друг въпрос по време на заседанието на парламентарната комисия - трябва ли новите кандидати за председател на КПКОНПИ да бъдат подложени на щателна проверка за имущество и конфликт на интереси още по време на процедурата, а не след избора на титуляр. За това се обяви зам.-председателката на комисията Кристина Сидорова (БСП). Председателят на парламентарния орган Борис Ячев (НФСБ/\"Обединени патриоти\") предложи да се възложи такава проверка, но в 3-месечен срок от избора на новия председател - само за него. Спас Гърневски (ГЕРБ) пък допълни:  За да има такава предварителна проверка обаче, трябва да има и промяна в самия закон за дейността на КПКОНПИ. Причината е, че кандидатите за тази длъжност не са лица на висши публични позиции по смисъла на закона и следователно не попадат в обхвата му. Затова и председателят на парламентарната комисия Борис Ячев коментира, че такава предварителна проверка може да бъде извършена, но това, от друга страна, би забавило самата процедура - първо - да се внесе съответното изменение в закона за КПКОНПИ, после - то трябва да мине по каналния ред през пленарната зала на две четения и през комисиите между тях и на последно място - самите проверки ще отнемат на антикорупционния орган поне месец. Законова поправка породи питане: готви ли се оставка на Пламен Георгиев Ако се стигне до този вариант, то нов председател на КПКОНПИ може да бъде избран и чак в края на годината. Което пък поражда спекулации с имената на кандидатите. И тук в \"играта\" влиза главният прокурор Сотир Цацаров. Като потенциални наследници на Георгиев се спрягат и заместникът му в КПКОНПИ, който сега е и.д. - Антон Славчев, и директорът на ГД \"Национална полиция\" Христо Терзийски. Но в хипотезата, в която законът бъде променен. Въпросът с евентуално номинираните лица корени в едни оставени \"на трупчета\" изменения в закона за КПКОНПИ. Те бяха внесени от тогава председателя на правната комисия в парламента, сега министър - Данаил Кирилов. И засягаха изискванията, на които председателят на комисията трябва да отговаря.  Според внесените промени занапред пpeдceдaтeлят нa KΠKOHΠИ трябва да има виcшe oбpaзoвaниe cъc cтeпeн мaгиcтъp и 10-гoдишeн юpидичecĸи или пpoфecиoнaлeн cтaж в cлyжбитe зa cигypнocт или зa oбщecтвeн peд, oт ĸoитo минимyм 5 гoдини нa pъĸoвoднa длъжнocт. В момента по закон в изискването за заемане на поста е записано, че той трябва да има висше юридическо образование и най-малко 10 години юридически стаж. Т.е. липсва текстът за \"службите\", който би дал основание да се предполага, че Славчев и Терзийски могат да бъдат номинирани. За това накъде ще поеме Цацаров след края на мандата му като главен прокурор в края на тази година, отдавна се спекулира. Говореше се, че ще оглави Инспектората на Висшия съдебен съвет. А сега името му се спряга за нов председател на КПКОНПИ. Той отговаря на законовите изисквания в момента, а Славчев и Терзийски не. По всичко личи обаче, че измененията в закона, предложени от Кирилов, ще останат във фризера до избора на заместник на Пламен Георгиев. Законова поправка породи питане: готви ли се оставка на Пламен Георгиев", "date": "2019.10.10", "title": "Tърси се новият Пламен Георгиев. Без тераса"}
{"url": "https://clubz.bg/88892-mogerini_temata_za_ukrajna_poleka_izchezna", "text": "Призиви, вариращи от по-голяма европейска ангажираност до западна ненамеса във вътрешните работи белязаха снощния дебат за Украйна на сесията на Европарламента в Брюксел. Това бе и последният дебат с участието на Федерика Могерини – досегашен върховен представител на ЕС по въпросите на външните работи и политиката за сигурност. В края му тя се сбогува с евродепутатите. Тя е доволна, че ЕП отново поставя въпроса на дневен ред. Дипломат номер 1 на ЕС смята да го направи и на Европейския съвет по-късно този месец. Полша:  Санкции за Русия, докато Украйна не възстанови целостта си Сред главните обсъждани въпроси бе как действа формулата на Щайнмайер, носеща името на германския президент и уреждаща специалния статут на Донецката и Луганската област, части от които са контролирани от проруск сепаратисти. Сериозно съмнение във формулата изрази латвийската евродепутатка Сандра Калниете от Европейската народна партия (ЕНП). Според полския консерватор Содма Злотовски формулата на Щайнмайер би позволила в бъдеще Германия да вдигне санкциите срещу Русия. А в Украйна това би било сметнато за капитулация от страна на Запада. ЕС подготвя непризнаването на руските паспорти в Донбас Особено критичен към този подход бе българският евродепутат Александър Йорданов (СДС, ЕНП). Другият голям проблем на Украйна е корупцията, отбеляза Йорданов. И настоя, че в нея са замесени предимно политици и бизнесмени,свързани с Кремъл. Властите в Украйна бяха подложени на критика заради отношението си към малцинствата, произхождащи от страни членки на ЕС. Румънецът Траян Бъсеску (ЕНП), известен с прозападните си настроения, изтъкна, че от 2023 г. в украинските училища на малцинствата, където се говори език на ЕС, ще има обучение само на украински. Властите в Киев и президентът Володимир Зеленски трябва да осъзнаят, че малцинствата там имат право да запазят родния си език, независимо дали са унгарци, румънци или руснаци. Бъсеску бе прекъснат, тъй като просрочи времето с което разполагаше. Критики изказа и Ангел Джамбазки от ВМРО и Европейски консерватори и реформисти (ЕКР). Час по-рано в същата зала Джамбазки поиска ЕС да спре финансовите потоци към Турция заради започналата военна операция в Сирия. Не липсваха и такива, които нарочиха Запада за главен виновник за избухването на кризата в Украйна преди 5 години. Независимият словашки депутат Милан Ухрик е убеден, че Евромайданът в Киев бил провокран от неправителствени организации, финансирани от Брюксел и Вашингтон. Те само използвали отчаянието на хората от корупцията Сънародникът му Радослав Радачовски – също независим, пък намеси славянството и „Брекзит“: ЕС подготвя непризнаването на руските паспорти в Донбас", "date": "2019.10.10", "title": "Могерини: Темата за Украйна полека изчезна"}
{"url": "https://clubz.bg/88902-djonsyn_poiska_ot_trymp_da_se_otkaje_ot_mitata_vyrhu_evropejskiq_vnos%C2%A0", "text": "Британският премиер Борис Джонсън изрази разочарованието си от решението на Вашингтон да наложи мита върху британски и европейски продукти и поиска от президента на САЩ Доналд Тръмп да се откаже от тях, предаде АФП, цитирана от БТА. След решението на Световната търговска организация в полза на Вашингтон по делото за европейските субсидии за \"Еърбъс\" (Airbus), оценени като незаконни, САЩ обявиха преди седмица, че ще въведат наказателни мита от 18 октомври на европейски внос за 7,5 милиарда долара. Германия: ЕС да сложи високи мита на САЩ Британският премиер, който е разговарял с Тръмп вчера, подчерта, че решението на САЩ би било \"вредно\" за редица сектори и най-вече за производството на уиски. Джонсън настоя да не се налагат тези мита. На няколко пъти президентът на САЩ залъгваше Великобритания с амбициозно споразумение за свободна търговия след излизането й от ЕС, предвидено за 31 октомври, отбелязва АФП. Новите мерки обаче по никакъв начин не показват, че американската администрация ще има различно отношение към Лондон след \"Брекзит\".  Голяма част от санкциите ще бъдат приложени за внос от Франция, Германия, Испания и Великобритания - четирите страни, които са в основата на \"незаконните\" субсидии, давани на европейския самолетостроителен консорциум, според офиса на постоянния търговски представител на САЩ. ЕС готви ответни мита за САЩ на стойност 4 млрд. долара ЕС обеща да отговори на този удар със санкции, надявайки се в същото време да бъде постигнато приятелско споразумение, за да се избегне ескалацията в една търговска война, която би била вредна и за двете страни, разделяни от Атлантика. Основната цел е ЕС да бъде сплотен, заяви тази сутрин в ефира на френското Радио класик министърът на зеделието на Франция Дидие Гийом, цитиран от АФП. По думите му ако американската администрация беше посегнала на шампанското и коняка, то проблемът нямаше да е сериозен, защото производителите им имат ресурси да се справят с натиска. Винарството обаче е силно зависимо от твърде много фактори като дългия период на производство, климат и специфични умения. В този смисъл допълнителните налози върху виното могат да имат катастрофален ефект върху сектора. Необходимо е Европейската комисия да окаже помощ на тези производства, ако митата бъдат въведени. В противен случай това ще е краят на много сектори във винопроизводството, заяви френският земеделски министър. В същото време френският министър на икономиката беше още по-краен и заяви пред Ройтерс, че ако спорът не бъде решен, ЕС ще е длъжен да предприеме ответни мерки.  Както Клуб Z писа преди време, има сериозна възможност България също да бъде сериозно засегната от предстоящите американски мита. Застрашени са най-вече българският износ на сирене, кашкавал, други млечни продукти, както и някои плодове като черешите. ЕС готви ответни мита за САЩ на стойност 4 млрд. долара", "date": "2019.10.10", "title": "Джонсън поиска от Тръмп да се откаже от митата върху европейския внос "}
{"url": "https://clubz.bg/88907-arjentina_vyrna_dva_gola_na_germaniq_v_zrelishten_mach", "text": "Германия и Аржентина направиха атрактивно 2:2 в една от най-интересните контроли в октомврийската пауза за националните отбори. Два от най-големите съперници на това ниво размениха по едно полувреме на стадиона в Дортмунд. Домакините поведоха с попадение на нашумелия Серж Гнабри в 15-ата минута. Седем по-късно Кай Хаверц удвои. Германците пропуснаха възможности за трето попадение. Гостите пък не отправиха нито един удар във вратата. Маншафтът започна по-добре и след почивката, но постепенно намали оборотите, пък и \"гаучосите\" отвърнаха с повече усилия в атака. Лукас Иларио намали резултата в 66-ата минута. В 85-ата дебютантът Лукас Окампос увенча първия си мач с фланелката на Аржентина с гол за 2:2. В края латиноамериканците едва не направиха пълен обрат при разбъркване в наказателното поле на Германия. Йоахим Льов отново заложи на млад тим, но и Лионел Скалони противопостави същото. Лео Меси не игра заради наказание заради изказванията си на Копа Америка, а в селекцията пак не попаднаха звезди като Анхел ди Мария, Гонсало Игуаин и Мауро Икарди.", "date": "2019.10.10", "title": "Аржентина върна два гола на Германия в зрелищен мач"}
{"url": "https://clubz.bg/88899-kristalina_georgieva_predupredi_za_zabavqne_na_rasteja_i_prez_sledvashtata_godina", "text": "Как да управлява глобалната икономика при очертаващата се буря? Това е големият въпрос, на който новият управляващ директор на Международния валутен фонд (МВФ) Кристалина Георгиева трябва да намери отговор. В интервю за телевизионния канал \"Евронюз\" Георгиева посочва, че МВФ прогнозира за тази и за идната година забавяне на растежа, който вече и без това е под натиск на много места по света, съобщава БТА.  Засега икономическият спад е най-осезателен в промишлеността, но напълно вероятно е, ако несигурността продължи да доминира, спадът да обхване и потреблението, допълни шефката на Фонда. Кристалина Георгиева с резерви към мерките срещу климатичните промени При първото си изказване като управляващ директор на Фонда Георгиева каза, че МВФ прогнозира понижение на темповете на растеж на икономиката почти в 90 на сто от страните в края на 2019 година. Като една от причините за спада бяха посочени търговските конфликти, от които загубите, според оценка на МВФ, към 2020 година ще бъдат около 700 млрд. долара или 0,8 на сто от световния брутен вътрешен продукт.  Преди два дни пък Георгиева изрази резерви към мерките срещу климатичните промени и въглеродния данък, който голяма част от държавите въведоха или се очаква да въведат.  По думите й допълнителните приходи от облагането на въглерода биха могли да се използват, за да се намалят данъците на най-уязвимите домакинства. Новите ресурси биха могли също така  . Управляващият директор на МВФ цитира примера на Швеция, която въведе въглероден данък през 1991 година. Тя припомни, че чрез намаляване на по-високите данъци домакинствата с ниски и средни доходи са покрили по-големите енергийни разходи.", "date": "2019.10.10", "title": "Кристалина Георгиева предупреди за забавяне на растежа и през следващата година"}
{"url": "https://clubz.bg/88903-sled_12_godini_delo_opravdaha_policaj_i_jepejci_za_krajba_na_televizori", "text": "С оправдателна присъда срещу всичките петима обвиняеми в Хасковския окръжен съд завърши делото за кражба на 53 плазмени 27-инчови телевизора, съобщава   Забележителното в уж кокошкарския случай е, че деянието е извършено през не съвсем близката 2006 г. и е отнело на съдебната система 12 г. Как дело за наследство продължи 25 години, 11 месеца и 26 дни Полицай и четирима служители на държавните железници били обвинени за кражбата на плазмите марка \"Дурабранд\" на обща стойност 47 393,13 лв., които изчезват от влакова композиция в Свиленград през 2006 г. Окончателното решение на окръжните магистрати сега потвърждава оправдателната присъда на районния съд в Свиленград. Процесът ​започва през 2007 г. и приключва с оправдателни присъди след многократни отлагания, прекратявания и възобновявания. Първоначално обвинението бе изготвено от   защото в случая бяха намесени и служители от несъществуващата вече \"Транспортна полиция\". Впоследствие обвинението срещу единия от униформените бе свалено, а той осъди прокуратурата. През 2012 г. ​Свиленградският районен съд произнесе оправдателна присъда, която бе потвърдена и от окръжните магистрати в Хасково. След няколко месеца обаче   пред Върховния касационен съд делото бе възобновено и върнато за ново гледане в Свиленград, а оправдателните присъди на петимата обвиняеми - отменени, припомня медията. Близо 100 000 лв. на месец ни струва бавното правосъдие След рестарта на процеса обаче в , прехвърлян многократно. Това наложи делото да бъде изпратено в Харманли. От там поискаха да бъде прехвърлено на междувременно учредения Спецсъд, на който към тогавашна дата са подсъдни организираните престъпни групи. След становище обаче - че не става въпрос за организирана престъпна група, делото бе върнато отново в Свиленград. През октомври 2017 г съдия Елена Тодорова отново оправдава петимата. За съжаление тя загива в катастрофа на следващата година, без да е написала мотивите. Това наложило и последното преразглеждане на процеса. Близо 100 000 лв. на месец ни струва бавното правосъдие", "date": "2019.10.10", "title": "След 12 години дело: оправдаха полицай и жепейци за кражба на телевизори"}
{"url": "https://clubz.bg/88893-chujda_dyrjava_li_e_rusiq_i_shte_padnem_li_ot_geopoliticheskiq_prozorec", "text": "Парламентът прие декларация, с която подкрепи започването на предприсъединителни преговори на ЕС със Северна Македония и Албания. С декларацията се подкрепя и рамковата позиция на правителството по въпроса. 129 депутати бяха \"за\", 4-ма \"против\", а един се въздържа. Гласуването на декларацията бе предшествано от двучасови дебати. Прозвучаха сериозни различия между различните партии по темата. Но все пак имаше и дух на консенсус. Един от първите изказали се бе Павел Шопов от \"Атака\". Той поиска в декларацията да бъде записано, че в България и Северна Македония живее един народ. Това предложение, закономерно, не беше прието. Според него ако този текст не бъде приет тази декларация ще мине \"под диктовката на чужди господари, които имат своя интерес на Балканите\". Шопов каза, че този интерес е \"Северна Македония да бъде вкарана в орбита, да бъде обкръжавана Русия, Сърбия\". Шопов не посочи кои са \"чуждите господари\", но от изказването му стана ясно, че за него Русия и Сърбия, очевидно, не са чужди страни с интереси, различни от българските. Йордан Цонев (ДПС) заяви, че партията ще подкрепи декларацията, защото за нея присъединяването на Западните Балкани към ЕС винаги е бил \"въпрос от първостепенно значение\". Цонев изтъкна още, че и Турция трябва да се присъедини към ЕС. Джема Грозданова (ГЕРБ) заяви, че иска \"българската роля в целия този процес да започне да се цитира като стандарт в политиката\". Станислав Станилов (\"Атака\") я репликира с това, че в декларацията се посочва, че Северна Македония трябва да реабилитира репресираните заради българското си самосъзнание от югославския комунистически режим. И припомни, че в Кралство Югославия е имало репресирани българи, а жертвите са дори повече. При гласуването на декларацията текстът за югославския режим отпадна и така документът на практика призова Северна Македония да реабилитира всички репресирани и убити заради българското си самосъзнание. Лидерът на НФСБ Валери Симеонов поиска да се запише, че Македония ще съдейства за възстановяването на войнишките паметници. Това предложение също беше прието. Пространно изказване по темата направи Валери Жаблянов (БСП). Той изтъкна, че България и до днес чувства емоция към Северна Македония, което е нормално. Според него тази декларация е просто морално успокоение, с което да забравим позорния договор за приятелство. Според него България трябва да поиска да се признае българският характер на освободителното движение в Македония. Според него тази декларация е трябвало да бъде предшествана от оставката на министърката на външните работи Екатерина Захариева, защото тя е признание за провала на договора. Жаблянов все пак призна, че \"не можем да бъде жестоки като някои други, знаем, че става въпрос в една или друга степен за част от нашия народ\". И изтъкна, че издребняването и вътрешните свади са недопустими. Джема Грозданова го репликира, че \"договорът е такъв, какъвто можеше да бъде подписан в онзи момент, за да има положително развитие за Северна Македония\". Юлиян Ангелов (ВМРО) заяви, че винаги могат да се намерят нюанси, но трябва да се покаже, че парламентът има единна позиция, \"че подкрепя братска Македония, но не безусловно\". Според него ако България е била по-твърда в исканията си, е щяла да създаде предпоставки следващо правителство в Скопие да отмени този договор. И посочи, че има много случаи, в които наши институции не признават български произход на хора от Северна Македония. Той припомни, че Албания е признала българско малцинство. Тома Биков (ГЕРБ) също заяви, че с една декларация няма как да се решат всички проблеми, защото това е процес. Той припомни, че е имало моменти, в които България е била безкомпромисна - например през Междусъюзническата война - и това ни е лишило от възможността да получим част от българското пространство. Той допълни, че \"внушението сега и веднага цели да обслужи геополитическия контекст\". Биков коментира, че отношенията между страните на Балканите не са сами по себе си. Според него има депутати, които обслужват интересите на други държави, които в момента не съвпадат с българските. Жаблянов го репликира със следните думи: Кристиян Вигенин (БСП) бе по-умерен от Жаблянов. Той допълни, че партньорите ни в ЕС и НАТО все още не разбират българската чувствителност по темата с Македония. При гласуването на декларацията все пак имаше депутати от БСП, които бяха против и въздържали се.", "date": "2019.10.10", "title": "Чужда държава ли е Русия и ще паднем ли от геополитическия прозорец"}
{"url": "https://clubz.bg/88898-es_iska_turciq_da_prekrati_operaciqta_v_siriq", "text": "ЕС призова Турция да прекрати военната си операция в Северна Сирия, предаде Ройтерс. В обща декларация 28-те страни членки отхвърлят плановете на Анкара за създаване на безопасна зона за бежанци. Държавите от ЕС  уверяват, че няма да бъдат изпращани помощи там. Първи това предупреждение отправи председателят на Еврокомисията Жан-Клод Юнкер на започналата вчера сесия на Европарламента в Брюксел. Турция нахлу в Сирия, бомбардира градове. Европа осъди офанзивата (СНИМКИ, ВИДЕО) Джамбазки: ЕС да се захване с „Фолксваген“ заради турската операция в Сирия  от името на ЕС разпространи и Федерика Могерини – върховен представител на Съюза по въпросите на външните работи и политиката на сигурност. Според Брюксел подновяването на стълкновенията в региона ще подкопае още повече стабилността, ще задълбочи страданията на цивилното население и ще предизвика още повече разселвания. Операцията ще подкопае сигурността на местните партньори на световната коалиция, бореща се за разгрома на „Ислямска държава“ и ще доведе до дълготрайна нестабилност в тази част на Сирия. ЕС остава ангажиран с единството, суверенитета и териториалната цялост на сирийската държава. Джамбазки: ЕС да се захване с „Фолксваген“ заради турската операция в Сирия", "date": "2019.10.10", "title": "ЕС иска Турция да прекрати операцията в Сирия"}
{"url": "https://clubz.bg/88849-istoricheskite_lichnosti_i_sybitiq_i_tqhnoto_chestvane_po_socialisticheski_manier_li_sa_vajni", "text": "След безсмислената пиар среща при президента Румен Радев, който само “наля масло в огъня” и обслужи практически с нея недоброжелателите на сближаването между България и Република Северна Македония (РСМ), много хора си задават въпроса какво всъщност се случва. Както е отбелязано вече, въвличането на историята в актуалната политика е недалновидна работа. Ако нашите помпат мускули с историческата истина за Македония за политически пиар, следва да знаят, че това упражнение, както казва народът, е “ден до пладне”. Ще лъснат по екраните за ден-два и всичко ще отмине. Само че отношенията между България и РСМ в тяхната им цялост очевидно са отвъд капацитета на родния политически елит. Президентът: Идеологията и манипулацията на тоталитаризма нямат място в обединена Европа Очевидно българските политици и експерти смятат, че могат да играят играта, която гърците изиграха. Не могат. При гърците Древна Елада и Александър Македонски са не просто историческо наследство, но и пари. Много пари. Милиони туристи годишно, които правят значителна част от БВП. Който си е въобразявал, че гърците ще допуснат някакви хора от Скопие да им разрушат бизнеса ей така, щото така решили да се пишат “антички македонци” – дълбоко се е объркал. И гърците търпеливо изчакаха, като обясняваха 27 години, че тая работа не е като оная работа. И накрая постигнаха своето. Нашият случай обаче е друг. Превръщането на средновековната и съвременнана история в препъникамък за развитието на отношенията между двете държави, а въпросната Комисия по историческите въпроси в - едва ли не - регулатор на тези отношения, е откровенно неразумна работа. Огнян Минчев: Фиксиране само върху историята рискува отчуждаване със Северна Македония  И сега какво? Тленните останки на Гоце Делчев и останалите хиляди паднали за свободен живот в Македония ли ще бъдат пречка за реалното сближаване между България и РСМ, което, макар и трудно, но върви? И въобще “историческите личности” и събития и тяхното честване по социалистически маниер ли са важни? Реална интеграция върху костите на нашите предци едва ли може да се възприеме като реална политика. В реалната политика се работи с реални неща. Историята я знаем. Днес ще се пише по един начин, утре по друг. То и връх Мусала е бил прекръстен на връх Сталин през 50-те години на миналия век, ама нейсе. То всъщност и Мусала е име с небългарски произход, ама карай. В този смисъл, ако българската политика има за какво да не се съгласява, като оставим историята на историците и времето, то е тоталното “избърсване” на българите чисто статистически, а оттам и етнополитически от територията на РСМ. Това е сърцевината на сърбомакедонизма. Когато се говори за “обща история” и други “общи” неща, е интересно да се запитаме къде анихилираха българите от днешната територия на РСМ? Има ли там българи, освен че има македонски народ и разни други народи? Има, разбира се. \"Ултимативният тон към Северна Македония носи риск за интересите на България\" В Преамбюла на конституцията (Уставот) на РСМ пише: В общи линии това е правилна констатация, в смисъл че РСМ се конституира като държава през 1991 г. Обаче... въпросът е кои са тези, които живеят в РСМ? Да погледнем в статистиката, числата и оттам в политиката. Съгласно последното преброяване от 2002 г. в РСМ ромите (циганите) са 53 879, а власите (куцовласите) –- 9695. Турците са 77 959, има сърби – 35 939, бошняци – 19 571 – все части от някакъв народ, а българите не съществуват. Те са изтрити. Те са в някакво понятие \"другите\". В същото време над 110 000 българи (досега), или ако искате – хора, които знаят българския си произход от РСМ, са заявили изрично своите българска национални корени и са получили българско гражданство на тази основа. Част от тези хора – над 70 000, живеят и работят в България, без да късат връзката си с родната земя и огнище, други са в Европа и САЩ, но те са факт. Част от тези хора си живеят в РСМ и работят там. И сега какво? Циганите, власите и турците в РСМ са “държавотворен народ”, а българите не? Така ли? Българите са някакви “други”. Онова, което следва да направи българската политика, е изрично да изиска българите да бъдат указани в Преамбюла на конституцията (Уставот) на РСМ, изписани там заедно с албанци, власи, роми (цигани), турци, сърби и бошняци. Държавата си е на македонския народ, но когато една значителна част от населението е посочила, че са българи, това следва да се зачете. Това ще бъде и гаранция за тези хора, че няма да бъдат малтретирани или потискани с различни средства. И тук нещата стоят така: “няма няма”. Това е условието за европейска интеграция, не костите на Гоце Делчев. Това е политическо условие. А не историческите интерпретации на факти. Кой какъв бил ще го покажат историческите документи. Историческата истина ще си дойде на мястото. Ще има нови поколения историци, които ще четат документите на хладна глава. Огнян Минчев: Фиксиране само върху историята рискува отчуждаване със Северна Македония  \"Ултимативният тон към Северна Македония носи риск за интересите на България\"", "date": "2019.10.10", "title": "Историческите личности и събития и тяхното честване по социалистически маниер ли са важни?"}
{"url": "https://clubz.bg/88867-i_qmbolska_grozdova_stana_geografsko_oznachenie", "text": "„Ямболска гроздова ракия/Гроздова ракия от Ямбол/Yambolska grozdova rakya/Grozdova rakya ot Yambol“ е вече защитено географско означение, съобщи Еврокомисията. Тя одобри искането за вписването на българската напитка. От ЕК припомнят, че ямболска гроздова се прави от бяло или черно грозде и първо е била домашно производство, а от 30 г. на ХХ век се прави в спиртоварни в Ямболска и Бургаска области. Силата на напитката, отличаваща се с жълтия си цвят, е 40 градуса или повече. Ямболска гроздова набира все по-голяма популярност сред потребителите в България. Причина е сравнително ниската и цена. В София тя върви около 2,50 лева за 100 грама. А бутилка 700 грама струва 10 лева.", "date": "2019.10.10", "title": "И \"Ямболска гроздова\" стана географско означение"}
{"url": "https://clubz.bg/88897-inflaciqta_vyv_venecuela_prodyljava_da_chupi_rekordi", "text": "Инфлацията във Венецуела от януари до септември тази година е била 3320 процента. Тези данни обяви снощи членът на комисията по финансите към Националното събрание (еднокамарния парламент на страната) Алфонсо Маркина. Законодателният орган на страната се контролира от опозицията, уточни ТАСС, цитиран от БТА. Тръмп замрази авоарите на Венецуела в САЩ През септември инфлацията е била 23,5 процента, а с годишно натрупване тя е достигнала 3326 процента. От октомври 2018-а до септември 2019 година, тя е 50 100 процента, написа Маркина в Туитър. Най-силно за месеца са поскъпнали хранителните стоки - с 42,6 на сто. Боливийската република през последните години преживява остра социално-икономическа криза, съпътствана от девалвация на националната валута. Според оценки на ООН страната са напуснали над 4 милиона венецуелци. Останалите пък се борят с ширещата се бедност и липсата на елементарни консумативи за бита. Страната с огромни залежи на петрол, но на практика от месеци няма бензин в бензиностанциите, магазините са празни, а храна и медицински консумативи се намират все по-трудно. Гуайдо губи Венецуела Кризата в латиноамериканската страна се задълбочи след като на 11 януари тази година председателят на националното събрание Хуан Гуайдо беше обявен за временен президент на Венецуела. Оттогава той се опитва да изтласка от властта социалистическия диктатор Николас Мадуро, но до момента безуспешно. Отказът на президента да сдаде властта и да предизвика демократични избори пък предизвика САЩ да наложат нови, допълнителни санкции върху режима.  Гуайдо губи Венецуела", "date": "2019.10.10", "title": "Инфлацията във Венецуела продължава да чупи рекорди"}
{"url": "https://clubz.bg/88884-tvorba_na_leonardo_%E2%80%9Etvyrde_krehka%E2%80%9D_za_da_pytuva_do_parij", "text": "Последните   няколко месеца са много интересни за почитателите на старите майстори и директорите на най-големите музеи. Любителите на класическото изкуство можаха, могат и скоро ще могат да се насладят на невиждани досега експозиции на Рембранд, Рафаело, Брьогел, Леонардо… в Амстердам, Париж, Виена, Санкт Петербург… Няколко забележителни кръгли годишнини станаха повод големите световни музеи да си разменят прочути ренесансови шедьоври, което радва посетителите, но и създава доста работа и тревоги на техните ръководства. Най-очакваното събитие – изложбата с творби на Леонардо в Лувъра по повод 500-годишнината от смъртта на живописеца, която трябва да отвори врати на 24 октомври, донесе най-големите проблеми, стигна се дори до отзоваване на посланици. В дипломатическите интриги между Италия и Франция ренесансовият майстор се оказа част от по-широк дипломатически спор  . Напрежението започна да намалява, след като през май френският президент Еманюел Макрон покани италианския си колега Серхио Матарела във Франция, за да отбележат заедно началото на годишните възпоменания за Леонардо. Все пак, изглежда изложбата в Лувъра ще премине без поне една от най-известните творби на художника – след като италиански съд забрани отдаването на „Витрувианският човек“ под наем на френския музей, като резултат от юридическо оспорване в последната минута. Според „Италия Ностра”  , работата на Леонардо, известна като „Витрувианският човек“, е твърде крехка, за да бъде транспортирана до Париж. Съществувал риск да бъде повредена от осветлението в Лувъра, ако бъде показана за дълъг период. Всички технически експертизи били против пътуването, съобщават от венецианския отдел на организацията. Решението на съда е най-новата спънка в плана за събиране на творбите на Леонардо в Париж за изложбата-блокбъстър. Бившето популистко италианско правителство – което често бе на различно мнение с френския президент по много въпроси, дори заплашваше да блокира изцяло инициативата на Лувъра да събере за първи път на едно място за годишнината всички възможни работи на Да Винчи. В жалбата си „Италия Ностра” се позовава и на закон, който забранява транспортирането на произведения на изкуството извън Италия, които могат да бъдат повредени при транспортирането или от неблагоприятни условия в приемащия музей. Между 17 април до 14 юли т.г. „Витрувианският човек” бе част от изложбата, посветена на Леонардо в „Галерия Академия” във Венеция . Рисунката с туш върху хартия бе изложена в полутъмна зала и наистина изглежда крехка, но и в Лувъра имат опит с крехки произведения. Франческини започна преговорите между френския и италианските музеи през 2017 г., когато пак бе министър на културата, но в тогавашното ляво-демократично правителство. Планът предвиждаше Лувърът, който притежава пет   платна, да получи общо 26 картини и рисунки за изложбата, започваща през октомври. Но с падането на демократите от власт през март 2018-а плановете се промениха. Миналия ноември един италиански зам.-министър на културата   заплаши, че ще отмени обмена на творби с Лувъра, обвинявайки Франция, че се опитва да измести Италия и да заеме централното място във възпоменанията за Леонардо, като каза: Преди по-малко от месец Франческини и неговият френски колега подписаха в Париж като символичен жест меморандум, който затвърди вече сключените споразумения между италианските музеи и Лувъра за заем на седем произведения на Леонардо. В замяна Франция ще заеме на Италия картини на Рафаело за събитията, с които догодина ще бъде отбелязана 500-годишнината от смъртта му. Според говорител на Франческини, няколко от произведенията на Леонардо вече били на път за Франция. Съдът е насрочил следващото си заседание на 16 октомври, по време на което наскоро назначеният министър на културата Дарио Франческини ще аргументира възраженията си срещу жалбата. После съдът ще вземе решение. Това означава, че дори и „Витрувианският човек“ да отпътува за Париж, вероятно ще закъснее за откриването на изложбата.", "date": "2019.10.10", "title": "Творба на Леонардо „твърде крехка”, за да пътува до Париж"}
{"url": "https://clubz.bg/88878-5g_mrejite_zaplashvat_nacionalnata_sigurnost_na_stranite_ot_es", "text": "Комуникационните мрежи от пето поколение (5G) крият опасности за националната сигурност на всички страни членки на ЕС. Такива са изводите от разпространен днес доклад, изготвен с участието на държавите от Съюза и представен от Еврокомисията. И макар в документа да не се споменават нито държава, нито компания като главен източник на опасност, на всички е ясно, че става дума за Китай и „Хуавей“. Но дори еврокомисарите Джулиан Кинг (Съюз за сигурност) и Мария Габриел (цифрова икономика и общество) не споменаха имена. 5G ще стигне 1 млрд. души до 3-5 години Заплахите са свързани преди всичко със следните фактори: Очаква се разполагането на 5G мрежите да има следните ефекти: В доклада се препоръчва да бъде подготвено законодателство, което да преследва по-сурово посегателствата върху комуникационните мрежи. Страните от ЕС отчитат необходимостта от преразглеждане на цялостното схващане за сигурността и от въвеждане на допълнителен държавен надзор над собствениците на такива мрежи и техните доставчици на оборудване. До края на годината предстои да бъдат очертани общи европейски мерки за защита на 5G мрежите. Догодина държавите от ЕС ще съобщят на Еврокомисията дали тези мерки са достатъчни. ", "date": "2019.10.10", "title": "5G мрежите заплашват националната сигурност на страните от ЕС"}
{"url": "https://clubz.bg/88886-shakil_afridi_doktoryt_kojto_pomogna_za_likvidiraneto_na_bin_laden", "text": "Делото на Шакил Африди, лекарят, който помогна на ЦРУ за ликвидирането на Осама Бин Ладен, за първи влезе в редовен пакистански съд и беше гледано пред отворени врати. Заседанието обаче продължи само няколко минути и беше отложено за 22 октомври по молба на прокурорите, разказва Би Би Си. Така пред него се отваря първа възможност да докаже невинности си и да търси, ако не напълно освобождаване, то поне намаляване на присъдата. В момента д-р Африди се намира в строго охранявана сграда за лишаване от свобода в пакистанския град Пенджаб. Той беше арестуван буквално 20 дни след като морските тюлени на САЩ нахлуха в къща в Аботабад, където се укриваше Бин Ладен.  След като светът разбра, че американските специални части са влезли необоспокоявани в Пакистан, извършили са операцията по ликвидирането на терориста, събрали са тялото му и са си отлетели обратно, Исламабад беше бесен. Унижението за страната бе на няколко нива - първо от т.нар. от властите \"нарушаване на суверинитета на страната\", второ - защото трябваше яростно да отричат, че не са дали пол  итическо убежище на Бин Ладен, трето - защото трябваше да обясняват как тогава не са разбрали, че скривалището на лидера на \"Ал Кайда\" се намира само на няколкостотин метра от една от големите военни бази на армията в Аботабад.  ЦРУ разсекрети архива на Осама бен Ладен. Ето го Пакистанските власти си го изкараха върху д-р Африди. След като се разбра, че той вероятно има участие в операцията на ЦРУ, моментално беше арестуван. Първоначалното обвинение към него беше в шпионаж, но в крайна сметка беше осъден през 2012 година. Съдът го призна за виновен за финансиране на забранената в Пакистан ислямистка организация \"Лашкар ал Ислам\". Д-р Африди получи 33 години затвор, в последствие намалени на 23 години. Според мнението на десетки правозащитни организации, доказателствата по делото не биха издържали в нито един безпристрастен съд.  Задържането му предизвика гнева на Съединените американски щати, които, необичайно за своята практика, признаха в началото на януари 2012 година, че Африди е работил за ЦРУ. Последваха неколкократни опити за натиск върхи Пакистан за неговото освобождаване и евентуалното му изпращане в САЩ, всичките - неуспешни.След като дипломатическите совалки не свършиха работа, правителството на Обама спря държавните помощи за Пакистан, докато докторът не бъде освободен. \"По милион за всяка година затвор\", гласеше съобщението на американската администрация. По време на предишната кандидат-президентска кампания в САЩ, настоящият държавен глава Доналд Тръмп обеща, че ако бъде избран ще изкара Африди от затвора \"за две минути\". Нищо такова не се е случило до момента.  Докато в САЩ обаче д-р Африди е със статут на нещо като национален герой, помогнал за ликвидирането на зловещия мозък зад атентатите от 11 септември, то в Пакистан нещата стоят на обратната страна. Властите имаха достатъчно време да го представят като вражеска единици, нарушила конституцията и цялостта на държавата. Путин: САЩ отгледаха „Ал Кайда\" и Осама бен Ладен Д-р Африди произлиза от скромно семейство и с много труд успява да се дипломира от медицинския колеж в провинция Хибер през 1990 година. Дълго време работи като единствен медик из племенните райони около Пешавар. През 2010 г. започва да работи в болницата Джамруд в северозападен Пакистан, но с всеки изминал месец започва все по-често да пътува до Аботабад, който е на няколкостотин километра от там.  Оттук нататък историята става мъглява. Не се знае в кой точно момент ЦРУ започва да обработва Африди и да търси помощта му. Знае се обаче, че той отива в Аботабад заедно с петнайсетина медицински работници, за да извършват имунизации срещу детски паралич. В обвинителния му акт пише, че е откраднал половин дузина охладителни кутии на Световната здравна организация, за да пренася ваксините.  Според доклад на пакистанските разследващи неговия случай, Африди се е срещал 25 пъти с \"чуждестранни секретни агенти, получавал е инструкции и предоставял чувствителна информация\". Каква точно чувствителна информация може да има един провинциален лекар никой не казва.  Писмо на Бен Ладен пазело Иран от атентати на “Даеш” Д-р Африди обаче наистина започва да се среща в агенти на ЦРУ. Той приема изключително опасна работа, която в крайна сметка вероятно наистина е била жизненоважна за ликвидирането на Бин Ладен. По времето на неговото вербуване, службите на САЩ вече имат оперативна информация, според която Бин Ладен се крие в къща в покрайните на Аботабад. Той обаче е изключително предпазлив - не използва телефони и компютри, не излиза на терасата или на двора, за да не бъде снимам от дрон. Бин Ладен обаче допуска грешка. Заобикаля се със част от многолюдното си семейство, включително деца. Така американските агенти искат от д-р Африди да започне кампания по масово ваксиниране на малчуганите срещу Хепатит. Д-р Африди решава, че ваксинирането на децата е много по-важно от това кой точно плаща за операцията и какви цели гони. Малко по-малко екипът на Африди достига до вратите на къщата на Бин Ладен. Агентите имат само една цел - някое от децата да се ваксинира, а малка проба от кръвта му да докаже, че е свързано с Бен Ладен. Службите разполагат с ДНК профила на лидера на Ал Кайда от години.  Все още не се знае със сигурност дали това е единствения начин американците да разберат, че Обама е в къщата, но със сигурност д-р Африди е един от героите на тази история. Той не е навредил на страната си, напротив - помогнал е за ликвидирането на един от бруталните терористи в човешката история. Въпреки това Пакистан не спира да му отмъщава. Процесът, на който д-р Африди беше осъден, се провеждаше съгласно правилата за граничните престъпления, писани още от времето, когато Пакистан е британски протекторат. До миналата тези региони - полуавтономни федерални региони по протежение на границата с Афганистан, се управляваха по тези стари правила. Племенните съдилища бяха председателствани от административни служители, подпомагани племенен старейшина и не бяха длъжни да следват надлежен процес, както го разбираме ние на Запад. Сливането на племенните райони с провинция Хибер обаче промени нещата и сега делата са преместени в редовните пакистански съдилища.  Сега надеждите на д-р Африди са, че съдиите могат да погледнат историята от неговата гледна точка и ако не да го освободят, то поне да намалят присъдата му. Едно от предположенията на експертите, които следят ситуацията от близо е, че има възможност той да бъде разменен за Аафия Сидики - предполагаем член на Ал Кайда, който в момента е в затвора в САЩ. Междувременно цялото семейство на д-р Африди, включително двете му малки дъщерички, се крият вече осма година.  Путин: САЩ отгледаха „Ал Кайда\" и Осама бен Ладен Писмо на Бен Ладен пазело Иран от атентати на “Даеш”", "date": "2019.10.10", "title": "Шакил Африди: Докторът, който помогна за ликвидирането на Бин Ладен"}
{"url": "https://clubz.bg/88895-debatyt_za_kyrdjali_dps_obeshta_karane_bez_farove_gerb_chistota", "text": "Разгорещен дебат с множество критики и обвинения развълнува Кърджали тази сутрин в ефира на бТВ. Кандидатите за кмет от ДПС, ГЕРБ и БСП обсъждаха пред общината проблемите на областния град, подкрепени от \"агитки\" на своите партии. Поставяне на акцент върху хората и всекидневието на града обеща настоящият кмет (от 2003 г. насам) и фаворит на пореден мандат според социолозите Хасан Азис (ДПС). Тези думи обаче веднага дадоха повод на кандидата на ГЕРБ - настоящия областен управител Никола Чанев -  да открие огън, като отбеляза, че Азис се е кандидатирал със стара програма - защото не е изпълнил обещанията от нея. И обяви, че кметът е изравнил всички жители на града: Азис пък отбеляза, че е постигнал много и това не се признава. Чанев го апострофира, че \"една инвестиция за 16 години е повод за срам, не за гордост\".  Водещият дебата Антон Хекимян повдигна въпроса за осветлението на града, което доскоро е било в плачевно състояние. Азис обяви, че този въпрос се решава и в Кърджали скоро ще има \"най-високотехнологичното осветление в страната\". Чанев пък отбеляза, че правителството е отпуснало пари още през 2017 г. за този въпрос, а ремонтите са започнали едва наскоро. Азис пък отсече: Репликата предизвика бурни емоции в агитката на ДПС. Следващите ключови теми за града бяха пряко свързани - от една страна, липсата на околовръстен път при сериозен трафик в града, от друга, сериозното замърсяване с фини прахови частици. Кандидатът на ДПС се почувства длъжен да отбележи, че поне замърсяването с тежки метали е в нормата. Чанев поясни, че доскоро не е било. Основен замърсител е трафикът в града, който не минава през околовръстен път, защото такъв няма - и то от години. Тук кандидатите на ГЕРБ и ДПС започнаха да си прехвърлят топката, защото единият е бил кмет, а другият - областен управител. Според Азис обаче в настоящия момент няма нито една отчуждителна процедура. Това даде възможност на кандидата на БСП - Милко Багдасаров, да се включи активно и на място в дебата: Азис обяви, че още когато Чанев е встъпил в длъжност, той му е предложил екип от общината, който да помогне за отчуждаването. ГЕРБ-ерът обаче отказал. Багдасаров пък вметна, че е замърсен и централният парк на града, а селото, което Хасан Азис посочи като \"първото газифицирано в областта\", мирише ужасно. В третия кръг граждани задаваха въпроси на кандидатите - отново за околовръстния път, но и за построените за 2 млн. лв. 49 паркоместа, които не се ползват от хората. Гражданин пък попита защо на знамената на ДПС пише \"Карджали\". Паркоместата пък били за нуждата на община Кърджали, там спирали и държавни служители. Чанев го пресече - как едно паркомясто струва повече от апартамент? И натърти отново, че има процедури за отчуждаване, отчуждено е цялото землище, и това продължава от следващия месец. Багдасаров пък видно получи въпрос от свой симпатизант, който му позволи да отправи уникално обещание: Последва рунда \"кръстосан огън\", в който кандидатите си задаваха въпроси един на друг. Хасан Азис попита Багдасаров, бивш директор на най-голямото училище в региона - СОУ „Петко Р. Славейков“, дали е доволен от неговия ремонт, осъществен през последния мандат на ДПС. Багдасаров пък попита Чанев дали ще стане общински съветник и ще остане да помага на града - тъй като е в листата - след балотажа. Той очаквано се обърна към Хасан Азис: Не ставало дума за 3 млн. лв., каза Азис, \"всичко изглежда много голямо на Чанев\". Съответните органи правели разследване. А заместникът бил освободен, защото \"сме критични\". За финал Хасан Азис обеща повече грижа за хората, Чанев - светъл и чист град, а Багдасаров призова гражданите да изберат кмет, който ще обедини усилията на всички в интерес на Кърджали.", "date": "2019.10.10", "title": "Дебатът за Кърджали: ДПС обеща каране без фарове, ГЕРБ - чистота"}
{"url": "https://clubz.bg/88889-fukuqma_vyzhishtavam_se_na_navalni", "text": "Професорът от Станфордския университет, американски политолог, философ и икономист Франсис Фукуяма, чиято научна работа е преведена на повече от двадесет езика, даде пространно интервю пред \"Гласът на Америка\" относно Русия -  протестите на опозицията в Москва през това лято, влиянието на Путин върху изборите в САЩ и убийството на Немцов, който на 9 октомври щеше да навърши 60 години. Хиляди на протест в памет на Борис Немцов в Москва (СНИМКИ+ВИДЕО) След това той участва във форума \"Борис Немцов\" (9 и 10 октомври във Варшава) на дискусия с участието на Фукуяма и лидера на опозицията Алексей Навални, която телевизия \"Настоящее Время\" излъчи на живо. В интервюто за \"Гласът на Америка\" Фукуяма сподели, че Борис Немцов е бил убит в близост до Кремъл именно защото се е противопоставил на Путин и защото е бил  . Пореден протест в Москва - за свободни местни избори Политологът подчерта, че участва във форума по лични причини, тъй като определя за важно да се напомня на хората, както на Запад, така и в Русия, че Владимир Путин не въплъщава цялата страна и че  . Фукуяма анализира също и външната политика на Кремъл и отношенията между Русия и САЩ - по-голямата част от интервюто е посветена именно на тази тема. Според политолога Путин  , настъпило след победата на Доналд Тръмп на президентските избори през 2016 г. Шефът на ФБР: Русия пак иска да се меси на изборите Фукуяма смята, че руският президент е установил връзки с много американски политически групи, че той   и че Също така станфордският професор отбеляза, че в Америка  . Руски тролове работели за Тръмп, отказвали черни избиратели за гласуват Фукуяма добави, че   В тази връзка, според политолога, предстоящите президентски избори през 2020 г. ще имат голямо значение както за САЩ, така и за отношенията им с Русия. Затова Фукуяма определя резултата от надпреварата за  . Демократите в САЩ се изпохапаха като пирани - част 2 (ВИДЕО) Политологът характеризира Путин като политик, който е  . Фукуяма отбеляза, че тази политика е довела до големи проблеми за много страни през ХХ век и че трябва да бъде премахната. Накрая, професорът коментира масовите протести през лятото в Москва, като обърна внимание на техния организатор - ръководителя на „Фонда за борба с корупцията“ Алексей Навални. Според Фукуяма Навални е проявил   и е един от тези, които  . Форумът „Борис Немцов“ се открива на 9 октомври във Варшава. Организиран е от фондацията, кръстена на него и е подкрепен от германската фондация „Фридрих Науман“ и полския фонд „ВОТ“. Темата на форума е „Стратегии срещу страха в Русия и извън нея“. Фукуяма взе участие по време на специална лекция за свободата. Борис Немцов бе един от водачите на руската опозиция. Той беше убит на 27 февруари 2015 г. близо до Кремъл на Москворецкия мост. Организаторите и поръчителите на убийството не са открити до момента. Площад във Вашингтон вече носи името на Борис Немцов Роднините на Немцов, неговите колеги и адвокати смятат, че вероятно хора от най-близкия кръг на Владимир Путин стоят зад престъплението - по-конкретно шефовете на силовите структури и лидерът на Чечения Рамзан Кадиров. Пореден протест в Москва - за свободни местни избори Шефът на ФБР: Русия пак иска да се меси на изборите Руски тролове работели за Тръмп, отказвали черни избиратели за гласуват Демократите в САЩ се изпохапаха като пирани - част 2 (ВИДЕО) Площад във Вашингтон вече носи името на Борис Немцов", "date": "2019.10.10", "title": "Фукуяма: Възхищавам се на Навални"}
{"url": "https://clubz.bg/88896-pregovorite_mejdu_sasht_i_kitaj_prodyljavat_dnes", "text": "Търговските преговори между САЩ и Китай се очаква да бъдат подновени днес - на 10 октомври. Датата беше обявена преди няколко седмици, а резултатът от разговорите се очаква с огромен интерес от целия свят. До момента търговската война между двете най-големи икономики коства сериозен процент от годишния растеж на повечето държави, които са зависими от спокойствието на пазарите.  От повече от една година Китай и Съединените щати водят търговска война, при която си наложиха една на друга наказателни мита върху годишен стокообмен за над 360 милиарда долара. При предишния кръг от преговорите, в края на юли в Шанхай, двете най-големи икономики в света се разбраха да се срещнат отново в САЩ през септември, но тогава не обявиха точна дата. Китай не иска всеобхватна търговска сделка със САЩ Междувременно играта на котка и мишка продължава - от 5 септември, когато китайското министерство на търговията потвърди новия кръг от преговори, двете администрации положиха усилия за взаимни отстъпки и освобождиха някои от вносните стоки от допълнителни налози. Американският президент Доналд Тръмп дори отложи за 15 октомври планираното повишаване на митата върху внасяни от Китай стоки на стойност над 250 милиарда долара. Пекин пък освободи от допълнителни такси соята и свинското месо, които са най-важният износ на САЩ към Поднебесната империя.  Очакванията на експертите за положителен резултат от преговорите обаче не са категорични. Според повечето анализатори, Пекин не иска да сключи всеобхватна сделка в Вашингтон, каквото е желанието на администрацията на Тръмп. Официалните представители на Пекин са стеснили значително обхвата на въпросите, които са готови да обсъдят на предстоящите по-късно тази седмица преговори с партньорите от Вашингтон.  Комунистически Китай е най-доброто доказателство за превъзходството на капитализма Според агеция \"Блумбърг\" лидерът на китайската търговска делегация, вицепремиерът Лю Хъ, е заявил наскоро, че Китай няма да се ангажира да реформира индустриалната си политика или политиката на правителствени субсидии - две от основните оплаквания от страна на администрацията на Тръмп. Експертите смятат, че Китай може да спечели превес в предстоящите търговски преговори, тъй като президентът Доналд Тръмп се намира в разследване за импийчмънт, а икономическите данни на САЩ продължават да отслабват, съобщава финансовата агенция. Според източници, запознати с въпроса, Пекин има намерение да \"стесни\" обхвата на провежданите преговори, като висшите китайски служители изглежда \"не са склонни\" да приемат едно широко споразумение, за което настоява администрацията на Белия дом. Преговорите ще се водят на високо ниво, а в тях се очаква да вземат участие  търговският представител на САЩ Робърт Лайтхайзър и министърът на финансите Стивън Мнучин. Китайската делегация пък ще бъде водена от вицепремиера Лю Хъ.  Комунистически Китай е най-доброто доказателство за превъзходството на капитализма", "date": "2019.10.10", "title": "Преговорите между САЩ и Китай продължават днес"}
{"url": "https://clubz.bg/88851-pejdj_vanzant_jenite_v_ufc_zaslujavat_ravnostojno_zaplashtane", "text": "Пейдж ВанЗант вече бе сред любимите борци на феновете на UFC, когато завърши на второ място в шоуто \"Танцувай със звездите\" 2016 г. Името ѝ бързо успя да надрасне бойния спорт и днес 25-годишната американка е следвана от над два милиона души в \"Инстаграм\". ВанЗант използва славата си, за да обърне внимание на проблем, който все по-често се дискутира из спортните среди - неравностойното заплащане между половете. \"Си Ен Ен\" е поискала данни от UFC за заплащането на мъжките и женските бойци, но отговор не е получен до момента на публикацията (8-и октомври). На UFC 242 в Абу Даби (7 септември 2019 г.) \"Спортс Дейли\" публикува доклад, според който дагестанецът Хабиб Нурмагомедов е получил 6,090,000 долара за срещата си срещу американеца Дъстин Поарие в битката за титлата в лека категория. Джоан Калдърууд бе най-щедро възнаградената сред жените - 45 000 долара за победата над Андреа Лий.  На 1 август 2015 г. Ронда Раузи спечели 140 000 долара - 70 000 долара за присъствието си и 70 000 долара за победата на UFC 190. Крис Уайдман спечели 500 000 долара - 250 000 долара за присъствието си и 250 000 долара за победата на UFC 187 (23 май 2015 г.). И двамата бяха непобедени до този момент: Раузи с 12 победи, Уайдман - 13. В скорошно интервю ВанЗант сподели, че разликата при заплащането между мъжете и жените е толкова голяма, че тя е получавала повече пари от спонсорираните си постове в \"Инстаграм\", отколкото в UFC.  Президентът и основател на организацията Дейна Уайт е категоричен, че заплащането е много по-справедливо в сравнение с останалите спортове. ВанЗант се заема с ММА като метод, с който да се  . В книгата си тя описва как като тийнейджърка е била тормозена и изнасилена от множество съученици по време на парти. След като започва да тренира в залата на бившия UFC боец Кен Шамрок, тя научава, че борбата и помага да се възвърне увереността. След професионалния си ММА дебют на 18-годишна възраст, възходът на ВанЗант бе светкавичен. Тя бе една от 11-те жени, които бяха включени в новооткритата категория \"сламка\" и след само още един двубой през февруари 2015 г. американката бе шестия боец на UFC с индивидуален договор с \"Рийбок\".  По това време присъединяването на 20-годишната ВанЗант бе критикувано, тъй като 4 от останалите 5 бойци, подписали с \"Рийбок\", бяха настоящи и бивши шампиони, или Макгрегър, който бе \"златната кокошка\" на федерацията. Флойд Мейуедър би с нокаут Конър Макгрегър (СНИМКИ) По-голямата част от негативните коментари дошли от нейните колеги, което много наранило ВанЗант. Професионалната кариера на ВанЗант има и падения. Тя трябваше да се откаже от участие на UFC 216 (8 октомври 2017 г.), заради херния, двойна инфекция на ухото, инфекция на синусите, конюнктивит и трихофития по едно и също време. В по-скорошно време тя пропусна цяла година, след като си счупи ръката три пъти. ВанЗант обяснява, че възстановителния процес от третото счупване на ръка е бил  , но и че времето, което е била принудена да прекара извън спорта, я е направило по-силна.", "date": "2019.10.10", "title": "Пейдж ВанЗант: Жените в UFC заслужават равностойно заплащане"}
{"url": "https://clubz.bg/88894-otpadaneto_na_samopriznaniqta_pri_ubijstva_shte_oskypi_14_ot_delata", "text": "Отпадналата възможност за съкратено съдебно следствие при самопризнания в случай на убийство ще ни струва скъпо. Това стана ясно днес от Пленума на ВСС, където бе поставен този въпрос. Севдалин Мавров от съвета апелира към правосъдния министър , за да се реши въпросът с вещите лица и експертизи, при които има отчайващ недостиг на кадри. А сега отпадането на бързата процедура още повече ще задълбочи проблема, тъй като естествено делата ще минат по общия, т.е. - \"дългия\" ред. На това Данаил Кирилов се съгласи и отговори. Запазва се и тенденцията да расте \"дупката\" от несъбрани такси в съдебната система, но пък има икономия от заплати. Парите за капиталови разходи са с много ниска степен на усвояване... Това бяха основните пунктове в отчета за първите 8 месеца на 2019 г., с които представляващият ВСС Боян Магдалинчев запозна Пленума. Общо разликата до 31 август между планирани приходи и реално събрани е над 4,5 млн. лв. Иначе казано - планът е бил за 77,333 милиона, реално събрани са 72,753 млн. Намален е размерът на постъпленията от съдебни такси. При план за 66,667 милиона реално са събрани 62,429 млн. А от глоби, конфискации и други вместо планираните 10,666 млн. са реализирани 10,324 - или с 342 000 лв. по-малко. Така двете сумарно дават споменатата обща \"дупка\" от 4,580 млн. лв. Владислав Горанов оряза исканията на съдебната система със стотици милиони Добрата новина е при разходите, където при планирани 473,604 млн. системата е похарчила 445,937 милиона лева. От тях при план за заплати 285,568 млн. са разходвани 275,284 млн. лв., или икономията е с около 10 милиона. Затова пък с толкова бележат ръст обезщетения, изплатени по ЗСВ, по Кодекса на труда, парите за облекло и др., които са с 10,173 млн. повече. За осигурителни вноски при план 78,826 млн. системата реално е заплатила 76,074 млн., а за издръжка вместо 41 млн. на практика са изплатени 34,217 млн. Преди да е започнал, ремонтът на спецсъда скочи \"леко\" - от 8 млн. на 19 млн. лв. Към същата дата - 31 август, при планирани капиталови разходи 19,695 милиона, реално усвоени са 5,870 млн. Магдалинчев каза, че \"искрено се надява\" с дейстиятата си Комисия \"Управление на собствеността\" да задейства обектите, като спомена бившия Механотехникум на \"Ал .Стамболийски\" (където ще бъде Спецсъдът), сградата на \"Римската стена\" (бул. \"Др. Цанков\"), Административен съд - Благоевград. Капиталовите разходи да почнат да се усвояват повече, пожела си той. Средната работна заплата за осеммесечието в системата е била  стана ясно още. Разбира се - за това \"средно аритметично\" допринасят и най-нисшите нива на администрацията, които също са включени. Преди да е започнал, ремонтът на спецсъда скочи \"леко\" - от 8 млн. на 19 млн. лв.", "date": "2019.10.10", "title": "Отпадането на самопризнанията при убийства ще оскъпи 1/4 от делата"}
