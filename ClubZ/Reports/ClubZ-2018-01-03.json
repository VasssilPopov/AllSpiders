{"url": "http://clubz.bg/62488-proverqvat_ubitiq_nedelcho_yunakov_ot_novi_iskyr_za_dds_izmami", "text": "Работи се по всякакви възможни версии за шесторното убийство в Нови Искър, станало в новогодишната нощ, съобщиха на брифинг от прокуратурата и МВР. Главният секретар на МВР Младен Маринов каза, че акцентите са върху фирмената дейност на убития Неделчо Юнаков, за който има данни, че може да се е занимавал с кухи фирми, източващи ДДС. Като втори акцент той посочи, че проверяват начина, по който е придобит имотът в Нови Искър, в който, както е известно, избитото семейство живеело сравнително отскоро. Все още не е намерено оръжието. Днес втори - оглед на светло Единственото сигурно е, че категорично не става въпрос за убийство и самоубийство, заявиха ръководителите на прокуратурата и МВР. Трупът на Кети от Нови Искър - в геран, похлупен с капак Щабът, който разследва зверското престъпление, не е спирал работа, казаха още разследващите, и обещаха още подробности утре. Сарафов нарече престъплението \"невиждано в най-новата ни история\". От думите му стана ясно, че нямат още заподозрян - роднина или друг човек. Оръжието също още го няма въпреки проведените множество огледи и през днешния ден. Експертизите ще покажат последователността, при която са убити шестимата. Рано е и да се каже дали стрелецът е бил един и дали Кети е качена насилствено в джипа на фамилията, който бе открит на 3 км. Трупът на Кети от Нови Искър - в геран, похлупен с капак", "date": "2018.01.03", "title": "Проверяват убития Неделчо Юнаков от Нови Искър за ДДС измами"}
{"url": "http://clubz.bg/62490-ban_publikuva_na_sajta_si_dvata_doklada_za_aec_belene", "text": "Българската академия на науките публикува на  Междинен доклад 1 и Междинен доклад 2 по сключения с \"БЕХ\" ЕАД договор за изготвяне на Национална стратегия в областта на енергетиката (с фокус върху електроенергетиката), съобщиха от пресцентъра на Академията.  Докладите се публикувани със съгласието на \"Български Енергиен Холдинг\" ЕАД, като е заличена информация, която представлява поверителна и / или чувствителна информация за дружествата от БЕХ група. Заличена е и поверителна и / или чувствителна информация, предоставена на изпълнителя от трети страни, уточняват от Българската академия на науките. Костов предупреди за рисковете от АЕЦ \"Белене\" Досега съдържанието им бе известно на ограничен кръг хора и цитирането им бе спорно, тъй като текстовете нямаха официален характер. Министърката на енергетиката Теменужка Петкова се позоваваше на изводите на учените от БАН, за да се аргументира, че \"има възможност да се построи \"Белене\". ", "date": "2018.01.03", "title": "БАН публикува на сайта си двата доклада за АЕЦ \"Белене\""}
{"url": "http://clubz.bg/62485-masovo_bqgstvo_ot_berlinski_zatvor", "text": "Деветима излежаващи присъди успяха за броени дни да избягат от затвор в берлинския квартал Пльотцензее, предоха месни и световни медии. Цяла Германия се присмива на охраната, допуснала скандалните бягства. Междувременно един от бегълците се е завърнал доброволно, останалите се издирват. Наказание ще понесат виновните от затворническата охрана, не и бегълците. За разлика от България, в Германия бягство от затвор не се наказва. Приема се, че основно право на всеки човек е да се стреми към свободата. И в Берлин избягаха рецидивисти от затвор Първото бягство на четирима затворници на възраст между 27 и 38 години е регистрирано в четвъртък миналата седмица. Те са излежавали присъди за нанасяне на тежки телесни повреди, кражби, грабежи и измами. Ден по-късно е установено, че затворник не се е завърнал в крилото с лек режим на изтърпяване на наказанията. Излежаващите там присъди имат право на свободно придвижване през деня, но вечер са длъжни да се върнат в килиите си. Останалите четирима осъдени са избягали през уикенда през прозорец на съседна килия. Те също са били настанени в крилото на лек режим. В берлинския затвор в квартала Пльотцензее, откъдето идва и името на строгото заведение, присъди излежават 360 осъдени. Сигурността е от средна степен. Осъдени  престъпници заради тежки престъпления излежават присъдите си в строго охранявания берлински затвор в квартала Тегел, недалеч от едноименното летище. Там е регистрирано само едно бягство и то през далечната 1998 г. Тогава затворник успял да избяга в камион на доставчик на затвора. Общо в берлинските затвори, сред които и Моабит, присъди излежават 4000 души. Бягствата са рядкост, но не и невъзможни. Това се дължи на факта, че повечето са строени преди повече от сто години и затворниците използват всяко кътче, което не е в полезрението на охраната от вишките. По данни на берлинската управа са нужни между 400 и 500 милиона евро за саниране на затворите в столицата и околностите. Липсвал и персонал, така не се извършвали редовни проверки в килиите. Наблюдателната техника също била остаряла.", "date": "2018.01.03", "title": "Масово бягство от берлински затвор"}
{"url": "http://clubz.bg/62489-star_poznajnik_na_berbatov_mu_stana_trenor", "text": "Бившият вратар на националния отбор на Англия и клубове като \"Ливърпул\", \"Астън Вила\", \"Уест Хем\", \"Манчестър Сити\" и т.н. Дейвид Джеймс е новият треньор на индийския \"Керала Бластърс\", в който играе Димитър Бербатов. Всъщност Джеймс се завръща в \"Керала\", чийто играещ треньор беше в първия сезон на Суперлигата през 2014-2015 г. В момента 47-годишният бивш страж е тв анализатор на британската BT Sport. Уволниха треньора на Бербатов Дейвид Джеймс заема позицията на Рене Мюленстийн, който беше уволнен вчера. Той е стар познайник на Бербо от годините, в които българският №9 обличаше екипите на \"Тотнъм\", \"Манчестър Юнайтед\" и \"Фулъм\". Нещо повече - двамата са в отлични отношения. В началото на миналото лято Джеймс беше една от звездите в благотворителния мач на Митко и Луиш Фиго на стадион \"Васил Левски\". Той беше титуляр в тима \"Юнайтед старс\" заедно с идоли като  и братята  Новината за назначението на изигралия 53 мача за Англия вратар беше посрещната с еуфория от феновете на \"Бластърс\", които страдат от началото на сезона, тъй като тимът им се представя доста под очакванията.", "date": "2018.01.03", "title": "Стар познайник на Бербатов му стана треньор"}
{"url": "http://clubz.bg/62487-koloritniqt_ivajlo_drajev_vliza_v_bitkata_za_bfs", "text": "Ивайло Дражев, една от най-колоритните фигури в българския футбол допреди години, ще се кандидатира за президент на БФС на конгреса на 16 февруари, съобщи Burgas24.bg. Бургаският сайт твърди, че кандидатурата на Дражев вече била входирана във футболната ни централа, но това е невъзможно, тъй като документите се приемат между 15 януари и 1 февруари. Ивайло Дражев, който беше бос на фалиралия \"Черноморец\" (Бургас), е издигнат от \"Ботев\" (Болярово). Той ще се изправи срещу сегашния шеф Борислав Михайлов и Любослав Пенев, смятан за основна опозиция на Боби. Дражев бе дългогодишен опонент не само на Михайлов, а също така на неговия предшественик Иван Славков. Той няколко пъти вече е бил претендент за пост №1 във футбола на конгреси. Винаги губеше. Но създаваше и проблеми.  Сегашната власт в БФС няколко години имаше трудности със съдебната си регистрация, тъй като Дражев водеше дела, че е незаконно избрана. През 2011 г. ексцентричният бизнесмен влезе в затвора със 7-годишна присъда за убийството на двама души при пътна катастрофа през 1998 г. Бургазлията твърдеше, че е осъден неправоремно и \"по поръчка\". В крайна сметка Дражев излежа малко повече от 3 г. и излезе на свобода през лятото на 2014-а.  Оттогава той не се появяваше \"на сцената\" във футболните среди.", "date": "2018.01.03", "title": "Колоритният Ивайло Дражев влиза в битката за БФС"}
{"url": "http://clubz.bg/62478-v_angliq_puskat_marki_s_geroi_ot_%E2%80%9Eigra_na_tronove%E2%80%9C", "text": "Британските кралски пощи обезсмъртяват с марки 15 образа от сериала „Игра на тронове“. Отпечатани са изображенията на Джон Сняг, Денерис Таргариен, Аря Старк, Санса Старк, Тирион Ланистър, Церсей Ланистър, Нощният крал и Белите бродници, дракона Дрогон, Железния трон… Поредицата излиза преди осмия, последен сезон на сагата за измисления свят Вестерос, за да отбележи британския принос в продукцията. Голяма част от сериала е заснет в Северна Ирландия и в него играят основно британски и ирландски актьори. Марките ще бъдат пуснати в обръщение на 23 януари.", "date": "2018.01.03", "title": "В Англия пускат марки с герои от „Игра на тронове“"}
{"url": "http://clubz.bg/62481-v_noviq_organ_antikorupciq_e_zalojena_dnk_na_bezkontrolnata_represiq", "text": "Очаквано, президентът Радев наложи вето на „Закона за противодействие на корупцията и за отнемане на незаконно придобитото имущество“, с което го връща за ново обсъждане в парламента. В приетия от парламента закон е заложена ДНК на безконтролна репресия и той трябва да бъде преразгледан. Проблемите на този закон са на четири нива. За да има каквато и да било борба с корупцията в България, е необходима преди всичко радикална реформа на прокуратурата. Първо, защото по принцип централният антикорупционен орган е прокуратурата – борбата с корупцията е въпрос преди всичко на наказателно преследване, което зависи от инициативата на държавното обвинение. Второ, защото у нас прокуратурата е превърната в основна опора на корупционния модел. Тя гарантира пълна безнаказаност на едни, докато други подлага на различни форми на натиск и рекет. Както каза председателят на Венецианската комисия - в България прокуратурата „е източник на корупция“. Но нито управляващите, нито номиналната опозиция, искат реална борба с корупцията. Тяхна основна споделена политическа цел е съхраняването на корупционния ни модел. И, за да не се пипа прокуратурата, трябва маневра за отвличане на вниманието. Името на тази подмяна е  . И в нея с еднаква енергия участват и управляващи, и опозиция, и президент. Безспорно е, че въвеждането на реална превенция на конфликта на интереси за висшите държавни служители и на ефективен контрол на техните активи би било полезно. То обаче може да бъде единствено спомагателна мярка по отношение на наказателно-правния инструментариум на прокуратурата. През 2014 г. ЕК констатира, че у нас буквално десетки органи имат   Съответно - препоръчаха ни някакво консолидиране на тази институционална шизофрения. Беше ясно, че става дума за две неща: 1. закриване на БОРКОР \n\t2. събиране в едно на органите по профилактиката на конфликта на интереси и имотното състояние на висшите държавни служители. Така стигнахме до създаването на „новия антикорупционен орган“. Първо, беше решено органи (особено БОРКОР) да не се закриват и преосновават, а да се сливат. Това означаваше запазване на същия зле подбран, доказано некомпетентен, деморализиран и корумпиран персонал. Второ, още в миналото Народно събрание стана ясно, че никой не иска реална превенция на конфликта на интереси и проверка на имотното състояние на държавните бонзи. Вместо да копираме доказано работещи модели от Румъния, Полша или Сингапур и да поканим Световната банка да консултира, започна поредната читалищна самодейност. Трето, Борисов прецени, че иска да е сигурен, че цялото нещо ще бъде оглавено от човек, на когото и той, и Пеевски, могат да имат доверие. И понеже въпросният човек вече беше шеф на Комисията за конфискация, която пък също не биваше да остава безпризорна, се наложи сливане на „новия орган“ и съществуващата бухалка. Човекът се казва Пламен Георгиев. Сливането на бившата КПУКИ с бившата КОНПИ няма никаква институционална или функционална логика и дори ЕК изрази резерва към това решение. По идея КОНПИ следваше да атакува активите, свързани с всякакъв вид престъпна дейност, от телефонни измамници, иманяри и наркопласьори, до корупционери и перачи на пари. Сега, с пришиването й към „новия орган“, конфискацията ще се фокусира основно върху политическите лица. А от БСП и президентът искат към всичко това да бъдат добавени и разследващи правомощия. България има вероятно най-много разследващи органи в Европа. Освен в МВР, с разследване се занимават и в ДАНС и в следствието. Но колкото и разследващи институции да имаш, ако нямаш ефективна прокуратура, която да ръководи тяхната работа, така че тя да се превърне в успешно обвинение пред съд, няма да има правосъдие. Следствени действия, които не са насочени към съдебен процес пред независим съд, са гола репресия. Соцхрумката за щастие не беше реализирана в цялост, но от нея ни остана безумието „новият орган” да може да подслушва, без това да има каквато и да е било процесуална цел. На свой ред, самата законодателна реализация на тази концепция е крайно проблематична. Липсват основни гаранции за прозрачност и отчетност на „новия орган”. Няма механизми за това той да бъде оглавен от хора с високи нравствени и професионални качества, които да бъдат доказано независими и привързани към върховенството на правото. „Пропуснат” е съдебният контрол над правомощия, които създават сериозни рискове за правата на гражданите. Вместо това „органът” има непропорционални репресивни възможности като това да използва СРС или да развива агентурен апарат, без това да обслужва ясна правосъдна цел или да подлежи на адекватни ограничения и контрол. Наред с всичко това, законът изобилства с понятия, за които няма адекватна дефиниция. При липсата на съдебен контрол и гаранции за прозрачност това само по себе си е рецепта за бюрократичен произвол. Наблюдението на проф. Живко Сталев, че  , се превръща в реалност пред очите ни. Институциите се изпразват от съдържание, базови гаранции за върховенството на правото се елиминират, основни бариери против концентрирането на власт се рушат. Ежедневно наблюдаваме безнаказани атаки срещу основни свободи на индивида като правото на собственост, свободата на словото, правото на справедлив процес и пр. На този фон трябва да е ясно, че „новият орган” няма да бъде просто поредната гротескна синекура. През 2015 г. той може и да беше замислен като поредната имитация за пред Брюксел, но през 2017 г. виждаме опит за създаване на държавна бухалка от ново поколение. В приетия от парламента закон е заложена ДНК на безконтролна репресия. Създава се една суперкомисия \"Златанов\", която няма да бори, а ще произвежда корупция. ББ, ЦЦ, ДП отново ще спускат указания кой да се удари, а кой да бъде оставен на мира. С тази разлика, че новата бухалка вече ще може и да подслушва, да следи, да праща агенти и да атакува активи. Ако президентското вето не бъде използвано като възможност парламентът да бъде принуден да промени този характер на „новия орган”, не бива да има никакво съмнение, че той ще бъде използван за натиск и разправа с политически опоненти или просто за икономически рекет. - Създаде орган, който се фокусира единствено върху контрола за конфликт на интереси и проверката на имуществото на висшите държавни служители, включително и като се откаже от придаването на КОНПИ към „новия орган” и от възможностите за прилагане на СРС и развиване на агентурен апарат; - Предвиди създаването на изцяло нова институция, чийто персонал да бъде рекрутиран от начало и с участието на чужди експерти; - Разшири гаранциите за прозрачността и общественото участие в процеса на назначаване на ръководство на новия орган. Да въведе проверки за почтеност на кандидатите; - Въведе съдебен контрол върху всички актове, които засягат граждански права и свободи; - Въведе гаранции за прозрачност и отчетност, включително ежегоден външен одит за начина на разпределяне на преписките и за спазването на методологията при работа с тях. - Политическите сили следва да поемат ясен ангажимент за радикална реформа на прокуратурата преди назначаването на нов главен прокурор през 2019 г.", "date": "2018.01.03", "title": "В новия орган \"антикорупция\" е заложена ДНК на безконтролната репресия"}
{"url": "http://clubz.bg/62479-pytnik_se_razhodi_po_kriloto_na_samolet_doskuchalo_mu_vytre", "text": "Нетърпелив мъж, на когото му е дошло до гуша да чака да бъде изведен от самолет, е шокирал останалите пътници, след като е излязъл през аварийния изход и се е озовал върху крилото, предаде Асошиейтед прес.  Необичайният инцидент се е разиграл на 1 януари, около половин час след кацането на самолета на \"Райънеър\" на летището в Малага, Испания. Неназованият пътник е бил допълнително изнервен от забавянето на полета преди излитането му от летище Санстед в Лондон.  Мъжът принудително е бил върнат на борда до пристигането на полицията. ", "date": "2018.01.03", "title": "Пътник се разходи по крилото на самолет, доскучало му вътре"}
{"url": "http://clubz.bg/62475-dnk_test_za_da_otkriqt_kyde_leji_hadji_dimityr", "text": "ДНК тест ще разреши спора къде е убит и погребан войводата Хаджи Димитър. През 2018 г. ще бъде направен нов опит да се установи точно лобното му място, съобщи БТА, като се позова на д-р Чавдар Ангелов, директор на Национален парк музей \"Шипка - Бузлуджа\". Спорът има история от около 150 години, а хипотезите не са една или две. Според издадения календар на Христо Ботев за 1875 г. за кончината на Хаджи Димитър е посочена датата 5 август. Официалната историческа версия ни насочва към Хайдушка поляна под връх Бузлуджа, където на 18/30 юли е разбита и унищожени четата на воеводата. Два дни по-късно телата на убитите са опети от казанлъшки свещеник и погребани на това място, където днес се издига мемориал. Д-р Ангелов смята, че най-добре ще бъде да се направи ДНК тест на потомците на сестрите на Хаджи Димитър - Щилиана, Бойка и Ангела.За теста ще бъдат поканена д-р Нина Костова и нейните дъщери, които също са преки потомки на сливенския воевода. Изследваният материл ще бъде сравнен с този от костите, погребани под паметника. Отварянето на паметника ще стане при подходящи условия, най-рано през пролетта. Кости на воеводата има съхранени и в сливенския музей. След като бъдат установени потомците, ще бъде отворен и паметникът, и направено изследването, което има висока историческа стойност. Целта е да се проверят твърденията, че Хаджи Димитър е ранен на Бузлуджа и пренесен от своите четници в село Свежен край връх Кадрафил, както разказва семейна легенда. Тази година се навършват 150 години от сражението на четата на Хаджи Димитър с османските войски и спорът за лобното място отново излиза на дневен ред. В четата участват над 120 души, набрани, по думите на директора на музея, от \"цялото българско етническо землище\" - от днешна Македония, Родопите, Тракия, Мизия, Добруджа. Загиналите в битката от 1868 г. са погребани от местното българско население от тогавашните села Енина и Крън.", "date": "2018.01.03", "title": "ДНК тест, за да открият къде лежи Хаджи Димитър"}
{"url": "http://clubz.bg/62477-barselona_i_livyrpul_pregovorqt_po_transfer_za_150_miliona", "text": "\"Ливърпул\" и \"Барселона\" започнаха преговори по вече \"историческия\" трансфер на бразилеца Фелипе Коутиньо, пишат медиите в Англия и Каталуня. Твърди се, че халфът е близо до преминаване в Барса, тъй като \"блаугранас\" били склонни да платят исканите от британците 133 милиона паунда (150 млн. евро). Ако сделката се реализира на тази цена, това ще е трансфер №2 в историята на футбола след този на Неймар за 222 млн. евро от \"Барселона\" в \"Пари Сен Жермен\" миналото лято. Само на Острова Коутиньо ще изпревари с много Пол Погба от \"Манчестър Юнайтед\", закупен за 105 млн. евро през 2016-а. Каталунците искаха Коутиньо още преди месеци, но \"Ливърпул\" отхвърляше всичките им оферти, а желанието на играча, изразено в официална молба, не беше уважено. Според в. \"Дейли Мейл\" и \"Мундо Депортиво\", бразилецът е казал на треньора Юрген Клоп и на управата на клуба, че не иска повече да носи екипа на \"червените\" от \"Анфийлд\" и отново настоял да бъде продаден. Това подтикнало мърсисайдци да изслушат \"Барселона\". А Фелипе е договорил личните си условия с Барса, като същевременно е получил уверението, че ще бъде титуляр. Не че при тези пари е възможно да се мисли нещо друго. Зимният трансферен прозорец вече е отворен и явно лудостта, започнала още през лятото на 2017-а, когато бяха счупени куп рекорди, ще продължи. \"Ливърпул\" вече се сдоби с Върджил ван Дайк, за когото плати рекордните за защитник 75 милиона паунда (85 млн. евро) на \"Саутхемптън\". \"Дейли Мейл\" твърди, че едно от условията на \"червените\" при преговорите за Коутиньо е моментално да бъдат преведени минимум 100 милиона евро. ", "date": "2018.01.03", "title": "\"Барселона\" и \"Ливърпул\" преговорят по трансфер за 150 милиона"}
{"url": "http://clubz.bg/62476-patriot_za_patriota_jenqt_mila_moq_majno_lo", "text": "В празничните дни българите бяха разтревожени от медийни заглавия и политически изказвания. Получихме предупреждения, че правителството узаконява „третия пол“, че „гей браковете стават задължителни“, че децата още от детските градини ще бъдат „възпитавани в травестизъм“. Представители на „Обединени патриоти“ бяха най-загрижени. А пък най-висока тревожност предаваха онези медии, които преди няма и две години ни убеждаваха, че Ахмед Доган е „новият Левски“. Много хора изказаха притеснения, а много от тях го направиха напълно искрено. Става дума за т. нар. Истанбулска конвенция или Конвенцията на Съвета на Европа за превенция и борба с насилието над жени и домашното насилие. България подписа документа на 24 април 2016 г., а на 3 януари 2018 г. Министерският съвет прие решение, с което предлага на Народното събрание да ратифицира конвенцията. Що е то Истанбулска конвенция – въпроси и отговори В продължение на седмица живяхме с тревожното очакване, че правителството ще ни наложи „задължителни гей бракове“, а децата ни ще бъдат записвани в актовете за раждане с „трети пол“. Е, решението мина, нито едно от страшните предвиждания не е факт. Според наличните данни, до този момент нито един „патриот“ не е бил принуден да се омъжи насила за друг. Истанбулската конвенция на Съвета на Европа е преди всичко общо усилие на десетки държави срещу насилието над жени и домашното насилие. Не е добър знак, че 8 министри от българското правителство гласуваха „против“. Конвенцията ангажира присъединилите се държави да изработят политика, да осигурят финансово тази политика и да натоварят конкретни институции с отговорността да провеждат тази политика срещу насилието над жени. Наистина ли не разбирате, че отваряте вратата на узаконената лудост Конвенцията не е таен документ – публикувана е отдавна онлайн. След като това стана известно, кампанията изведнъж забрави „задължителните гей бракове“ и т.н. и се насочи към нещо по-реално. В българския вариант на документа има някои неясноти и проблемни изрази, които създават объркване у едни хора, а у други – страх. Изразите „пол“ и „социален пол“ се редуват ту като синоними, ту като различни понятия. И така част от хората се запитаха: Напълно резонен въпрос, който идва от невнимателни превод и редакция на Конвенцията на български език. Защото става дума веднъж за „sex” като биологичен пол, и веднъж за “gender” като „социално изградена роля“. Живеещият в Швейцария българин Димитър Иванов е изпратил още през ноември миналата година писмо до Народното събрание и до Омбудсмана по този въпрос и дори е предложил свой вариант на превод и редакция. Въпреки това объркване обаче, няма нито въвеждане на „трети пол“, нито нещо за „гей бракове“. Просто няма. Затова намерението на управляващите ратифицирането на Конвенцията в парламента да бъде придружено с декларация, която вероятно да изчисти тези разминавания, е добър и възможен вариант. Дори и вицепремиерът Симеонов, който обяви как 8 министри били против Конвенцията и подкрепили „нормалните сексуални отношения“, накрая призна, че няма опасност „да се въведе трети пол“. Така кръгът се затвори. Самите участници в кампанията по плашенето на българите бяха принудени да признаят, че всъщност няма реална опасност. Това обаче вече няма значение. Джангърът беше вдигнат, изразът „трети пол“ надвисна над главата на притеснения за сексуалната си сигурност българин, разправиите в социалните мрежи са в разгара си. Точно това е политика на джангъра – не е важно какво става, важно е какво говориш. След няколко месеца никой няма да се пита дали има напредък в борбата срещу насилието над жени. Но пък всички ще помнят как „ония еврогейове“ искаха да омъжат насила патриот за патриота. Наистина ли не разбирате, че отваряте вратата на узаконената лудост", "date": "2018.01.03", "title": "Патриот за патриота женят, мила моя майно льо"}
{"url": "http://clubz.bg/62486-pavlova_ne_vyvejdame_treti_pol_ne_predvijdame_ednopolovi_brakove", "text": "Това заяви в ефира на бТВ министър Лиляна Павлова по повод Истанбулската конвенция, приета от Министерския съвет днес. Нейната цел е да защитава жените от насилие и може да бъде ратифицирана \"с резерви\", както са направили и други държави.  8 министри подкрепили \"нормалните сексуални отношения\", обяви Валери Симеонов На въпрос защо все пак 8 министри от кабинета са гласували \"против\", не само от \"Обединените патриоти\", които първи откриха \"трети пол\" в Конвенцията (макар такъв да не се споменава), а и от ГЕРБ, Павлова обясни, че колегите ѝ явно не са разбрали международния документ: И подчерта, че текстът за пола като социален феномен е  , защото в нашите закони \"има ясна дефиниция какво е пол\". Патриот за патриота женят, мила моя майно льо Павлова коментира и ресорната ѝ тема - председателството на Съвета на Европа, което България пое на 1 януари. Тя отбеляза, че то е започнало успешно въпреки  Министърката отново коментира казуса със санкциите на ЕС срещу Русия, срещу които според руската агенция ТАСС България ще се бори по време на европредседателството. Тя по-късно опроверга тезата на ТАСС. Сега отбеляза: Но България като част от европейското семейство е приела удължаване на санкциите, добави тя. Щети за България от руските санкции? Статистиката не ги лови И припомни, че по време на председателството работна група ще прави анализ на отношенията на ЕС и Русия, но това \"няма да е акцент на работата ни\". И че най-вероятно австрийското председателство ще се заеме с този въпрос. Патриот за патриота женят, мила моя майно льо Щети за България от руските санкции? Статистиката не ги лови", "date": "2018.01.03", "title": "Павлова: Не въвеждаме трети пол, не предвиждаме еднополови бракове"}
{"url": "http://clubz.bg/62473-naistina_li_ne_razbirate_che_otvarqte_vratata_na_uzakonenata_ludost", "text": "Днес правителството предложи на Народното събрание да ратифицира Истанбулската конвенция на съвета на Европа, като част от националната програма за превенция и защита от домашното насилие. Този акт беше последван от масирана ПР кампания посветена на целта да ни убедят, че решението не е начало на нормативно регламентиране на \"трети пол\", еднополови бракове и индоктриниране на децата в училище по тези теми. Що е то Истанбулска конвенция – въпроси и отговори Всички, които не мислят така бяха наречени невежи, неразбиращи и лъжци. Понеже принадлежа на тази \"невежа\" група хора, ще си позволя да отговоря с цитат на два текста от въпросната конвенция. От името на \"невежите лъжци\" искам да припомня, че \"пол\" е биологично детерминирана характристика на индивида (фабрично така сме направени  :) ) и за Ваше сведение тази детерминанта е в основата на живота. Полът е норма, а не е наименование за различни медицински или социални отклонения. Не е и модерна ролева игра и извратено забавление, което да регламентирате нормативно. Като \"неразбиращ\", искрено се вълнувам от перспективата синът ми да бъде просветен в училище за дебрите на възможните \"нестереотипни роли\" на пола на баща му... Наистина ли не разбирате, че отваряте вратата на узаконената лудост. Вярвате ли убедено, че поведенческите отклонения на възрастните (което е техен избор и лично решение за живота им), трябва да бъдат наложени като образователна норма на децата? Патриот за патриота женят, мила моя майно льо Ако не го мислите, спрете с пропагандата, извинете се и се върнете към нормалността. Ако го мислите, очевидно нямаме разговор и сме противници на фундаментално ниво. Освен моралните измерения на решението, то ще има и стратегически политически последствия, защото дава на антиевропейската пропагандна машина аргументи, срещу които няма разумни доводи. Това е политически безотговорно!   Патриот за патриота женят, мила моя майно льо", "date": "2018.01.03", "title": "Наистина ли не разбирате, че отваряте вратата на узаконената лудост"}
{"url": "http://clubz.bg/62468-grigor_dimitrov_e_polufinalist_na_dvojki", "text": "Григор Димитров и Райън Харисън (САЩ) са полуфиналисти на двойки на турнира от категория ATP 250 в Бризбън, Австралия. Двамата записаха втора поредна победа, след като преодоляха представителите на домакините Ник Кириос и Мат Рийд със 7:6(2), 7:6(2) за час и половина. Победно начало на годината за Григор Димитров (ВИДЕО) В следващата фаза Димитров и Харисън, които са приятели извън корта, се изправят срещу водачите в схемата при дуетите Хенри Континен (Финландия) и Джон Пиърс (Австралия). Лек съперник за Григор за начало на 2018 година Защитаващият титлата си на сингъл в австралийския град Григор Димитров излиза на корта и в четвъртък - в първия си мач на единично за 2018-а той среща Джон Милман (Австралия). 128-ият в света елиминира тръгналия от квалификациите Питър Полански (Канада) със 7:6(4), 6:0. Двамата досега не са играли един срещу друг на ниво ATP, но Милман не е за подценяване, още повече в началото на сезона. Осминафиналът трябва да започне около 12:30 часа българско време. Лек съперник за Григор за начало на 2018 година", "date": "2018.01.03", "title": "Григор Димитров е полуфиналист на двойки"}
{"url": "http://clubz.bg/62469-kostov_predupredi_za_riskovete_ot_aec_belene", "text": "Реализацията на АЕЦ \"Белене\" може да върне икономиката на България десетки години назад. Така бившият премиер и настоящ ръководител на Центъра за анализи и управление на риска (ЦАУР) Иван Костов коментира рисковете от проекта пред на Българския енергиен и минен форум. До момента в непостроената Втора атомна, започната още по времето на тоталитарния режим, са вложени над 3 милиарда лева, въпреки че първият кабинет на Бойко Борисов я спря с решение, одобрено и от парламента. Според Костов, в случай че бъде взето решение за реализацията на Втора атомна, проектът подлежи на нотификация пред Европейската комисия, тъй като не може да бъде използвана нотификацията от 2006 година. Той определя като \"безотговорно и некомпетентно звучащи\" подобни твърдения на представители на изпълнителната власт. Това означава, че българските власти трябва да доказват, че са налице фундаментални икономически предпоставки за изграждането на нова електрогенерираща мощност. Иван Костов посочва кои са те: нарастване на потреблението на електроенергия на вътрешния пазар и на потребностите за износ; строго съблюдаване на баланса на електроенергийните мощности за управление на системата при високо пиково и ниско вътрешно потребление и висок дял на променливата генерация от ВЕИ; отсъствие на алтернативни доставчици, отговарящи на европейските изисквания за защита на климата – основен принцип в предстоящия за приемане през 2018 г. пакет \"Зелена енергия\" на ЕС, които да предлагат на пазара електроенергия на по-ниски цени от предлаганата нова мощност. Наред с това ръководителят на ЦАУР посочва още няколко условия:себестойността на електроенергията от евентуална Втора АЕЦ да е толкова по-ниска от пазарната цена на борсите, че да позволява формиране на печалба за погасяване на главницата на кредита, възстановяване на направените от инвеститора инвестиции, включително и всички допълнителни, \"непопулярни\" за ядрената енергетика разходи за управление на радиоактивните отпадъци, отработеното ядрено гориво и извеждане от експлоатация, както и редица непредвидени разходи за преодоляване на пазарни несъвършенства – като например възникване на доминиращо положение на един пазарен участник, който може да създава изкуствен недостиг на пазара и извлича прекомерни печалби. По думите му необходима е и адекватна нормативна рамка, и стимули за приоритетно инвестиране в енергийни спестявания и енергийна ефективност. Според Иван Костов инвестицията в един такъв проект не трябва да води до възникване на рискове за бюджетните параметри на държавата, както и други геополитически рискове, породени от прекомерна обвързаност с един доставчик на горива, съоръжения и услуги. Планът на ГЕРБ и БСП за АЕЦ „Белене” Досега нито Министерството на енергетиката, нито БАН са представили публично подлежащи на проверка доказателства за икономическата целесъобразност на проекта АЕЦ \"Белене\", посочва Костов. Наскоро Българската академия на науките излезе с доклад, подготвен след запитване от правителството, с който потвърди необходимостта от изграждане на Втора атомна, като представи различни сценарии. Документът обаче не е публичен. По поръчка на Електроенергийния системен оператор (EСО), Центърът е разработила прогнози за крайното електропотребление в България до 2035 г. Изводите на ЦАУР са, че страната ще се нуждае от неголямо количество електроенергия, което може да осигури нова мощност от 630 MW. Предвидената за АЕЦ \"Белене\" е близо два пъти по-висока - 1100 мегавата. Кабинетът откровено подготвя почвата за изграждане на АЕЦ \"Белене\" Костов припомня, че до 2026 година ЕСО планира въвеждането на 1506 MW нови мощности, в това число от ВЕИ - 1119 MW, от ТЕЦ – 187 MW, от увеличаване на номиналната активна мощност на двата блока в АЕЦ \"Козлодуй\" - общо 200 MW. Така разполагаемите мощности в системата към 2026 г. ще варират между зимен максимум от 9918 MW и летен максимум от 9365 MW, като в този период не се предвижда извеждане на други значими мощности от ЕЕС. Към 2026 г. прогнозата на ЕСО е за брутно потребление от около 40 ТWh. Това ще означава излишни или работещи с непълно натоварване мощности от около 20% от разполагаемите мощности тогава, или между 1873 и 1983.6 MW. Костов се позовава н анализи на Центъра, според които е изключително трудна реализацията на АЕЦ \"Белене\". Първо, посочва той, оценката на британската банка HSBC отпреди 8-9 години за инвестиции в проекта до €10.5 млрд. трябва да се актуализира; ако изобщо е постижим, кредит при лихва в границите между 4-5% е възможен само при държавна гаранция; борсовите цени на електроенергията в България и ЮИЕ през 2027 г. следва да не са по-ниски от 72-73 €/MWh. На българската борса усреднената цена за 2017 г. е 38.4 €/MWh, т.е. цената трябва да се повиши с 89% в следващите 10 години, което е невъзможно. Важно е да отбележа, че цената на електроенергията в България за последните 10 години е нараснала само с 43%, припомня Иван Костов. Той посочва, че изтеклата за доклада на БАН публична информация показва, че и при шестте разработени варианта за реализация на проекта той е безспорно губещ. Според него почти невъзможно е да се привлече чуждестранен инвеститор предвид посочените дотук предпоставки, тъй като почти сигурно той ще поиска държавни гаранции за кредита или за цената и количествата, гарантирано изкупувана от НЕК електроенергия (по дългосрочен договор – неизбежно изискване на банките кредитори). Допълнителен пазарен риск за хипотетичния инвеститор представлява и бъдещото премахване на функцията \"единствен купувач\", изпълнявана досега от НЕК - неизбежна промяна в законодателството, свързана с либерализацията. Кой ще бъде новият пазарен \"партньор”, който задължително ще изкупува тези огромни количества енергия по фиксирана цена за минимум 15 години напред, пита Костов. Известно е, че в Европа се лансират проекти, които нямат икономическа логика, но са реализирани политически, но за всеки един от тях са публично ясни мотивите, казва Костов и изброява няколко такива геополитически проекта като газопроводите \"Син поток\", \"Турски поток\" и \"Северен поток“. На практика и АЕЦ \"Белене“ е политически проект без икономическа целесъобразност, но с вече похарчени 1.5 млрд. евро, констатира той. Кабинетът откровено подготвя почвата за изграждане на АЕЦ \"Белене\"", "date": "2018.01.03", "title": "Костов предупреди за рисковете от АЕЦ \"Белене\""}
{"url": "http://clubz.bg/62464-sydqt_spotify_za_16_miliarda_za_narushavane_na_avtorski_prava", "text": "Шведската Spotify може да плати 1, 6 милиарда долара обезщетение заради нарушаване на авторски права, съобщава Hollywood Reporter. Делото е заведено от фирмата Wixen Music Publishing Inc, която държи  Според внесената във федералния съд в Калифорния жалба платформата за музикален стрийминг Spotify е  . Преди Spotify да постигне световния си успех, компанията е сключила договори със звукозаписни компании, но не се е споразумяла с представителите на изпълнителите, се твърди в жалбата на Wixen Music. Wixen Music притежава правата върху песни като “Free Fallin” на Том Пети, “Light My Fire” на The Doors и музиката на Стиви Никс. Компанията иска възстановяване на  През май шведската компания се споразумя по друго подобно дело да плати 43 милиона долара обезщетение за използването на песни без лицензи. Стойността на компанията се оценява на 19 милиарда долара и отбелязва значителен ръст в приходите през последните месеци. Spotify е цифрова музикална стрийминг услуга, която дава достъп до милиони песни, подкасти и видео клипове на музиканти от цял ​​свят. Съдържанието може да се използва безплатно или чрез символичен абонамент, който дава по-широк достъп на потребителите до музика и функции.", "date": "2018.01.03", "title": "Съдят Spotify за $1.6 милиарда за нарушаване на авторски права"}
{"url": "http://clubz.bg/62459-banskalii_prodadoha_zemite_stanaha_milioneri_no_izqdoha_parite", "text": "Истинският водещ мотив на амбициите около нови лифтове и ски писти в действитеност не са нуждите на скиорите или на туризма в планината, а безпределната алчност на притежателите на земи и квадратни метри долу в града. След масовото строителство, което далеч надхвърли мащабите на предлагания пазар за ски туризъм в планината, естествено се стигна до срив в търсенето. И сега в Банско виждате незавършено строителство, липса на интерес, вторичният пазар също се срина, фалираха хотели, отново поради ненатовареност във високия сезон. Банскалии, които продадоха земите си и станаха милионери през 90-не и нулевите години, изядоха парите и им трябва нова инжекция чрез разширяване на зоните за строителство. За това битката изобщо не е толкова за лифтовете и ски пистите, защото от тях пряк финансов интерес има само \"Юлен\" - фирмата, която ще експлоатира тези съоръжения и която \"дере\" кожи с над 50 лева карти. Решението на казуса минава през няколко етапа. Първият е да се отстранят лично заинтересованите и тези с конфликт на интерес. Вторият задължително минава през рестрикции върху ново развихряне на строителството - не съм сигурен дали мораториум или по-висок тип забрана. Защото няма как да се намери равновесие между ски зоната и легловата база, ако постоянно се строи долу, докато окончателно и безвъзвратно Банско заприлича на Слънчев бряг. И тогава вече няма да има никакъв смисъл да се тревожим. Целият уникален потенциал на това изключително градче ще бъде унищожен. Никой не може да върне обратно духа в бутилката и да поправи грешките в Слънчев бряг. Армия от собственици на недвижимости в Банско стоят зад новата вълна, част от които са високо поставени политици, бизнесмени, експерти и т. н. Решението за нов лифт и писти почти незабавно е означава, че това което притежават като недвижимост и бизнес активи ще порасне като стойност и ще предизвика нова вълна от инвестиции, ще раздвижи първичния и вторичния пазар на имоти. Не вярвайте, че се борят за правда и мир в целия свят, за едни лични пари става реч. В същото време има и еколози, които също са ангажирани с проекти, свързани с природен парк \"Пирин\" и особено с ОВОС-и в региона. Изчистете дебата от \"личния интерес\" и ще видите, колко лесно обясними са бурните конфликти - пак пари и власт се разпределят. Но е безспорен факт, че в битката за Пирин, която е битка и за Банско, се преплитат много по-значими национални проблеми - корупцията и авторитаризмът на първо място. За това именно симпатизирам на хората, които ще излязат утре, не толкова заради тясната тема Пирин и за да дадем удовлетворение на поредните свръхамбиции на \"зелените\", а защото тези протести е трябвало да се разширят като тематика и заинтересовани групи, и да адресират главния въпрос на България - всепроникващата и всепарализираща корупция. Не очаквайте по всички въпроси протестиращите да се разбират. Не е нужно. Питайте Нено Димов - в светлината на гореизложеното къде е националният интерес? И да не ми говори, че ще има обсъждане и екооценки, че ще залесяват и всички банскалии и притежатели на имоти са най-големите природозащитници.  Инвестиции трябва да има, но ако се ограничат възможностите за екстензивно развитие, те ще отидат в повишение на качеството, разнообразието и сезонната балансираност на услугите, тъй като усили конкуренцията. Монотипното развитие през зимния туризъм неизбежно ще доведе до срив в близко бъдеще.  ", "date": "2018.01.03", "title": "Банскалии продадоха земите, станаха милионери, но изядоха парите"}
{"url": "http://clubz.bg/62470-8_ministri_podkrepili_normalnite_seksualni_otnosheniq_obqvi_valeri_simeonov", "text": "Осем от министрите на днешното заседание на Министерския съвет са гласували \"против\" Конвенцията на Съвета на Европа за превенция и борба с насилието над жени и домашното насилие, съобщи пред медиите вицепремиерът Валери Симеонов след края на заседанието. Наистина ли не разбирате, че отваряте вратата на узаконената лудост Именно \"Обединените патриоти\" обявиха опасения, че т. нар. Истанбулска конвенция може да въведе \"трети пол\" и хомосексуални бракове в българското законодателство въпреки факта, че нито един член от документа не засяга тези въпроси. Що е то Истанбулска конвенция – въпроси и отговори И добави, че неговата формация си имала  , но след обсъждането днес  да се въведе \"трети пол\" в закона. Не става ясно дали това е признание от страна на лидера на НФСБ, че в Конвенцията няма такива точки. Всякакви сексуални отношения между пълнолетни са напълно легални според българските закони и Конституция.  Вицепремиерката Екатерина Захариева разясни детайли около Конвенцията, като подчерта, че тя не въвежда нещо ново, но  Според нея документът е добър и ще защитава жените от всякакъв вид насилие. Тя отбеляза: Що е то Истанбулска конвенция – въпроси и отговори", "date": "2018.01.03", "title": "8 министри подкрепили \"нормалните сексуални отношения\", обяви Валери Симеонов"}
{"url": "http://clubz.bg/62462-rusiq_prizna_s_tri_dni_zakysnenie_za_padnal_helikopter_v_siriq", "text": "Руски военен хеликоптер \"Ми-24\" се е разбил в Сирия на 31 декември 2017 г., като при инцидента са загинали и двамата членове на екипажа, предаде Ройтерс. Министерството на отбраната в Москва съобщи за случилото се едва днес, три дни по-късно. Не се съобщават причините. Хеликоптерът се разбил на път за военната база край град Хама. Районът на катастрофата е контролиран от опозицията анклав по границата между провинциите Хама и Хомс. Той влиза в една от зоните за деескалация, установени в хода ан преговорите за Сирия в Астана. Засега не се знае какъв конвой - военен или хуманитарен, е съпровождал вертолетът. Виж как \"Даеш\" сваля в Сирия хеликоптер с руски екипаж (ВИДЕО) Загиналите са майор Артьом Кулиш и военнослужещ, назован само с фамилията Матвеев. Всъщност преди Министерството на отбраната за катастрофата съобщиха от рускоезичния портал \"Форумавиа\". След като и Москва потвърди за случилото се, потребители започнаха да иронизират. На 11 декември 2017 г. президентът Владимир Путин нареди изтегляне на руските войски от Сирия. Тогава обаче той изтъкна, че ако терористите в арабската страна отново надигнат глава, по тях ще бъде нанесен безпрецедентен удар. По-късно Путин заяви, че в Сирия ще продължи \"точковата\" борба срещу бунтовниците. По изчисления на медиите от началото на военната кампания на Кремъл в Сирия на 30 септември 2015 г. са загинали повече от 60 руски военнослужещи. Министерството на отбраната обаче до този момент потвърждава само за близо 40 смъртни случая.", "date": "2018.01.03", "title": "Русия призна с три дни закъснение за паднал хеликоптер в Сирия"}
{"url": "http://clubz.bg/62466-ne_e_sultanat_che_da_dojde_vladetelqt_i_da_ni_donese_pari", "text": "21 по-полезни идеи от прехласване по Председателството Дойде прословутото председателството на Съвета на Европейския съюз (Председателството). И какво? Това е нормална административна процедура. Всички държави, членове на ЕС, минават през нея. Колкото по-спокойно и нормално я приемем, толкова по-малко ще изглеждаме като аборигени от изостанала държава. Или като жители на Долно Нанагорнище, които в трепет си подготвят народните носии, защото ще идват големци от Софията. И се къпят за пръв път този век, че да не се изложат пред чужденците. Да, ще дойдат повече хора от много държави. Да, ще има много събития. Да, има политически и икономически възможности. Да, ще бъдем повече във фокуса на европейските медии. И толкова. Част от администрацията ни е подготвена и ще си свърши работата професионално. Струваше ми се, че има по-важни точки за поставяне на масата от Западните Балкани, ама явно политиците ни не мислят така. Щом им е по-важно да се правят на гео-стратези, техен избор. Така че – спокойно. Това не е някакво извънгалактическо събитие, а нормална административна процедура. А това, че някои политици се опитват да ни го представят като изумително постижение, е забавно. Малко като селски кмет, който се фука, че влакът от столицата спира на гарата в съответното населено място. Той, влакът това, си спира така по разписание. Разписание, написано преди години и спазвано стриктно. И нямащо нищо общо с кмета... За нас, като обикновени хора, Председателството само по себе си нищо няма да промени. Освен ремонта на няколко улици. И на НДК, разбира се. Ще мине и ще замине. Та, вместо да се прехласваме по Председателството, ето 21 предложения какво по-полезно да направим, за да имаме по-добър живот: 1. Да бъдем по-толерантни едни към други. \n\t2. Да се научим да живеем в новия свят на мегаполиси, където хората са нагъсто, а не през баирите. \n\t3. Да си научим, знаем и отстояваме правата си на еврограждани. \n\t4. Да се научим на елементарна любезност, т.е. да компенсираме липсата на първите седем или повече години. \n\t5. Да спрем да гледаме на доброто възпитание като на „фалш и лицемерие“. Идеята, че е прекрасно да си „натурален простак“, трябва да загине с реалити форматите. \n\t6. Да се научим, че политиците са „слуги на хората“. А не безсмъртни владетели. \n\t7. Да развием чувствителност към лъжите на тези „слуги на хората“. И да ги разобличаваме. \n\t8. Да не гласуваме „фенски“ за политици, които са ни излъгали. \n\t9. Да се научим, че политиците не „раздават“ техни пари. А средства, натрупани от нашите данъци. И да не им даваме да го правят. \n\t10. Да се научим, че политиците не „дават работа“. А ако се опитват да го правят, то има тежък проблем. \n\t11. Да изискваме всички администрации да работят на нивото, на което трябва. И за което им плащаме заплатите. Включително полиция, прокуратура, депутати, министри, посланици и всички други. \n\t12. Да си намерим по-добра работа, ако сегашната не ни удовлетворява. Няма кой да го направи вместо нас. \n\t13. Да си развием бизнеса, ако не ни радва в какво състояние е. Няма кой да го направи вместо нас. \n\t14. Да четем повече книги. Няма кой да го направи вместо нас. \n\t15. Да научим децата си да са модерни европейци, които ценят образованието и възпитанието. \n\t16. Да се научим, че за едно общество може да се съди по отношението към най-слабите – деца, болни хора, стари хора, бездомници, животни и всички други, които не могат сами да се защитят. \n\t17. Да развием непоносимост към насилието. Във всяка една форма. И с всяко едно оправдание. \n\t18. Да изберем цивилизацията и културата пред балканското его на мачото. \n\t19. Да приемем, че миналото е важно донякъде. Но много по-важно е какво правим в настоящето. Иначе ние ще се гордеем с носии, кремъклийки и татарски корени в планината Алтай. Докато европейската цивилизация търси начин да завладее космоса. \n\t20. Да развием чувствителност към пропаганда, манипулации и фалшиви новини. Особено, когато идват от политиците ни. \n\t21. Просто да бъдем по-добри. Няма кой да го направи вместо нас. Да, Председателството нищо няма да ни донесе. Това не е султанат, че да дойде Владетелят и да ни донесе пари. Трябва сами да положим усилия. Иначе няма да ги настигнем, европейците. Весело Председателство! И от нас си зависи дали само ще гледаме и ще цъкаме с език, или просто ще изпълним някои от горните точки… И усмихнат ден, разбира се! : )    ", "date": "2018.01.03", "title": "Не е султанат, че да дойде Владетелят и да ни донесе пари"}
{"url": "http://clubz.bg/62471-al_bano_i_kutuno_kandidati_na_berluskoni", "text": "Бившият италиански премиер Силвио Берлускони смята да издигне певците Ал Бано и Тото Кутуньо за кандидати на неговата партия \"Форца Италия\", пише в. \"Месаджеро\". Двамата може да бъдат включени в списъците на кандидатите в избирателните секции в чужбина. Там на 4 март ще бъдат определени 18 депутати от близо 1000 членове на двете камари на парламента в Рим. Италианският президент Серджо Матарела разпусна парламента през декември 2017 г. и свика предсрочни парламентарни избори. Тото Кутуньо пя \"Моя страна, моя България\" Наскоро самият Ал Бано обяви, че на 31 декември т. г. ще сложи край на музикалната си кариера, припомня \"Месаджеро\". Берлускони досега е бил 4 пъти премиер на страната си. Той не може да заема повече този пост, дори ако партията му спечели, тъй като има присъда за данъчни измами. Според предварителните проучвания предстоящите избори в Италия ще доведат до парламент без ясно мнозинство, нестабилност и потенциални сътресения на пазарите в третата по големина икономика от еврозоната.", "date": "2018.01.03", "title": "Ал Бано и Кутуньо кандидати на Берлускони?"}
{"url": "http://clubz.bg/62467-elinor_ostavi_stotici_hilqdi_bez_tok", "text": "Близо  , съобщи днес френската електроснабдителна компания \"Енедис\", цитирана от БТА.  , които връхлетяха Париж. Ветровете на бурята Елинор достигнаха скорост от 140 километра в час. В социалните мрежи се появиха снимки на потрошени автомобили, преобърнати скелета и изкоренени дървета. \n\tОколо 2000 души са ангажирани с възстановяването на доставките на тока в 49 френски департамента. Най-сериозно засегната е Нормандия. Силни пориви, достигащи до 100 км в час, принудиха компанията оператор на най-известната забележителност във френската столица да не отваря днес Айфеловата кула за посетители. Ветрове със скорост до 117 километра в час засегнаха  . Летищните власти посочиха, че графикът на полетите е нарушен, като има закъснения заради предпазните мерки, които се вземат, за да се качат безопасно пътниците на самолетите.  Елинор е четвъртата буря, която връхлита Франция от началото на декември. На 1 януари снежната буря Кармен, бушувала в Западна Франция, остави временно без електричество около 40 000 домакинства в областта Бретан. . Много полети бяха отменени или отложени. Говорител на аерогарата заяви, че тази сутрин авиокомпаниите са отменили 176 от предвидените общо 1200 пристигащи и заминаващи полети. Полетите, които не са отменени, са със средно закъснение от по около час. \"Схипхол\" е националното летище на Холандия и третото по натовареност в Европа след лондонското \"Хийтроу\" и парижкото \"Шарл дьо Гол\". Елинор връхлетя през нощта и Великобритания и Ирландия с пориви на вятъра от около 160 км/ч. Тя бе съпроводена от силни дъждове, градушка и мълнии, десетки хиляди домакинства останаха без ток, заради преобърнали се автомобили бяха затворени мостове и шосета.  Много високи приливни вълни предизвикаха  , Югозападна Великобритания. Главната британска метеорологична служба заяви, че в графство Къмбрия, на 450 км северозападно от Лондон, поривите на вятъра достигнали тази сутрин, когато бурята била във върховата си точка, до около 160 км/ч.", "date": "2018.01.03", "title": "Елинор остави стотици хиляди без ток"}
{"url": "http://clubz.bg/62474-npo_ata_veche_se_prehvyrlqt_kym_agenciqta_po_vpisvaniqta", "text": "Започна преминаването на регистъра на юридическите лица с нестопанска цел от окръжните съдилища към Агенцията по вписванията. От 1 януари 2018 г. е осигурена възможност за вписване на обстоятелства и обявяване на актове за сдружения, фондации и клонове на чуждестранни юридически лица с нестопанска цел. Регистърът е с ново наименование – Търговски регистър и регистър на юридическите лица с нестопанска цел. \n\tОт Агенцията по вписванията съобщават, че в първия работен ден - 2 януари, сдружение \"Студенти по медицина на мисия\" първо е подало електронно заявление за регистрация в 9.31 часа. \n\tКъм днешна дата са подадени общо 13 заявления от сдружения и фондации - 5 от тях за регистрация, осем за пререгистрация. Шест са подадени електронно, включително и от едно чуждестранно юридическо лице с нестопанска цел. Седем са подадени на гише в службите по регистрация в София, Варна, Враца и Стара Загора. \n\tЗаявленията за вписване на обстоятелства и обявяване на актове могат да бъдат намерени на . \n\tОт 1 март 2018 г. към Агенция по вписванията ще премине и Централният регистър на юридическите лица с нестопанска цел за осъществяване на общественополезна дейност.", "date": "2018.01.03", "title": "НПО-ата вече се прехвърлят към Агенцията по вписванията"}
{"url": "http://clubz.bg/62472-izkustven_intelekt_shte_predotvratqva_infarkti_i_rak", "text": "Изкуствен интелект ще помага на лекарите при ранното диагностициране на кардиологични проблеми и рак на белите дробове. Учените от болницата в Оксфорд, разработили метода, предвиждат, че той ще спаси хиляди животи и ще спести на британската здравна каса милиарди лири, съобщава Би Би Си. Изкуственият интелект анализира данните от изследвания по-точно, отколкото един човек би могъл, обясняват създателите му. Така ще бъдат предотвратени ненужни операции или поемане на риск от евентуален инфаркт, когато той може да бъде предотвратен. Пекин влага 2,1 млрд. долара в център за изкуствен интелект Методът в момента се тества в шест кардиологични клиники. Резултатите ще бъдат публикувани след като се проверят от експерти. Проф. Пол Лийсън, ръководител на проекта, казва, че засега изкуственият интелект постига впечатляващи резултати. Системата се учи да разпознава потенциални проблеми като използва данните от над 1000 случая, които проф. Лийсън е лекувал през последните седем години. Изкуственият интелект анализира информацията от изследванията на пациентите и данните дали са имали кардиологични проблеми и  . Близо 12 хиляди пациенти годишно са със сбъркани диагнози във Великобритания, а загубите на местната здравна каса за ненужни операции са над 600 милиона лири, показват проучвания. Според Лийсън методът му може да спести 300 милиона годишно, които да се използват за други цели. По подобен начин откритието може да се използва за ранно диагностициране на рак на белите дробове. Ако резултатите от тестовете се потвърдят,  .", "date": "2018.01.03", "title": "Изкуствен интелект ще предотвратява инфаркти и рак"}
{"url": "http://clubz.bg/62465-cska_sofiq_vze_bazite_na_pfk_cska", "text": "ЦСКА-София, единственият участник в конкурса за базите на фалиралия ПФК ЦСКА АД, напълно очаквано спечели. Рано тази сутрин съобщения с решението на държавното дружество \"Сердика спортни имоти\" беше разлепено на три места в София, както е по закон. Едно от тях е стадион \"Българска армия\", който ще се стопанисва - вероятно в следващите десет години, от ЦСКА на Гриша Ганчев. Другият обект е комплексът в Панчарево. От клуба са предложили цена от 62 000 лв. без ДДС на месец за наем на двете бази и 1 100 000 лв. без ДДС минимални инвестиции, които следва да се извършат в спортните обекти за срока на договора в процентно съотношение 70/30 спрямо обособените части: спортен комплекс „Българска армия“/спортен комплекс „Панчарево“. Контрактът между победителя в конкурса и \"Сердика спортни имоти\" трябва да бъде подписан до 10 януари. Според изискванията въпросните 1,1 млн. не подлежат на приспадане от дължимите месечни наемни вноски. На закрито заседание комисията е разгледала инвестиционната програма и икономическата обосновка за стопанисването на базите. Собственикът на ЦСКА-София Гриша Ганчев и неговият партньор и акционер в клуба Юлиан Инджов вече ремонтираха базата в Панчарево (терени, съблекални и бунгала) и подмениха терена на ст. \"Българска армия\". Тези средства бяха приспаднати от сегашния месечен наем, който клубът плаща по силата на сключен договор за ползване на двете бази. Ганчев твърди, че има по-големи планове както за стадиона, така и за Панчарево, където да се направят още терени и да се изгради общежитие за футболна академия на мястото на старото стрелбище. На мястото на Армията пък се планира напрактика нова арена.", "date": "2018.01.03", "title": "ЦСКА-София взе базите на ПФК ЦСКА"}
{"url": "http://clubz.bg/62461-gyrciq_shte_vryshta_migranti_na_turciq", "text": "Гърция смята да предложи връщането на мигранти на Турция в опит да намали пренаселеността на центровете за приемане на бежанци, разположени на острови в Егейско море. Новината съобщи гръцкото издание \"Катимерини\", като се позовава на собствени източници. Атина ще предложи на турските власти търсещите убежище, които не са включени в списъците за закрила, да бъдат прехвърлени в лагери на континента и оттам в Турция. Т. нар. \"горещи точки\" - центровете на гръцките острови Лесбос, Хиос, Самос и Лерос, са претъпкани, в лагера в Самос например живеят 2200 души при капацитет 700. Броят на мигрантите, настанени в \"грещите точки\", надхвърля 10 000 души.  Франциск към християните: Не игнорирайте мигрантите  Искаме да ни бъде разрешено да връщаме мигранти директно от островите или от континенталната част на страната в контекста на споразумението между Европейския съюз (ЕС) и Турция, пише \"Катимерини\", цитирайки неназован източник от правителството. Подписаният през март 2016 г. документ между Брюксел и Анкара има за цел да ограничи нелегалния трафик на хора през Егейско море.  Очаква се до средата на януари Гърция да получи отговор на молбата си от турските власти.  По време на знаковата визита в Гърция миналия месец на турския президент Реджеп Тайип Ердоган - първата за 65 години, двамата с гръцкия премиер Алексис Ципрас се споразумяха да си сътрудничат по-тясно в борбата с бежанската криза. Според източници Ердоган приел искането на Ципрас да бъдат върнати в Турция  мигрантите и от лагерите на гръцките острови, и на континента. Български кораб спаси 120 мигранти край Лесбос Засега не е ясно дали служителите в Брюксел одобряват сделката. Кабинетът на Ципрас се стреми да облекчи натиска  върху центровете за приемане на мигранти, като започне да връща мигрантите в Турция, процес, който до голяма степен е блокиран, тъй като новопристигащите често подават молби за убежище.  В случаите, когато има уверение, че тези, които подлежат на връщане, не са бежанци от военни зони като Сирия, властите смятат, че ще преодолеят възраженията на политици от радикалната левица СИРИЗА, заели твърда позиция срещу изпращането на мигранти обратно в Турция. Междувременно Анадолската агенция съобщи, че по данни на турската брегова охрана през 2017 г. мигрантите, намерили смъртта си в Егейско море, са били с 85% по-малко отколкото в предходната година. 61 души са загубили живота си, опитвайки се да прекосят Егейско море през 2017 г., спрямо 434 души през 2016 г. и 806 души през 2015 г. От 853 650 души, които искат да преминат от Турция в Гърция през 2015 г., 91 611 души бяха задържани от турската брегова охрана, работейки съвместно с други сили за сигурност. През 2016 г. този брой спадна до 37 130 от 173 614, а накрая до 21 937 от 28 907 през 2017 г. Властите изчисляват, че опитите за мигриране от Турция към Гърция са намалели с 97% от 2015 г. насам. Повече от 4 250 нелегални имигранти и бежанци, които се опитваха да стигнат до Европа нелегално, както и над 100 трафиканти, бяха задържани в Турция през 2017 г. Български кораб спаси 120 мигранти край Лесбос", "date": "2018.01.03", "title": "Гърция ще връща мигранти на Турция"}
{"url": "http://clubz.bg/62463-vlastta_podkrepi_proekt_na_domuschiev_za_293_miliona", "text": "Правителството одобри днес проект на Меморандум за разбирателство с компанията \"Биовет\" АД за изпълнение на инвестиционен проект. Той предвижда изграждането на завод за производство на лекарствени вещества за хуманната медицина и фуражни добавки върху терен на инвеститора, планирани в Пещера и Разград. Общият размер на инвестицията e 293 374 000 лева. Очаква се производството да започне през март 2020 г., ще бъдат разкрити и 100 нови работни места. Предвижда се над 90% от произвежданите продукти да са за експорт.  Инвеститор ще строи нови офиси до летище София за 150 млн. евро Инвеститорът ще ползва насърчителни мерки, свързани със сроковете, и предоставяне на административно обслужване от съответните областни и общински администрации, както и придобиване на ограничени вещни права върху имоти по реда на Закона за насърчаване на инвестициите. Собственик на \"Биовет\" е групата \"Хювефарма\" на Кирил Домусчиев и съдружника й \"Опортюнити 2009\", които го свалиха от борсата в средата на м.г.  С проекта си за новите предприятия \"Хювефарма\" кандидатства за 100 млн. евро финансиране по плана \"Юнкер\" и има одобрен договор за кредит. ", "date": "2018.01.03", "title": "Властта подкрепи проект на Домусчиев за 293 милиона"}
{"url": "http://clubz.bg/62413-otgovorite_na_neno_dimov_za_bansko_i_nechutite_vyprosi_video", "text": "На територията на Национален план \"Пирин\" ще могат да се строят само спортни съоръжения - лифтове, влекове и писти, в определените за това ски зони Банско и Добринище. Те заемат съответно 2% и 0,6% от територията на парка. В 45% от територията му ще бъде разрешено строителство само и единствено на съоръжения за водохващане за питейни нужди. А всяко инвестиционно намерение в рамките на тези разрешени видове строителство ще преминава през екологична оценка и оценка на въздействието върху околната среда. Това повтори няколко пъти министърът на околната среда и водите Нено Димов по време на видео чат във фейсбук, в който той отговаряше на въпроси от потребители в рамките на 1 час. За целта имаше и помощници - експерт от Националната служба за защита на природата Мирослав Калугеров, още един експерт, а незнайно защо модераторът, който подбираше и задаваше въпросите от страницата, бе Аркади Шарков от Българското либертарианско общество. Сам себе си той представи като икономист и модератор. Министър Димов отрече отговорите му днес да са закъснели, защото решението на Министерския съвет за промяна в Плана на управление на Пирин, с който се разрешава инвестиционно намерение за нови спортни съоръжения от 28 декември 2017 г., е предхождано от обществени обсъждания и процедури от 2013 г. насам. Решението за Пирин - връщане в изходната точка От думите на Димов се разбра още, че ако се стигне до подаване на инвестиционно намерение, то отговаря на екоизискванията, бъде взето решение от държавата за допускането му и в крайна сметка се появи втори лифт в Банско, следващата стъпка трябва да е забрана за придвижване с автомобили в рамките на ски зоната. По думите на министъра извозването на туристи с коли и микробуси в момента уврежда природата в Пирин в пъти повече, отколкото наличието на лифтове. Не бе пропуснато и името на природозащитника Тома Белев, който бе обявен за автор на действащи режими за управление на парк \"Пирин\", което се виждало на стр. 2 от Плана за управление, приет през 2004 г. (и изменен сега - б.р.). Това бе вметнато от експерта Калугеров, макар и да не се разбра в каква връзка. Пак той обясни, че според Закона за защитените територии, приет още през 2000 г. (тоест преди концесионния договор с \"Юлен\"), не се забранява строежа на писти, лифтове и влекове. Това се потвърждавало и от практиката на Върховния административен съд.  А самият Димов направи уговорка защо изобщо отговаря на въпросите днес: Промяната в Плана за управление на Национален парк \"Пирин\" предвижда разрешение за строеж само на съоръжения за водохващане (според текста на плана) за питейни нужди (според текста на закона, който липсва в текста на плана) на 45% от територията му. До момента в плана такава опция не е имало, въпреки че е позволена по закон. В ски зона Банско, която заема 2% от площта на парка, ще бъде позволено строителството само на спортни съоръжения - лифтове, влекове и писти. Същото е положението и в ски зона Добринище -0,6% от площта. Няма да бъде разрешено строителство на хотели, спа, ресторанти и прочие.  Причината досега да не е била приета промяна в плана за управление на парка е изчакването на нов такъв план. Иначе министърът на околната среда още през 2013 г. е одобрил сегашния вариант (описан горе), но тогава се е преценило да се изчака. В началото на 2017 г. новият план е влязъл в съдебна фаза, която не е ясно колко дълго ще продължи. Кметът на Банско Георги Икономов е настоял пред Нено Димов да се завърши процедурата от 2013 г. и това е направено с решението на МС от 28 декември 2017 г. До момента в Министерството на околната среда и водите такова инвестиционно предложение няма (въпреки че от концесионера \"Юлен\" представиха проект преди дни - б.р.). \"Юлен\" показа проекта за втори лифт над Банско (КАРТА) Да, всяко инвестиционно намерение ще подлежи на екологична оценка и на оценка за въздействието на околната среда - защото това се изисква и от закона у нас, и от правилата на Европейската комисия. Ще има и задължителни обществени обсъждания и публичен достъп до документите за всяко инвестиционно намерение. Уловката - изработването на оценката на въздействие върху околната среда (ОВОС) е задължение на инвеститора. На въпрос как така инвеститорът сам ще оценява ефекта от проекта си, Димов обясни, че екоминистерството може да я приеме, да не я приеме, да я върне за преработване или доработване - това са опциите пред институциите за решение. Одобрението или не на ОВОС подлежи на съдебен контрол след това и това според министъра са достатъчно гаранции, както и обществените обсъждания. Само преди няколко месеца властта предложи, а парламентът прие промени в съдебния контрол за екооценки за обекти от национално значение. И промяната гласи, че съдебният контрол вече ще е само на една съдебна инстанция. Президентът Румен Радев наложи вето, но то бе преодоляно.  Обжалване на екооценка? Може, но на една инстанция Концесионният договор не е променен, възнаграждението е на база приходите на концесионера от дейността и се изчисляват по формула. Договорът обаче трябва да бъде подложен на правен анализ, за да се види дали кореспондира с новия закон за концесиите, смята министър Нено Димов.  Отговорът според Министерството на околната среда е \"не\". По думите му дали трасето за нов лифт, влек или писта застрашава вековни дървета и друго ще е ясно от бъдеща екооценка и ОВОС, ако инвестиционно предложение постъпи. Тогава ще се реши и дали, ако има засегнати дървета например, каква трябва да е компенсацията. Калугеров на свой ред обясни на конкретен въпрос дали \"Юлен\" са надвишили с 65% разрешеното им според концесионния договор, че през 2012 г. МОСВ представи на страницата си справка, в която е отразено, че няколко от обектите в рамките на концесията – 4-5 – са изградени без ОВОС. Не можело да се говори обаче, че това се е случило с всички обекти, въпреки че е имало дела в съда. \n\tМожете да видите отговорите му тук: Модераторът Аркади Шарков, чието присъствие предизвика недоволство в социалната мрежа, пропусна да зададе въпроси от типа \"Кой е концесионерът на Банско\", \"Къде е Георгиус\" и т.н. Нено Димов обаче съобщи, че още утре вероятно ще проведе среща с представители на концесионера. Новата \"разяснителна кампания\" дойде ден преди насрочения пореден екопротест - за 4 януари. Природозащитници излизат на улиците почти всяка вечер от приемането от кабинета на частичното изменение в плана за управление на парк \"Пирин\" на 28 декември м.г. С него се дава зелена светлина за разширяването на ски зоната в Банско, в това число и за строителство. \"Юлен\" показа проекта за втори лифт над Банско (КАРТА) Обжалване на екооценка? Може, но на една инстанция", "date": "2018.01.03", "title": "Отговорите на Нено Димов за Банско. И нечутите въпроси (ВИДЕО)"}
{"url": "http://clubz.bg/62456-metalika_roling_stouns_i_tom_peti_s_naj_prodavani_rok_albumi_za_2017_g", "text": "Годишните изчисления на \"Билборд\", които обхващат копията, продадени между 3 декември 2016 и 25 ноември 2017, вече са  Албумът на \"Металика\"   е натрупал най-добри продажби. Сертифициран с платина по-рано тази година, 10-тият студиен албум на групата изпревари голям брой други рок изпълнители – от ветераните Linkin Park до нови изпълнители като Twenty One Pilots, съобщава zrockradio.bg Къде зимуват U2? На върха естествено \"Металика\" не е единствената класическа група, която влиза в топ 100 на класацията. \"Ролинг Стоунс\" се завърнаха след дългата си почивка с пълнометражния си студиен рилийз  , който ги поставя на #9. И \"Ролинг Стоунс\" предупредиха Тръмп да не ползва песните им Място в списъка намират и записите на различни поколения, които са продали достатъчно, за да влязат в класацията през 2017. Tom Petty and the Heartbreakers през 1993-а достигат до почетното второ място в класацията с най-добрите си хитове, след което продават над 12 милиона копия на албума си, купуван достатъчно до ден-днешен, за да ги постави на 10-а позиция. По подобен начин албумът на \"Джърни\"   – разпродаден в 15 милиона копия през последните десетилетия – се класира на 11-то място. Все пак годината отново е на \"Металика\" – и   не беше единствения запис на бандата, който ги включва в класацията. Едноименният им проект от 1991, наричан обикновено “Черният албум”, е продал 16 милиона копия след началното си излизане, а хората все още го купуват. Затова на групата принадлежи и 16-а позиция в класацията. И \"Ролинг Стоунс\" предупредиха Тръмп да не ползва песните им", "date": "2018.01.03", "title": "\"Металика\", \"Ролинг Стоунс\" и Том Пети с най-продавани рок албуми за 2017 г."}
{"url": "http://clubz.bg/62449-dqvolskata_dyga_v_peru_vze_48_jertvi_snimki", "text": "Най-малко 48 души загинаха снощи при тежка автобусна катастрофа в Перу, предаде Ройтерс. Трагедията стана в печално известната Дяволска дъга. Това е опасен участък от магистрала недалеч от столицата Лима. В този район пътят е тесен, със стръмни завои и често покрит с мъгла. В автобуса пътували 57 души. Той се сблъскал с трактор и полетял в урва. Возилото се преобърнало и паднало на покрива си върху тясна плажна ивица на брега на Тихия океан, до която няма път. Спасители търсили през цялата нощ оцелели в труднодостъпния район на около 70 километра от Лима. Пожарникари и полицаи успели да транспортират петима тежко ранени в близка болница. Повечето пътници в автобуса се връщали в Лима, след като отпразнували Нова година извън столицата. По първоначални данни и двете превозни средства са се движели с голяма скорост, когато са се ударили.  ", "date": "2018.01.03", "title": "Дяволската дъга в Перу взе 48 жертви (СНИМКИ)"}
{"url": "http://clubz.bg/62450-fandykova_opiten_kriminalist_proverqva_priema_v_detska_gradina", "text": "Кметицата на София Йорданка Фандъкова е възложила на \"опитния криминалист Ботьо Ботев\" да направи пълна проверка на случая с приема на деца в детската градина в Горна Баня, чиято директорка Мариана Иванова бе отстранена заради нарушение на правилата. Това обяви кметицата пред бТВ, докато пред Столичната община родители се събраха на протест в защита на директорката. Директорката Иванова твърди, че върху нея е оказван системен натиск от общински служители и кмета на район \"Овча купел\" да приема деца \"по втория начин\". Преди ден тя изпрати и отворено писмо до медиите, Фандъкова и премиера Бойко Борисов, в което разказва за натиска върху нея и говори за корупция в Столичната община.  Общината проверява случая с детска градина \"Зорница\". Първият етап от проверката, по думите на Фандъкова, е установил, че в детското заведение има над 20 деца, приети не по правилата. Иванова не отрича, но е катерогична, че това е ставало под натиск.  Ботьо Ботев, от когото Фандъкова очаква \"да отиде, да разпита\" и да разплете случая, за да може всеки, който е нарушил правилата да си понесе отговорността, е бивш началник отдел \"Убийства\" в Национална служба \"Полиция\". От години той ръководи звеното \"вътрешен контрол\" на кметството в София.  Фандъкова обяви, че няма да е адвокат на никого и всеки, който е нарушил правилата, ще си понесе отговорността, резултатите от проверката в детската градина на Ботьо Ботев ще бъдат изпратени и на компетентните органи - прокуратура, полиция и т.н. Кметицата каза още, че срещу Мариана Иванова е имало сигнали от граждани.  Тя подкани всеки общински служител, който има какво да каже - да заповяда в кабинета ѝ и да ѝ съобщи, ако има данни за натиск или други проблеми. В приоритетите на Столичната община за 2018 г. Фандъкова изброи, че бул. \"Тодор Каблешков\" ще бъде разширен в частта си между бул. \"Братя Бъкстон\" и бул. \"Цар Борис III\". Кръстовището с бул. \"Цар Борис III\" също ще бъде разширено и вече ще има по 4 ленти. Кметицата допълни, че се надява тази година да започне разширението на Южната дъга на Околовръстния път от \"Младост\" до магистрала \"Тракия\". Това се казва в  по повод скандала с разкритията за корупционна схема на уволнената директорка на детска градина в София. \"Разкритията на г-жа Иванова дават сериозни основания да смятаме, че става дума за практика, разпространена и в други райони и детски градини и съществувала от години\", смятат от партията. От там отбелязват, че намират този казус за изключително важен, защото засяга два ключови за развитието на София въпроса:", "date": "2018.01.03", "title": "Фандъкова: Опитен криминалист проверява приема в детска градина"}
{"url": "http://clubz.bg/62452-bosiq_v_akciq_rula_toaletna_hartiq_se_razhvyrchaha_pred_ms_snimki", "text": "Рула тоалетна хартия по жълтите павета пред Министерския съвет. И униформени, които ги събират и навиват. Това можеше да бъде видяно днес сутринта преди първото правителствено заседание пред \"Дондуков\" 1. Босия откри новия парламентарен сезон. С домати В акция беше Николай Колев-Босия с няколко съмишленици. По-рано в блога си той рекрамира протеста като хепънинг \"Да подарим тоалетна хартия на Борисов и шайката му\". Босия в разпален диалог с полицаите пред МС.  Униформен събира разпилените рула тоалетна хартия.  Някои от предметите, участващи в т.нар. хепънинг.  Няколкото протестиращи носеха надпис с искане за оставка на Борисов.", "date": "2018.01.03", "title": "Босия в акция: рула тоалетна хартия се разхвърчаха пред МС (СНИМКИ)"}
{"url": "http://clubz.bg/62455-probivite_v_naukata_i_tehnikata_koito_ochakvame_prez_2018_a", "text": "От новите етапи на програмата за комерсиално усвояване на космоса до суперколи с ракетни двигатели – това са само част от грандиозните пробиви в науката и технологиите, на които можем да бъдем свидетели през следващите 12 месеца. Би Би Си посочва основните научни сензации, които могат да се случат тази година. През 2018-а са планирани важни космически стартове в редица страни, което за пореден път доказва международния характер на съвременните космически изследвания. Очаква се например изстрелването на индийската междупланетна станция „Чандраян-2“, която ще започне да изучава лунната повърхност. За разлика от космическата сонда „Чандраян-1“, стартирала през 2008 г., новото устройство трябва да направи меко кацане на Луната и да я изследва с помощта на луноход. Планирано е корабът да излети през март от космическия център „Сатиш Дхаван“ в Андхра Прадеш. През май НАСА смята да стартира мисията InSight за изследване на Марс. Сонда трябва да проникне дълбоко в марсианската почва, за да можем да разберем по-добре историята на формирането на тази планета. Апаратът също трябва да анализира тектоничната активност на Марс, за да изучим вътрешната структура на планетата. През юли космическата станция „Хаябуса-2“ на Японската авиокосмическа експериментална агенция (JAXA) трябва да достигне астероида Рюгу (162173) и да достави проби от него. През 2005 г. по-ранна версия на „Хаябуса“ достигна астероида Итокава. Независимо от трудностите, възникнали при реализацията на мисията, апаратът успя да достави на Земята скални образци от астероида, които бяха достатъчни за научните изследвания. Инженерите усъвършенстваха „Хаябуса-2“, така че да може да събере по-голямо количество материал и достави на повърхността на Рюгу няколко малки спускаеми апарати. Но Япония не е единствената страна, която планира кацане на астероид тази година. Апаратът OSIRIS-REx, пуснат от НАСА през 2016 г., през август трбява да дотигне обекта Бену (101955). Целта на неговата мисия отново се състои в доставяне на Земята на образци от повърхността на астероида за научни анализи. Европейската космическа агенция (ЕКА) съвместно с японската JAXA работят над програма по изучаване на най-близката до Слънцето планета – Меркурий. Целта на мисията BepiColombo е да разширим познанията си за тази планета с помощта на американския апарат Messenger. В рамките на мисията се планира изпращането в орбитата на Меркурий на апарати, които ще заснемат подробно планетата и ще изследват магнитното ѝ поле. Учените се надяват да проверят теорията, според която Меркурий се състои от масивно желязно ядро, покрито с тънък слой силикатни породи. През 2018 г. предстои стартът на една от най-мощните космически ракети в света: Falcon Heavy, разработена от компанията на Илон Мъск SpaceX. През декември Мъск публикува в Туитър впечатляващи снимки на огромния космически апарат в Космическия център „Кенеди“ във Флорида. Ракетата се състои от два стартови двигателя на Falcon 9 и един централен двигател. Общата дължина на Falcon Heavy е 70 метра, тя ще може да доставя в орбита товар с тегло до 57 тона. Очаква се ракетата да стане лидер в зараждащия се пазар на търговски стартове и ще позволи да се изпращат астронавти извън границите на земната орбита. Частните космически компании могат да се приближат до още една цел – изпращане на екипажи на Международната космическа станция, но началото на тези полети може да бъде отложено за 2019 г. Според настоящите планове, SpaceX и компанията „Боинг“ ще започнат първите пилотирани полети в космоса от територията на САЩ след спирането на космическите совалки на НАСА през 2011 г. Оттогава насам САЩ използваха за доставяне на екипажи на МКС руските ракети „Съюз“, което предизвикваше недоволство в американския авиокосмически отрасъл. И двете компании възнамеряват да първо да изпробват системите си за изстрелване без участието на астронавти, а след това да започнат пилотирани стартове. Въпреки това, предвид потенциалните рискове за живота на екипажа, никой не може да каже кога точно ще започнат тези полети. В случай на успешни резултати от изпитанията, SpaceX и „Боинг“ могат да пристъпят към сключването на търговски договори за транспортиране на астронавти до МКС. Подобни планове съществуват и за НАСА, която разработва многоцелевия пилотиран космически кораб „Орион“, предназначен за изпращане на хора отвъд ниската земна орбита. Ако всичко върви по план, изпитанията на „Орион“ ще се проведат през 2019 г., а началото на пилотираните полети е предвидено за 2021 г. През есента тази година британският свръхзвуков автомобил Bloodhound може да постави нов рекорд по скорост на земя. Машината с двигател от многоцелеви изтребител Eurofighter Typhoon премина изпитания на пистата на летище Нюки Корнуол през 2017-а на „тих“ ход с 320 км/ч. На следващия етап се планира да развие скорост до 800 км/ч и изпитанията са насрочени за октомври в ЮАР. Това е по-малко от настоящата рекордна скорост от 1228 км/ч, но се очаква, че след някои технически доработки колата ще може да счупи този рекорд през 2019-а или 2020 г. Крайната цел на създателите на Bloodhound е преодолеят скоростта от 1610 км/ч (1610 км е точно 1000 мили – мерните единици, в които е прието да се измерват разстоянията във Великобритания и САЩ).", "date": "2018.01.03", "title": "Пробивите в науката и техниката, които очакваме през 2018-а"}
{"url": "http://clubz.bg/62457-edna_legenda_si_otiva_playboy_spira_na_hartiq", "text": "Библията на мъжките списания Playboy най-вероятно ще спре да излиза на хартия след повече от 60 години на пазара. По-рано съществуваха начини да се справим със загубите, но сега вече не съм убеден, че печатът е най-добрият начин нашето съдържание да стигне до бъдещите ни потребители, заявява изпълнителният директор на Playboy Enterprises Бен Кон, цитиран от \"Уолстрийт джърнъл\". Списанието, създадено през 1953 г., излиза в повече от 20 страни по света. Ръководството на компанията смята да се съсредоточи върху развитието на бранда, който е много по-голям от печатното издание. Според източници на \"Уолстрийт джърнъл\" от Playboy Enterprises преговарят с наследниците на създателя на Playboy Хю Хефнър за продажба на дела му от 35%. Хефнър почина през септември 2017 г. на 91 години.  Прогнозата е, че цената за контролния пакет акции може да стигне 100 милиона долара. По информация на вестника имало договорка между Хефнър и Rizvi Traverse - компанията, която държи контролния пакет, че до смъртта му Playboy няма да прекрати издаването си на хартия. Известно е, че настоящият американски президент Доналд Тръмп е почитател на списанието основано по времето, когато в Белия дом е бил Айзенхауер. Оттогава до ден днешен Playboy вече се разви като бранд. В средата на 2017 г. беше обявено, че видеоканалите на Playboy, в т. ч. и Playboy TV, която излъчва предавания за възрастни като Cougar Club L.A., ще се възобновят през тази година. Освен телевизия и различни стоки марката Playboy се развива и с други проекти, като например брандирани с легендарното зайче нощни клубове. В Китай пък Playboy се асоциира с марка дрехи, тъй като другите продукти не достигат там заради цензурата.", "date": "2018.01.03", "title": "Една легенда си отива - Playboy спира на хартия"}
{"url": "http://clubz.bg/62435-kak_ni_manipulirat_proizvoditelite_na_vredni_hrani", "text": "Дан Паркър работи като рекламен агент в големи производители на храни като \"Макдоналдс\" и \"Кока-Кола\" в продължение на 20 години, когато научава лоша новина. Той страда от диабет тип 2, причинен най-често от затлъстяване - болестта, от която баща му е страдал. Вестта кара Паркър да преосмисли живота си и той решава да напусне работа и да основе благотворителна организация, която да провежда кампании за борба със затлъстяването - проблем, който според него е причинен до голяма степен именно от бившите му работодатели и подобни фирми. Според бившия рекламен агент много точна илюстрация е размерът на шоколада в една опаковка. Заради натиска на националните власти производителите произвеждат шоколади с по-малък грамаж, но не свалят цените. \"Това вбесява хората и те започват да купуват по-големи шоколади, които излизат по-евтино. Затова индустрията рекламира семейните опаковки като подходящи за един човек.\" Според публикувани от списание The Grocer данни пре 2016 г. продажбите на по-малки шоколади спада с около 5%, докато тези с тегло 100 грама и повече се продават със 7.6% повече през 2016 г. в сравнение с предходната.  Благотворителни организации могат да помогнат да се запълни пропастта между учените и институциите, които трябва да предприемат добре премислени мерки, част от дългосрочни стратегии.", "date": "2018.01.03", "title": "Как ни манипулират производителите на вредни храни?"}
{"url": "http://clubz.bg/62441-syyuzyt_na_prevodachite_v_otgovor_na_zashtitata_na_murdarov", "text": "Спорни твърдения, които нямат връзка с експертния диалог, който се опитваме да водим в защита на правата на преводачите. Коментарът е на Съюза на преводачите, поискали право на отговор след публикуваната в „Площад Славейков“ позиция на експерти от Института по български език към БАН в защита на Владко Мурдаров. През 2017-а професорът бе обвинен за плагиаство на преводи от немски език, потвърдено от Съюза на преводачите   след експертиза. Това обаче бе определено от бивши колеги на Мурдаров от Института по български език като опит да бъде отречена цялата преводаческа дейност на езиковеда. Нов случай на плагиатство с Владко Мурдаров От Съюза на преводачите реагираха и управителният съвет на организацията изпрати някои уточнения, изразявайки изненада, че писмото на учените от БАН не е нито адресирано, нито изпратено до СБП. От съюза подчертават, че не целят да подлагат на съмнение качествата нито на останалите преводи на проф. Мурдаров, нито на неговите изследователски трудове. Публикуваме пълния текст на отговора на Съюза на преводачите: Обвиненията в плагиатство към Мурдаров – тенденциозни и вредни? Обвиненията в плагиатство към Мурдаров – тенденциозни и вредни?", "date": "2018.01.03", "title": "Съюзът на преводачите в отговор на защитата на Мурдаров"}
{"url": "http://clubz.bg/62442-nastypva_zimata_na_iranskoto_nedovolstvo", "text": "В Иран от 6 дни ври и кипи – младите иранци протестират, а жертвите са поне 22.  Иран - как религиозни протести преляха във всенародни демонстрации Демонстрациите започнаха на 28.12.2017 г. с протести срещу високите цени, безработицата, инфлацията, буксуващата икономика и изобщо провала на икономическата политика, водена от президента Хасан Рухани. Изведнъж обаче протестиращите започнаха да призовават за \"Смърт на диктатора!\", визирайки Али Хаменей, върховен лидер на Ислямска република Иран.  Протестите започнаха в североизточния град Машхад, третото най-важно средище на шиитския ислям и втори най-голям град в Иран след столицата, като оригинално бяха организирани от религиозни хардлайнери, които целяха да дискредитират президента, който минава за реформатор. Ако това е била целта, то можем да си представим каква е била изненадата им, когато протестите изведнъж се разпространиха из всички големи градове на Иран и сега са не само срещу президента реформатор, ами и срещу религиозната върхушка около върховния лидер и неговите съюзници, сред които най-важни са бойците на Революционната гвардия – елитен корпус, който разпростря шиитското иранско влияние из целия Близък изток, за което вече писахме. Шахматната дъска в Близкия изток се раздвижва драматично Според различни източници повод за протестите е осезаемото обедняване на иранците, които през последното десетилетие са станали с поне 15% по-бедни, като консумацията на хляб, мляко и месо е намаляла с между 30 и 50%. Официално безработицата е 12,4%, но в някои части на страната достига до 60%, както свидетелства вътрешният министър Абдулреза Рахмани-Фазли. Повече от половината население от 80-те милиона иранци е на възраст под 30 години, които усещат стагнацията в икономиката най-силно. Макар сключената от президента Рухани сделка за ядрената програма да облекчи малко санкциите и това да даде глътка въздух на иранската икономика, подобрявайки търговския баланс, за младите иранци перспектива липсва, което е основната причина за  безредиците. В същото време се задълбочава социалната пропаст между обикновения поданик на Ислямската република и създадената прослойка на богати хора с \"добри гени\" – деца и роднини на политици, които натрупаха огромни състояния, заобикаляйки санкциите.  Един от много възгласи на протестиращите - \"Не за Газа, не за Сирия, не за Ливан – живота си ще дам за Иран!\" – очевидно се отнася пряко към иранския финансов ангажимент към съюзниците на Ислямската република в посочените държави, в Йемен и изобщо в региона, вместо да се инвестират средства в местната дълбоко затруднена икономика и неразвита инфраструктура. Началото на тази протестна вълна обаче не бива да се търси само в икономическия повод на протестите от миналия четвъртък. От средата на току-що отминалата 2017 година в инстаграм иранските жени обявиха бойкот на смятаното за традиционно (макар да не е)  ислямско покривало, наричано на персийски \"чадор\" (популярно и с арабското си наименование \"абая\"). Снимките са повече от предизвикателни, като понякога жените дори позират по доскоро немислимите за Иран суперкъси дънкови панталонки или минижупи. Освен това нерядко представителите на моралната полиция са обект на открити подигравки в социалните мрежи, което също се смяташе за напълно недопустимо до съвсем скоро. Един от факторите, задвижил тези протести, е отбелязаният неимоверно висок брой смартфони в Иран – 48 млн. до средата на 2017 г. при 40 млн. през 2016 г., 20 млн. през 2015 г., 2 млн. през 2014 г. и едва около 1 млн. през 2009 г., когато бяха последните масови протести на буквално милиони иранци срещу статуквото.  Тъкмо това, както и непрестанното подобряване на 3G и 4G свързаността с интернет, предизвика истински бум в социалните мрежи сред младежите, които освен за забавление започнаха да използват и различните платформи, и устройствата за политическа активност. Иранският религиозен естаблишмънт, който управлява страната, хвърли огромни усилия, за да наложи иранското влияние в Близкия изток. През последните няколко месеца един от най-важните задкулисни дебати е за това дали, как и колко пари трябва да се похарчат за бъдещи инвестиции в Сирия, където очевидно гражданската война приключва, и то с победа за подкрепяния от Иран режим на Башар Асад и неговата партия БААС. Революционната  гвардия, основната сила, която спечели войната, иска да се окопае трайно в Сирия, което може да се случи само с построяването на военна база. Според неофициални данни банките в Техеран ежегодно поне от 2013 г. насетне са превеждали по най-малко 3,6 млрд. щатски долара на сирийския режим, а правителството е заемало петрол на Дамаск на стойност най-малко 1 млрд. щатски долара годишно. Построяването на авиобаза на бреговете на Средиземно море, както и на военно пристанище, които биха стрували стотици милиони долари, ще сбъдне старата иранска мечта за сухопътен коридор през Ирак и Сирия до тези брегове, което ще улесни търговията с ирански стоки дори и без да падат международните санкции срещу Ислямската република. \n\tВ същото време най-малко 50 000 ирански бойци продължават да се бият на сирийските полета, използвайки иранско въоръжение и муниции.  Към това следва да прибавим и огромната финансова помощ към шиитските отряди на \"Хашд аш-Шааби\" (\"Народната мобилизация\") в Ирак, които не само изпъдиха ДАЕШ (ар. акроним за т.нар. Ислямска държава), но и се превръщат в незаобиколим фактор в иракската вътрешна политика. Наброяващите над 100 000 бойци са издържани реално изцяло от Техеран. Тези на практика военни неправителствени групировки са създадени по модела на \"Хизбула\" – ливанското военно политическо движение (което към момента държи 10% от местата в парламента, 2 министерски кресла от общо 30 и има потенциала на малка и добре тренирана армия) беше изградено от и се поддържа с изключителната финансова и военна подкрепа на Техеран. Мнозина наблюдатели се изкушават да сравняват тази протестна вълна с протестите от 2009 г., когато милиони иранци попитаха \"Къде ми е гласът?\", след като Махмуд Ахмадинеджад спечели втори президентски мандат с очевидна манипулация на изборните резултати. Върховният лидер на Ислямската република Али Хаменеѝ тогава обяви резултата за валиден, а демонстрациите бяха потопени в кръв. Убийството на 27-годишната Неда Ага-Солтан от правителствен снайпер тогава даде началото на особено жестоко насилие от страна на правителството, с което протестите бяха потушени. \n\tРазликите между тогава и днес са важни, защото предопределят и възможните последици. За разлика от тогава днес няма изявени лидери на протеста, които да бъдат посочени с пръст от властите, като изключим \"дежурните\" виновни Израел и \"чужди сили\". Това позволява на различни социални групи, дори и консерватори, да се включат, но създава и риск лесно някой да яхне вълната. От друга страна, липсата на лидерство е сред основните фактори, позволяващи протестът да се разпростре и извън Техеран, за разлика от 2009 г. Този път протестират дори гражданите на Кум – град, който е средище на шиитска духовна семинария, славещ се с кроткия нрав на вярващите там. Голямото географско разнообразие на протестните демонстрации до голяма степен принуждава силите за сигурност да \"пипат\" значително по-меко, отколкото през 2009 г. Най-важната и вероятно най-значима в дългосрочен план разлика е в исканията – ако през 2009 г. бяха изцяло политически в рамките на режима, то сега варират от чисто икономически до призиви за края на ислямското управление на страната. Понякога исканията на протестиращите дори си противоречат, което се обяснява с липсата на лидерство.  Това е въпрос, на който само врачка може да даде отговор. Властите спряха достъпа до най-използваните социални мрежи инстаграм и телеграм, а туитър е блокиран в страната още от протестите през 2009 г. В същото време вероятността режимът на аятолласите да падне клони към нула. От друга страна, очакваното кърваво потушаване на протестите иронично ще доведе до още по-голямо разочарование сред младите иранци, а и сред по-възрастните им сънародници, което в дългосрочен план само ще създаде условия за наистина разтърсваща революция.  \n\tБез съмнение в навечерието на 39-годишнината на ислямската революция от 1979 г. режимът на аятолласите е в тежка криза, от която най-вероятно няма да може да се възстанови. Шахматната дъска в Близкия изток се раздвижва драматично", "date": "2018.01.03", "title": "Настъпва зимата на иранското недоволство"}
{"url": "http://clubz.bg/62451-pekin_vlaga_21_mlrd_dolara_v_centyr_za_izkustven_intelekt", "text": "Администрацията на китайската столица Пекин ще строи изследователски парк за изкуствен интелект за 13,8 млрд. юана, или 2,12 млрд. долара, съобщи \"Синхуа\". Според китайската агенция в западната част на града ще се съберат до 400 компании, които ще имат близо 50 млрд. юана годишни приходи. Китайски автогигант минава само на електромобили Поднебесната империя години наред бе известна като крадец на технологии. В последните години обаче азиатската страна се превърна в лидер в иновационните технологии. Причините за успеха на правителствената политика е решението да се окуражи предприемачеството. В последните три години средно над 15 000 нови компании се регистрират всеки ден, 70% от тях имат активен бизнес.", "date": "2018.01.03", "title": "Пекин влага 2,1 млрд. долара в център за изкуствен интелект"}
{"url": "http://clubz.bg/62434-koj_grad_v_evropa_shte_specheli_ot_%E2%80%9Ebrekzit%E2%80%9C_hm_nyu_jork", "text": "Решението на Великобритания да напусне Европейския съюз беше нещо, което се случва веднъж на поколение. През 2018 г. инвестиционни банки, фондове и застрахователи започват вече да се замислят за своето място в лондонското Сити. Никой не очаква струпване на изхода. Финансовата индустрия е инвестирала милиарди в Лондон и Ситито все още предлага предимства като инфраструктура, върховенство на закона и удобната часова зона. Но наближава март 2019 г., когато е крайният срок за преговорите между Великобритания и 27-те държави от ЕС по условията за раздялата и формата на бъдещото сътрудничество. Без сделка Великобритания рискува да скочи от висока скала и да изостави бизнеса извън общия пазар. Това клише обаче пропуска най-важното – бизнесът има нужда от правна сигурност много преди март 2019 г. Ако няма яснота, те ще преместят превантивно поне някои от дейностите си, за да са сигурни, че ще могат да обслужват клиентите си. „Това е нещо като застраховка“, казва директор на американска инвестиционна банка. „Колкото повече чакаш печалбата, толкова по-малко ценна е тя.“ Краят на първото тримесечие на 2018 г. ще бъде крайният срок за решенията за преместване. Дотогава ще трябва да бъдат подновени годишните договори, независимо дали в Лондон или в друга европейска юрисдикция. И нещо по-битово – планиращите преместване имат нужда от доста време, за да устроят новите си домове и да запишат децата си в местни училища преди началото на учебната година през септември 2018 г. Нуждата на Ситито от яснота обяснява защо британското правителство се опитва да постигне с ЕС сделка за преходния период. Но позицията на преговорния екип не е толкова силна, колкото се твърдеше преди референдума. Да погледнем Франция – президентът Еманюел Макрон се опитва да прокара намаляване на данъците за дошлите да работят в страната и да представя Париж като най-актулното място в Европа. Великобритания е нетен износител на финансови услуги – защо Франция да им помага? Или пък Германия – след референдума привържениците на \"Брекзит\" твърдяха, че германските компании имат нужда от Ситито, за да набират капитал и да имат достъп до най-добрите услуги. Този аргумент бе подхранен от желанието на правителството на Германия за стабилен в правно отношение \"Брекзит\". Сделка за преходния период, който може да продължи до три години и да запази някои от договорките, също ще отнеме време. Но и това си е риск. Някои финансови играчи вече започнаха да местят част от дейностите си на различни места в Европа, вместо да изберат едно конкретно място. HSBC обяви, че ще премести до 1000 работни места в Париж, където притежава френски клон и лиценз за банкова дейност. Goldman Sachs е една от банките, които избраха Франкфурт, докато Citigroup и Bank of America местят в Дъблин своите инвестиционни офиси. Големината на риска за икономиката на Лондон става все по-видна. Първата стъпка е да основеш дъщерна компания, в която да прехвърлиш продажбите и администрацията. Ако след 2018 г. няма подобен на досегашния режим на общия пазар, клиентите също ще те последват. В този момент изнасянето на поне част от дейностите и работните места става необратимо (дори и ако се случи почти немислимито и Великобритания опита да организира втори референдум). През 2018 г. ще стане ясно, че Франкфурт е номер едно. Бундесбанк и финансовият регулатор са си спечелили доверието на бизнеса, въпреки че вероятно все още не могат да достигнат нивото на Bank of England. Летището на Франкфурт е само на 20 минути от центъра на града. Германската кухня и условията за настаняване са доста по-апетитни, отколкото ги представят британските таблоиди.  Европейската централна банка иска да има поглед над капитала и притиска банките да въвеждат холдингови структури, които да поставят всички операции под един покрив. След \"Брекзит\" мантрата на ЕЦБ ще бъде „финансова стабилност über alles“. Париж ще бъде фаворит сред базираните в Лондон инвестиционни банкери благодарение на експресния влак между двата града. Но какво ще стане, ако Макрон „избухне“ през 2018 г.? Тогава погледнете към кандидатите от втория ред – Амстердам, Дъблин и Люксембург, както и по-евтината и настигаща еврозоната Варшава. Накрая обаче най-големият печеливш може да се окаже Ню Йорк. Въпреки неудобството на часовата зона благодарение на бизнес усилията на управлявалия три мандата бивш кмет Майкъл Блумбърг градът отново напомня за себе си. През 2018 г. финансовите играчи от Уолстрийт ще очакват от Доналд Тръмп още облекчения. Големите инвестиционни банки, които дойдоха в Лондон преди 30 години, могат да се окажат по-мобилни, отколкото хората си мислят. Какво може да направи Ситито? Правителството няма намерение да създава свободен от регулации „Сингапур на Темза“. Решенията за бъдещето на финансовите услуги в ЕС ще се вземат в Брюксел и Франкфурт и Великобритания няма да има глас. Не отписвайте все още Ситито, но и не подценявайте краткосрочните загуби от \"Брекзит\".", "date": "2018.01.03", "title": "Кой град в Европа ще спечели от „Брекзит“? Хм... Ню Йорк"}
{"url": "http://clubz.bg/62444-vse_oshte_ne_e_namereno_oryjieto_dnes_vtori_ogled_na_svetlo", "text": "Продължава разследването на петорното убийство в Нови Искър. Цяла нощ полицията е правила огледи на къщата, в която бяха открити телата на петимата застреляни. Днес отново ще има огледи.  Развръзката? Мъртви са петима, липсват жена, оръжие и джип Жертвите са мъж на средна възраст – Неделчо Юнаков, неговият син Георги (20 г.), доведената му дъщеря Нанси (16 г.), приятелят на тийнейджърката (18 г.) и нейната баба по майчина линия (72 г.). МВР вече обяви за издирване 44-годишната Кети Кюхова. Тя е майка на 16-годишната Нанси и втора жена на Неделчо Юнаков. Кети Кюхова притежава фирма, която се занимава с внос и износ на стоки, съобщи Нова тв. Не е ясно дали жената се издирва като заподозряна или като свидетел. Обявен за издирване е и автомобил – джип BMW Х5, собственост на семейството. Оръжието на престъплението също още не е намерено. Късно снощи стана ясно, че убитите са застреляни с по един куршум. Информацията изнесе главният прокурор Сотир Цацаров, който беше на мястото на местопрестъплението.  Никой от фамилията не е имал криминална регистрация, съобщава бТВ. По информация на bTV убитото 19-годишно момче е притежавало законно оръжие – газов пистолет, но с него не е извършено престъплението. Семейството е живяло в къщата в Нови Искър от година и половина, след като се преместили от София. Убитото момиче е учело в местното училище, но децата разказаха, че не са я познавали добре. Според съседи не роднина на един от убитите е подал първоначалния сигнал в полицията. Хората твърдят, че деца са търсели свои приятели в къщата и са попаднали на труповете, след което са се обадили в полицията. Първоначалният оглед на местопрестъплението е приключил към 3:30 ч. през нощта, а всеки момент ще бъде извършен втори оглед – на дневна светлина.", "date": "2018.01.03", "title": "Все още не е намерено оръжието. Днес втори - оглед на светло"}
{"url": "http://clubz.bg/62443-trymp_kym_kim_butonyt_mi_e_mnogo_po_golqm_ot_butona_ti", "text": "Заглавието може да ви напомня едно рап парче, но всъщност повтаря почти дословно последния туит на американския президент Доналд Тръмп: Повод за поредния сблъсък между президента и тоталитарния лидер е телевизионно обръщение на Ким, в което той твърди, че ключови цели в САЩ са в обсега на ядрените оръжия на Северна Корея и на бюрото му постоянно стои бутонът за изстрелването им. Северна Корея може да участва на олимпиадата в Южна Корея Американски експерти смятат, че програмата на Ким за ядрено оръжие вече е създала достатъчно мощни бомби, но програмата за балистични ракети все още не може да ги прати до континенталните щати. През миналата 2017 година севернокорейците работиха усилено върху удължаване обсега на своите ракетии, но постепенно намалиха броя на тестовете заради натиска от международната общност. Ким Чен Ун: Ще направя Северна Корея най-голямата ядрена сила Според Тръмп санкциите на ООН срещу режима в азиатската страна вече дават резултати. Другите световни лидери обаче се притесняват от \"дипломатичния\" тон на американския президент към севернокорейския лидер и покачващото се напрежение между двете ядрени сили. Ким Чен Ун: Ще направя Северна Корея най-голямата ядрена сила", "date": "2018.01.03", "title": "Тръмп към Ким: Бутонът ми е много по-голям от бутона ти"}
{"url": "http://clubz.bg/62445-vadqt_sudjuci_vadqt_plochki_vadqt_deputati_za_shtqlo_i_neshtqlo_te_imat_samo_kirlivi_rizi", "text": "„Не мисля, че този мандат на Бойко Борисов ще бъде изкаран”, каза Румен Петков в студиото на бТВ тази сутрин. Валери Симеонов в нов пристъп на гняв: ГЕРБ и ДПС пак ни извъртяха Един от лидерите на АБВ коментира и изказване на премиера в друга медия, където той заявил, че вотът на недоверие от БСП ще бъде „вадене на кирливи ризи”. По думите му подобни аргументи от страна на премиера са нелепи и са показател за натрошаване на управлението. Румен Радев наложи вето на антикорупциония закон (МОТИВИ) Вчера президентът Румен Радев наложи вето на антикорупционния закон. Според Петков законът също трябва да бъде преразгледан. Според него новото антикорупционно звено ще бъде пряко зависимо от мнозинството в Народното събрание, защото именно то ще избира ръководството на новия орган. Той допълни, че президентът най-вероятно ще сезира и Конституционния съд. Румен Радев наложи вето на антикорупциония закон (МОТИВИ)", "date": "2018.01.03", "title": "\"Вадят суджуци, вадят плочки, вадят депутати за щяло и нещяло - те имат само кирливи ризи\""}
{"url": "http://clubz.bg/62448-2017_naj_prodavanite_knigi_vyv_velikobritaniq", "text": "През 2016-а, след дълго отсъствие, Джоан Роулинг се завърна на първото място сред най-продаваните във Великобритания писатели с пиеса от света на Потър („Хари Потър и прокълнатото дете“); през 2015-а Е. Л. Джеймс стъпи отново на върха с поредните 50 нюанса на сивото – този път от гледна точка на Крисчън. През 2017-а най-четен – и може би най-печен (варен или пържен) – е Джейми Оливър в ролята на изненадващо завърнал се шампион, след като напоследък британската публика бе поизгубила интереса си към него, пише „Гардиън“. Мистериозно съживен (със сигурност не само защото „Чанъл 4“ го върна в праймтайма, след като го бе пратил в следобедно изгнание), Оливър води един очевидно апетитен топ 10 на най-купуваните книги във Великобритания, доминиран от повтарящия се с две заглавия Дейвид Уолямс и нови части от поредици на Дан Браун, Лий Чайлд, Джеф Кини и Книгата с рекордите на Гинес. Джейми Оливър е на върха с книгата 5 Ingredients – Quick & Easy Food („5 съставки – бърза и лесна храна“), с цена 26 паунда за изданието с твърди корици и продадени над 716 000 бройки. Втори в класацията е Bad Dad („Лош татко“) на детския автор Дейвид Уолямс с цена с 13 паунда (за твърди корици) и над 567 000 продадени бройки. Негова книга заема и четвъртото място – The Worlds Worst Child („Най-лошото дете на света 2“), при цена 15 лири и 394 000 продажби. А трети е семейният трилър The Couple Next Door („Двойката от съседния вход“) на канадката Шари Лапена, книга, която струва само 8 лири и има близо 405 000 читатели. Следва „Произход“ (304 000 броя) на Дан Браун, който у нас оглави годишната класация, а на Острова е чак на пето място, въпреки че там е бил в продажба 3 месеца, а тук само един. При това разликата в цената на изданията с твърди корици не е много голяма – 35 лв. у нас и 20 паунда (44 лв.) у тях. В десетката влизат още (в този ред): Лий Чайлд с „Точно в полунощ“, Книгата на рекордите на Гинес за 2018-а, единственото преводно заглавие е книгата на израелския историк Ювал Ноа Харари Sapiens: A Brief History of Humankind (\"Sapiens: Кратка история на човечеството\"), поредният разказ от „Приключенията на един дръндьо“ – Getaway, както и първата част на новата трилогия на Филип Пулман The Book of Dust („Книга на праха“).", "date": "2018.01.03", "title": "2017: Най-продаваните книги във Великобритания"}
{"url": "http://clubz.bg/62446-neno_dimov_ne_moje_da_se_sloji_edna_keremida_izvyn_ski_syoryjeniqta", "text": "Няма да има допълнителни строежи освен спортни съоръжения в Пирин, заяви тази сутрин пред БНТ министърът на околната среда Нено Димов. Той изтъкна, че промяната в плана на националния парк позволява максимално бързо да се мине през процедурите при постъпило инвестиционно намерение за строеж на втори кабинков лифт в Банско, но такова още няма. Димов призна, че е видял идейния проект на \"Юлен\" и заяви, че ще извика концесионера, за да види какво му е намерението. \"Юлен\" показа проекта за втори лифт над Банско (КАРТА) И добави, че ако се налага изсичане на дървета, трябва да има ясна екологична оценка и оценка за въздействие, която да предвиди какви компенсаторни мерки биха били нужни. Димов отбеляза, че возенето с кабинков лифт е като превоз с електромобил, т. е., че ще намали замърсяването на въздуха от автомобили. Димов разкри, че днес в 12 ч. ще разговаря на живо във фейсбук с всеки, който има въпроси за лифта.", "date": "2018.01.03", "title": "Нено Димов: Не може да се сложи една керемида извън ски съоръженията"}
{"url": "http://clubz.bg/62447-trupyt_na_keti_ot_novi_iskyr_v_geran_pohlupen_s_kapak", "text": "Полицията откри трупа на Кети Николова Кюхова. Късно снощи полицията е намерила и издирвания джип БМВ Х 5. Източници на Клуб Z обаче поясниха, че тялото на 44-годишната жена е било в геран, после е направен опит то да бъде прикрито, като той е захлупен. Мястото е сравнително надалеч в Балкана - на  няколко километра от къщата на трагедията в кв. \"Изгрев\" на Нови Искър. Развръзката? Мъртви са петима, липсват жена, оръжие и джип Кюхова бе издирвана от полицията \"във връзка с тежко криминално престъпление\" - официално. Неофициално обаче тя е липсващата брънка в изключителната трагедия, която бе разкрита снощи в Нови Искър. Бяха намерени убити Неделчо Юнаков, синът му Георги, дъщерята на Кети от предишен брак - Нанси, нейното гадже - Боби, и бабата. Все още не е намерено оръжието. Днес втори - оглед на светло Първоначалните догадки, че Неделчо е избил семейството и после се е самоубил, започнаха да се разколебават, след като стана ясно, че липсват оръжието, джипът на фамилията и жената, която е живяла на семейни начала с него. Според очевидци автомобилът е бил джип БМВ с отворени врати, а тя е била на известно разстояние от него - мъртва. По-късно телевизии, близки до прокуратурата, се озоваха и на мястото, където е открит автомобилът - сив Х5. Според нашите данни е Мястото е много затънтено - с единична запусната вила  Категорично отпада версията, че е възможно Кети Кюхова да е избила семейството си. По думите на съседа Йордан Георгиев, първо, разследващите влезли в кухнята на дома, където открили гилзи и следи от кръв по пода. Вратата към съседната стая била заключена и се наложило разследващите да влязат от друга страна. Георгиев разказва, че Неделчо и синът му Георги са застреляни в кухнята и са отнесени във въпросната съседна стая. Там е убита и почти неподвижната 72-годишна майка на Кети. Двамата младежи - Нанси (16 г.) и гаджето ѝ Боби (18 г.), вероятно са намерили смъртта си на горния етаж. Семейството било избито не с по един - както първо бе съобщено, а с много куршуми, а   твърди още свидетелят. Според него само Неделчо е прострелян многократно. Нашите източници допълниха, че стрелбата може да се тълкува и като професионална - има изстрели в главите и гръдните кошове. Все още не е намерено оръжието. Днес втори - оглед на светло", "date": "2018.01.03", "title": "Трупът на Кети от Нови Искър - в геран, похлупен с капак"}
{"url": "http://clubz.bg/62458-trymp_zaplashva_da_spre_finansovata_pomosht_za_palestina", "text": "Американският президент Доналд Тръмп заплаши да спре финансовата помощ за Палестинската автономна област заради спора около признаването на Йерусалим за столица на Израел.     В края на миналата година САЩ признаха Йерусалим за столица на Израел и обявиха, че ще преместят там посолството си. Президентът на Палестинската автономна област Махмуд Абас заяви, че не приема решението на САЩ. Решението беше осъдено и от ООН - 128 страни гласуваха срещу признаването на Йерусалим за столица на Израел. ООН осъди Тръмп за Йерусалим Публикациите на президента последваха изявление на американската посоянна представителка в ООН Ники Хейли, която заяви, че САЩ ще спрат помощта си за Агенцията за взаимопомощ на ООН, която отговаря за помощта за палестинските бежанци. Агенцията ръководи програми за социални помощи, образование и здравеопазване, а САЩ са най-големият донор - през 2016 г. те са внесли 370 милиона долара. Вторият най-значителен донор е ЕС, който е внесъл по-малко от половината на тази сума. Казусът \"Йерусалим\": Путин при Ердоган, Нетаняху в Брюксел Палестинците няма да отстъпят пред \"шантажа\" на САЩ, отговори палестинска представителка, цитирана от Франс прес. Тръмп многократно изразява готовност да посредничи за мир в Близкия изток, за да се постигне \"окончателна сделка\". При посещението си в Израел и Палестина през миналата година той обсъди мирния процес с техните лидери. Скоро след встъпването си в длъжност той заяви, че съществуването на две отделни държави не е единственото възможно решение. Това обаче е международно признатата формулировка, която предполага автономно съществуване на Израел и Палестина и мир между тях. Казусът \"Йерусалим\": Путин при Ердоган, Нетаняху в Брюксел", "date": "2018.01.03", "title": "Тръмп заплашва да спре финансовата помощ за Палестина"}
{"url": "http://clubz.bg/62460-shto_e_to_istanbulska_konvenciq_%E2%80%93_vyprosi_i_otgovori", "text": "Министерският съвет прие проект за решение за предложение до Народното събрание за ратифициране на Конвенцията на Съвета на Европа за превенция и борба с насилието над жени и домашното насилие. В същото време политици, медии и отделни гласовити граждани в социалните мрежи поведоха кампания срещу присъединяването към Конвенцията. Предупреждават за страшни неща - „България узаконява третия пол“, задължаваме се да признаваме „хомосексуални бракове“, децата ще бъдат длъжни да учат за „травестизъм“ и т.н. В следващите редове ще отговорим на всички въпроси и ще отделим пропагандата от фактите. Документът е известен като Истанбулската конвенция, защото е договорен през 2011 г. в Истанбул. Конвенцията е подписана от 44 държави и Европейския съюз. Досега е ратифицирана от 28 държави. България подписа Конвенцията на 24 април 2016 г. Патриот за патриота женят, мила моя майно льо Истанбулската конвенция има за цел на първо място „да защитава жените от всички форми на насилие и да предотвратява, преследва и премахва насилието над жени и домашното насилие“. Сред другите описани цели на Конвенцията са „да допринася за премахване на всички форми на дискриминация, „да насърчава международното сътрудничество за премахване на насилието над жени и домашното насилие“ и т.н. Конвенцията предвижда всяка държава да създаде специален механизъм за мониторинг, да отпуска подходящи финансови и човешки ресурси за доброто изпълнение, да определи или създаде един или повече официални органи, отговарящи за координацията, изпълнението, мониторинга и оценката на политиките и мерките за превенция и борба с всички форми на насилие, обхванати от Конвенцията. Не. Думата „трети“ се споменава само два пъти в документа – и двата пъти става дума за „трети страни“. В чл. 4 пише, че мерките за защита на правата на жертвите, трябва да бъдат осигурени без всякаква дискриминация, Това не означава, че страните по Конвенцията се задължават да узаконят някакъв „трети пол“, а че не могат да дискриминират по този признак. Конвенцията съдържа в самото си начало дефиниции на основните понятия – като „насилие над жени“, „домашно насилие“, „жертва“ и „пол“: Нищо не се въвежда и нищо не е задължително. Изразът „които определено общество смята за подходящи“ означава, че в една държава има едни норми, в друга държава има друга норми. И българското общество има свободата само да избере кои норми приема за подходящи. Това не става обаче с ратифицирането на Истанбулската конвенция. Наистина ли не разбирате, че отваряте вратата на узаконената лудост Темата за тоалетните, за добро или лошо, изобщо не е засегната в Конвенцията. Не. Конвенцията не предвижда такова нещо. Думата „брак“ се използва само в контекста на „насилствени“ и „принудителни“ бракове. Документът предвижда защита на жертвите на насилствени и принудителни бракове. Не, децата няма да учат точно за тези неща. Поне Конвенцията не ги задължава. Изборът отново е на България: Важни са думите „където е подходящо“ и „съобразен с развиващите се възможности на учащите“. Не. Става дума за насилието над жени: Можете сами да си отговорите на всички въпроси, ако прочетете документа – той е достъпен на  . Наистина ли не разбирате, че отваряте вратата на узаконената лудост", "date": "2018.01.03", "title": "Що е то Истанбулска конвенция – въпроси и отговори"}
