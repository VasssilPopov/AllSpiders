{"url": "http://clubz.bg/60151-trqbva_li_dyrjavata_da_ni_sledi_v_internet_40_sa_protiv_37_za", "text": "Българите твърдят, че вярват в Бог, но същевременно не са твърде религиозни. Те продължават да се придържат към своята т. нар. празнична религиозност, като мнозинството посещават храмове само по поводи. Религиозните институции не трябва да играят роля в  управлението на държавата, смята преобладаващото мнозинство от анкетираните. Това са част от данните от изследване на агенция \"Тренд\" за ценностните нагласи на българите в две части*. Най-важните ценности за българина: семейство, мир, сигурност. А свободата?  21 на сто от хората обявяват, че не посещават религиозни храмове, а големият процент влиза в тях само по празници. Едва 4 на сто ходят всяка седмица. Светският характер на държавата не се подлага на съмнение, като  . Една четвърт са на обратното мнение. Тук отново отчитаме динамика при различните демографски групи, като живеещите в столицата са най-скептични към по-сериозната роля на църквата в държавните дела, докато една трета от живеещите в селата подкрепят това. Въпреки различията, във всички демографски групи преобладава несъгласието църквата да играе роля в управлението на държавата.   58 на сто отчитат, че религията не е важна част от живота им, сочат данните.   \"Тренд\": Всеки трети иска авторитарно управление Средната възраст на жените при раждане на първо дете се увеличава от 26.9 години през 2015 г. на 27.0 години през 2016 година, сочат данните на Националния статистически институт. Според отговорите на анкетираните мнозинството от българите - 39 на сто смятат, че е нормално да станеш родител за първи път между 24 и 27 години. 30 на сто твърдят, че това е добре да стане между 28 и 30 години. Дарение на място е предпочитано от една четвърт от хората - това е дарение, което изисква повече усилие и съпричастност. Българите най не харесват бежанците. Следват гейове и роми Българите си пазят кръвта ревностно. Едва 36 на сто от хората казват, че са дарявали кръв - което обяснява и постоянния недостиг в кръвните банки в страната. Причината за тази неохотност не е изяснена- вероятно частично и заради липсата на убедителни кампании, но това може да е само част от обяснението.  Сред най-младите само една десета смятат, че технологиите водят светът към по-лошо, докато при хората над 60 години процентът нараства до над една трета. Залитането към твърдата ръка проличава и в отговорите на въпроса дали държавата трябва да наблюдава потребителите в интернет. Доста притеснително - мненията \"да\" и \"против\" са почти изравнени. 37 на сто отговарят положително, 40 на сто са против следенето. Сред най-младите, процентът на тези, които смятат, че не трябва държавата да следи потребителите в интернет, е два пъти по-висок от тези, които смятат, че трябва. При най-възрастните преобладава мнение, че потребителите в интернет трябва да бъдат следени от държавата. Изследователски център „Тренд“  Институт за дясна политика  ефективни интервюта на възраст 18+ За пълнолетното население на страната Пряко полустандартизирано интервю „лице в лице“ 03.10-10.10.2017 г. ±3% \"Тренд\": Всеки трети иска авторитарно управление Българите най не харесват бежанците. Следват гейове и роми", "date": "2017.10.31", "title": "Трябва ли държавата да ни следи в интернет: 40% са \"против\", 37%-  \"за\""}
{"url": "http://clubz.bg/60152-ochakvano_prokuraturata_restartira_proverkata_sreshtu_gen_nikolaj_petrov", "text": "Военно-апелативна прокуратура изисква преписката, касаеща отказа на техен колега да образува наказателно производство срещу ръководството на ВМА по повод одитен доклад, констатирал нарушения в болницата. Става въпрос именно за доклада, който \"свали\" здравния министър Николай Петров, след като бе разпространен от медиите - макар че министърът практически подаде оставка \"доброволно\".  С думи прости: апелативната инстанция започва  Здравният министър дал поръчки за 1,6 млн. лева на зет си Ето и хронологията, описана от прокуратурата. На 29.03.2017 г. във Военно-окръжна прокуратура – София е постъпил  относно оценка на законосъобразността и ефективността на извършените дейности по управление и контрол на бюджетните и други средства за периода 01.01.2014 г. – 31.01.2017г., изготвен от Дирекция „Вътрешен одит“ при Министерство на отбраната  В доклада се съдържат констатации както за нарушения на Закона за обществените поръчки (ЗОП), така и за реализиране на значителни икономии през одитирания период от страна на ръководството на ВМА. Чрез програмата за случайно разпределение, за наблюдаващ прокурор е определен майор Адалберт Живков Кръстев – военен прокурор при ВОП-София. Възложена е проверка, която е извършена от военен следовател.  е приключил проверката с мнение да бъде отказано образуването на досъдебно производство, поради това, че няма данни за осъществен състав на престъпление от общ характер. На 07.06.2017г. военният прокурор майор   поради липса на данни за извършено престъпление от общ характер. На 08.06.2017 г. постановлението е изпратено на Министъра на отбраната  и на Началника на ВМА. Постановлението не е обжалвано по съответния ред. За резултатите от осъществения служебен контрол от Военно-апелативна прокуратура, обществеността ще бъде информирана своевременно.      ", "date": "2017.10.31", "title": "Очаквано: прокуратурата рестартира проверката срещу ген. Николай Петров"}
{"url": "http://clubz.bg/60175-atanas_atanasov_krajbata_kakva_e_lqva_ili_dqsna", "text": "Така лидерът на ДСБ Атанас Атанасов отговори на въпрос как партията ще влезе в коалиция с \"Движение Да България\", която не се идентифицира с дясното. Атанасов и лидерът на \"Да, България\" Христо Иванов дадоха съвместно интервю пред БНТ. Според Атанасов въпросите за лявото и дясното целят да отклонят вниманието. Иванов го подкрепи с друг аргумент. Той допълни, че ГЕРБ се представят за десни, а БСП за леви, но и двете обслужват интересите на Делян Пеевски.  Атанасов заяви, че държавата се управлява по много лош начин. ДСБ и \"Да, България\" са обединени от общата си оценка за порочния, вреден модел за упражняване на властта. Според него трябва да се възстанови парламентарната република, защото тя е куха. Двете партии ще търся доверието на тези хора, които искат да има демокрация в България. Атанасов изтъкна, че двете партии не са се явили съвмесно на последните парламентарни избори не поради идеологически различия. По отношение на Реформаторския блок той каза, че ако партиите в него искат да участват в антикорупционен фронт \"да заповядат\". Иванов посочи, че двете партии имат над 10 общи позиции, а двамата с Атанасов си имат доверие и гледат в една и съща посока. Той формулира целта на двете формации - да превърнат предстоящите избори за европейски парламент в референдум за това в каква посока трябва да се движи страната,", "date": "2017.10.31", "title": "Атанас Атанасов: Кражбата каква е? Лява или дясна?"}
{"url": "http://clubz.bg/60155-netflix_spira_kyshta_ot_karti_sled_shestiq_sezon", "text": "Netflix ще спре с номинираната за наградите \"Еми\" политическа драма \" Къща от карти (House of Cards)\" след приключването на излъчването на предстоящия шести сезон. Това  стана ясно насред избухналия скандал с обвиненията за сексуално насилие, отправени към звездата на сериала Кевин Спейси.От „Нетфликс“ обявиха, че решението да сложат край на поредицата било подготвяно от месеци.  Моментът на обявяването на новината обаче дойде по-малко от 24 часа след като Спейси, една от звездите в „Къща от карти“, бе обвинен в сексуален тормоз от актьора Антъни Рап, 14-годишен по време на случката. Три смущаващи момента в „извинението“ на Кевин Спейси Последните епизоди от сериала, в който играят Кевин Спейси и Робин Райт като закоравели политически фигури в правителството на САЩ, ще се излъчат през 2018 г. Обвиненията на Антъни Рап към Спейси за първи път бяха разпространени от  Buzzfeed в понеделник. Спейси отговори в туитър с извинение, като обяви, че не си спомня инцидента, но ако това се е случило, смята, че \"е дълбоко преприемливо поведение в пияно състояние\".  В понеделник Media Rights Capital и Netflix разпространиха изявление в отговор на обвиненията срещу Спейси, в което се казва, че \"те са много разтревожени\".  Пред \"Гардиън\" говорител на Netflix потвърди, че решението за края на сериала е било взето месеци по-рано и няма общо с обвинениета срещу Спейси. Кевин Спейси за пръв път обяви публично, че е гей Излъчването на \"Къща от карти\" започна да се излъчва през 2013 г. и разказва историята на съпружеската двойка Франк и Клеър Ъндъруд, изиграни от Спейси и Райт, които с манипулации и убийства си проправят път в политиката до Овалния кабинет на Белия дом. Сериалът има 35 номинации за \"Еми\" и има 35 награди \"Златен глобус\" като Спейси и Райт са печели глобуси за своята игра. Оценките за първите два сезона на сериала бяха много високи, но следващите сезони бяха посрещнати по-противоречиво. Създателят на \"Къща от карти\" Бо Уилмон също излезе със заявление в туитър, в което казва, че \"не е станал свидетел или не е знаел за някакво неподходящо поведение по време на снимки или между тях\", докато е работил със Спейси в сериала, но, че \"приема докладите за подобно поведение много сериозно\".     Кевин Спейси за пръв път обяви публично, че е гей", "date": "2017.10.31", "title": "Netflix спира \"Къща от карти\" след шестия сезон"}
{"url": "http://clubz.bg/60149-lavrov_fantaziite_za_namesa_na_rusiq_v_izbori_nqmat_granici", "text": "Обвиненията за намеса на Русия в президентските избори в САЩ през 2016 г. са \"фантазии\", заяви руският външен министър Сергей Лавров, цитиран от Ройтерс. В какво е обвинен Манафорт и каква е връзката му с Русия Първите обвинени в разследването за руска намеса в изборите в САЩ  пледираха невинни. Те са уличени в заговор срещу Съединените американски щати, пране на пари, укриване на средства в чуждестранни банки, отказ от регистрация като \"чуждестранни агенти\", фалшиви показания по закона за регистрация на чуждестранни агенти и лъжесвидетелство.  Двамата са под домашен арест. Следващото съдебно заседание ще бъде в четвъртък. Шефът на щаба на Тръмп е обвинен в заговор срещу САЩ Междувременно шефът на кабинета на американския президент Доналд Тръмп заяви, че Демократическата партия трябва да бъде разследвана за сключена по време на мандата на бившия президент Барак Обама  . Трябва да бъде открита истината и за финансиран от Демократите  по време на предизборната кампания миналата година, който стои в основата на разследването за руска намеса, смята още Кели. Според него разследването трябва да се наблюдава от разширен съдебен състав като този, който се занимава с руската намеса в американските избори. Да вярваме ли на разследването за руска намеса в изборите в САЩ? Миналата седмица Републиканците в Конгреса започнаха разследване на сделка, сключена по времето на Обама. Руска компания е купила канадската фирма, която снабдява САЩ с 20% от урана, използван в американски АЕЦ. Според някои представители на Републиканската партия Държавният департамент, оглавяван тогава от Хилъри Клинтън, е  . Разследване на \"Вашингтон пост\" пък повдигна въпроса за легитимността на разследването за руска намеса. Според изданието Демократическата партия е осигурила финансиране за доклад, който стои в основата на разследването. Шефът на щаба на Тръмп е обвинен в заговор срещу САЩ Да вярваме ли на разследването за руска намеса в изборите в САЩ?", "date": "2017.10.31", "title": "Лавров: Фантазиите за намеса на Русия в избори нямат граници"}
{"url": "http://clubz.bg/60154-grigor_dimitrov_neka_vzemem_oshte_edna_titla_v_sofiq", "text": "С това видеообръщение Григор Димитров потвърди участието си на тенис турнира от ATP 250 в София през февруари 2018-а. То бе пуснато по време на пресконференция на организаторите. Новината, че 8-ия в света ще защитава титлата си в София излезе още през миналата седмица. Григор Димитров ще защитава титлата си в София Директорът на турнира Пол Макнами разкри, че огромния интерес и начина по който бе посрещнат през тази година са убедили Димитров да се завърне в столицата ни в началото на февруари - след откритото първенство на Австралия. Точните дати са 4-11 февруари, а залата - \"Арена Армеец\". Макнами разкри, че второто издание е било посетено от 50 хиляди зрители, което е отлична посещаемост за турнир от тази категория. Надеждите са за още повече зрители догодина. Днес не бяха обявени други имена, това ще става в близко бъдеще.  Продажбата на билети стартира от 1 ноември. Отново ще има пакетни цени. В първия ден децата между 7 и 14 години ще влизат безплатно, за тях ще има и други отстъпки. Стана ясно, че предстоят преговори с генералния спонсор \"Гаранти Коза\" договорът с ATP да бъде удължен. Третото и засега последно издание е именно догодина. Голямо име в тениса ще изнесе лекция в София, но името му засега се пази в тайна.  Пол Макнами направи големи комплименти на Григор Димитров. Според него топ тенисистът ни, който в понеделник може да е под №6 в световната ранглиста, има шанс да завърши годината като четвърти. Австралиецът е останал впечатлен как Григор целуна корта в \"Арена Армеец\", след като спечели финала срещу Давид Гофен.", "date": "2017.10.31", "title": "Григор Димитров: Нека вземем още една титла в София"}
{"url": "http://clubz.bg/60153-nad_200_dushi_sa_zaginali_pri_incident_sled_qdren_opit_v_severna_koreq", "text": "Поне 200 души са загинали при срутване на тунел след ядрен опит в Северна Корея, съобщи британският \"Дейли Телеграф\", като се позова на японската телевизия Asahi. Инцидентът се е случил по-рано през октомври, скоро след като режимът в Пхенян осъществява шестия си ядрен опит, но става известен едва сега. При срутването на тунела са загинали около 100 работници, а още толкова са загубили живота си по време на спасителната операция. Директорът на ЦРУ: Северна Корея е на месеци от завършване на ядрената си програма Сателитни снимки на района, направени след опита с водородна бомба на 3 септември, разкриват огромни поражения върху околната среда. Подземният тест предизвика земетресение с магнитуд 6.1 по скалата на Рихтер според измервания на метеорологичната служба на Южна Корея. Съвместен доклад на американския университет \"Джон Хопкинс\" и изследователи от Сеул разкрива, че поздемните опити с ядрено оръжие предизвикват сериозни щети върху тунелите под връх Мантап, където се е случил инцидентът, отнел живота на над 200 души. Председателят на метеорологичната служба на Южна Корея Нам Дже Чол предупреждава, че ядрените опити могат да предизвикат срутване на цялата планина и освобождаване на радиоактивни частици в атмосферата.", "date": "2017.10.31", "title": "Над 200 души са загинали при инцидент след ядрен опит в Северна Корея"}
{"url": "http://clubz.bg/60156-reformatorskiqt_blok_shtql_da_se_razshirqva_shte_raboti_oshte_s_glas_naroden", "text": "Реформаторският блок е цял и има поне 5 формации, които искат да се присъединят, а ние искаме консолидация на дясното. Това обяви Найден Зеленогорски от ДБГ на брифинг в централата на СДС, където заседават реформаторите. Зеленогорски обаче отказа да назове кои са желаещите.  От думите на лидера на СДС Божидар Лукарски пък се разбра, че ДСБ не са отговорили на поканата на сините за разговори за обединение на \"партиите от консервативно-патриотичното пространство\", както самият Лукарски нарече инициативата си. \"Коментарът е ясен\", заключи той, а Зеленогорски допълни как РБ бил за \"отворени врати\" за широко обединение на дясното. И даде за пример \"успешните модели по места\", защото реформаторите имат 30 общински кметове, в това число и на областни градове (Плевен, Добрич, Монтана - б.р.) Незнайно защо към примерите бе причислен и кметът на Кюстендил Петър Паунов (който е от СДС - б.р.), когото ГЕРБ на изборите преди 2 години припознаха, а и той се появява на партийните сбирки на управляващите. От \"Глас народен\", които не са част от РБ, но бяха партньори на парламентарните избори обявиха, че ще продължат да работят заедно и смятат, че сътрудничеството вдясно трябва да поставя участващите партии на равни начала. Лидерът на формацията Светльо Витков даде пример как \"Да, България\" са оставили ДЕОС и \"Зелените\", които гарантираха участието им в изборите. Поводът - заявката за опозиционен съюз между ДСБ и партията на Христо Иванов. За разлика от ситуацията там, \"Глас народен\" щели да работят с РБ и без да са в него.  Сбирката на Реформаторския блок иначе днес беше посветена на Бюджет 2018. От обединението припомниха, че са опозиция на кабинета на ГЕРБ и \"Обединените патриоти\" и заявиха, че не приемат проектобюджета. Причината - той съдържа отказ от реформи, а в разходната му част се вижда наливане на пари в нереформирани сектори, което може да значи само \"чиста загуба\". Найден Зеленогорски разкритикува бюджета заради недостатъчните пари за общините. И припомни, че републиканската и общинската инфраструктура в страната е по равно -по около 20 000 км., но за пътищата от първата категория са отделени 700 млн. лв., а за тези от втората - едва 164 млн. лв. По думите му за големите инфраструктурни проекти като магистрала \"Хемус\", тунела под Шипка, пътищата София-Видин и Велико Търново – Русе, които не вървят и са недофинансирани, са нужни общо около 5 милиарда лева. Затова от РБ предлагат промяна в законодателството - например 20-30% от нужните пари да се осигурят чрез парите, натрупани в пенсионните фондове. Такава практика имало по света в страни като Канада и Австралия да осигурят тези средства. Това можело да стане и със закон за статута за инфраструктурните облигации, гарантирани от държавата. Идеята у нас се дискутирала преди 15 години, но нищо не било направено. Зленогорски заяви, че липсва и механизъм за проекто финансиране на общини от бюджетни излишъци, а вместо това тези излишъци се харчат без парламентарен контрол и само с постановления на Министерския съвет.  Зеленогорски обяви, че РБ ще прави законодателни предложения. На въпрос \"как\" - той уточни, че щели да се изплащат предложенията им до всички парламентарни групи и до ресорните министерства.  Лукарски, който е и бивш министър на икономиката, заяви, че в този ресор с новия бюджет ще се наливат пари в държавни предприятия. Ръстът на харчовете по това перо бил с 10% спрямо миналата година. Борислав Великов от БНД пък призова \"да разширим ЕС към Северозападна България, преди да говорим за Западните Балкани\" - заради липсата на инвестиции и идеи за такива в най-бедния регон на Европа.", "date": "2017.10.31", "title": "Рeформаторският блок щял да се разширява, ще работи още с \"Глас народен\""}
{"url": "http://clubz.bg/60157-puchdemon_nqma_da_bqgam_ot_syda", "text": "  Той бе отстранен от испанския министър-председател Мариано Рахой, след като на 27 октомври регионалният парламент в Барселона обяви едностранно независимост от Испания. От вчера Пучдемон е в Брюксел, заедно със 7 свои съветници. Заговори се дори, че той може да поиска политическо убежище. Днес обаче Пучдемон каза, че няма намерение да прави такова нещо. Той говори в Брюкселския прессклуб. Правителството на Белгия не пожела да му предостави място, където той да говори. Той изтъкна 4 мотивационни точки за своите действия, след свалянето му, Според него в Испания има тежък дефицит на демокрация. Пучдемон добави, че повдигнатото срещу него обвинение за бунт срещу държавата е единствено политически мотивирано. Той се надява задействаният чл. 155 от испанската конституция да не се реализира. Пучдемон иска правителството в Мадрид да разбере, че нито той, нито хората в Каталуня се плашат от избори, които са част от демокрацията. Доскорошният регионален премиер се зарече, че ще уважи резултатите от предсрочните избори в Каталуня, които Мариано Рахой насрочи на 21 декември. Интересното е, че за свой адвокат Карлес Пучдемон е наел небезизвестният белгийки юрист Пол Бекерт. Той е защитавал активисти на баската терористична организация ЕТА, която преди 6 години прекрати окончателно въоръжената си дейност. Според него стъпките на испанската прокуратура не са желание за правосъдие, а за отмъщение. Изключително любопитен е начинът, по който Пучдемон е финтирал испанските власти, пише пресата в Мадрид. В събота той бе обвинен от прокуратурата в бунт срещу държавата, което според испанските закони може да му донесе до 30 години затвор. Вчера е била публикувана негова снимка в двореца на правителството в Барселона. Всички помислили, че той продължава да е там. Това обаче било финт от негова страна с цел заблуда на властите. Снимката е излязла малко след като той пресякъл френската граница и пристигнал в Марсилия, откъдето след това отишъл в Брюксел. Докато Пучдемон даваше пресконференцията си в Брюксел, пред прессклуба се бяха събрали около 100 испанци, живеещи в белгийската столица. Част от тях развяваха испански знамена, а друга част - флаговете на независима Каталуня. Образуваха се две агитки, които се надвикваха, но до сблъсъци не се стигна.", "date": "2017.10.31", "title": "Пучдемон: Няма да бягам от съда"}
{"url": "http://clubz.bg/60158-tokyt_shte_poskypva_no_ne_chak_kolkoto_bi_struval_ot_aec_%E2%80%9Ebelene%E2%80%9C", "text": "Увеличаващите се цени на въглеродните емисии, въглищата и природния газ ще доведат до увеличение на цените на едро на електроенергията в България от средно 34 евро/ МВтч през 2016 г. до над 74 евро/МВтч. през 2050 г. Това е извод в доклада на Центъра за изследване на демокрацията (ЦИД) за трите възможни сценария за декарбонизация на българската енергетика в следващите 30 години. ЦИД разглежда три сценария за развитие на енергетиката в следващите десетилетия:  Сценарий „Без цел“. Отразява изпълнението на съществуващите енергийни политики, съчетано с повишаващата се цена на въглеродните емисии, но без целите за намаляването им към 2050 г. в страните – членки на ЕС или страните – кандидатки за членство;  Сценарий „Декарбонизация“. Отразява дългосрочна стратегия за намаляване на емисиите на въглероден двуокис с 96,7% (за България) в съответствие с целите на ЕС за намаляване на въглеродните емисии на електроенергийния сектор като цяло до 2050 г., дължащо се на нарастващата цена на квотите за емисии и силната държавна подкрепа за ВЕИ;  Сценарий „Забавена декарбонизация“. Той включва първоначално изпълнение на настоящите, национални, инвестиционни планове, последвано от промяна в посоката на политиката след 2035 г., което води до реализирането на почти същата цел за намаляване на емисиите през 2050 г. като при сценария Декарбонизация”. ЦИД прави препоръки към управлението - да създаде благоприятна данъчна и регулаторна среда, за да стимулира фирмите да направят високите, първоначални разходи в замяна на ниски разходи за експлоатация и поддръжка в бъдеще; да завърши свързването на пазарите и да създаде регионална електроенергийна борса за по-ефективния обмен на електроенергия; да ускори усилията си за пълна либерализация на пазара на природен газ, да завърши всички междусистемни връзки със съседните държави и да предоговори дългосрочните си ангажименти при по-добри условия, в зависимост от нивото на диверсификация на газовите доставки. Сценариите за пълна декарбонизация на сектора до 2050 г. са изградени на базата на данни и инструменти за моделиране, използвани от Европейската комисия и разработени от Центъра в сътрудничество с Регионалния център за изследване на енергийни политики (REKK), Будапеща, Техническия университет във Виена, белградския Координационен център за електричество (EKC) и унгарската консултантска компания OG Research.", "date": "2017.10.31", "title": "Токът ще поскъпва, но не чак колкото би струвал от АЕЦ „Белене“"}
{"url": "http://clubz.bg/60161-skypa_moq_nedqlko_prodyljavash_da_si_grub_jylt_platen_i_peevski", "text": "Оставката на министъра на здравеопазването породи много коментари, но един от тях ми направи голямо впечатление. И то, не само защото е категоричен, а и защото идва от един човек, който, не крия, че ми е близък до сърцето. Това е собственикът на “ПИК” – Недялко Недялков, когото аз наричам просто „Любов моя“.  Ще ви цитирам думите на моя любовен блян: “Тъпите копелета от bTV по поръчка взеха главата на един от най-достойните български лекари – Николай Петров. Ще им се връща!” Не мога да се сдържа да не се обърна към автора на тези думи. Скъпа моя Недялко, виждам, че продължаваш да си груб, жълт, платен и Пеевски. Въпреки, че ме даде на прокурор и любовните думи, които исках да кажа на теб, ги казах в СДВР, въпреки всичко това, не можеш да ме спреш. Любовта е по-силна от всичко! Казваш: “Тъпите копелета от bTV”. Тъй като и аз съм в bTV, затова сега ще ти припомня думите от една моя песен, която сега разбирам, че съм изпял за тебе: Чакай ме. Копелето идва. Любовта си заслужава. Доволен ще останеш.    ", "date": "2017.10.31", "title": "\"Скъпа моя Недялко, продължаваш да си груб, жълт, платен и Пеевски\""}
{"url": "http://clubz.bg/60159-tuk_shte_byde_lyvyt_s_kartata_na_sanstefanska_bylgariq_snimki", "text": "След броени дни лъвът с картата на Санстефанска България, оцелял от Войнишкия мемориал, ще бъде поставен отново в центъра на София. Статуята, дело на скулптора Михаил Михайлов, ще заеме своето място, където до преврата през 1944 г. властта е отдавала почит на загиналите български воини, а майките им са правили панихиди. Лъвът се завръща на старото си място след близо 40 години „изгнание“. Гранитният постамент е вече готов да бъде увенчан с лъвската фигура. В момента работници подготвят градинката пред НДК, където ще бъде монтирана скулптурата. Мизансценът е подобен на стария – в кръг около лъва е поставен парапет, с няколко каменни основи, на които може би отново ще има жертвеници. Някогашният мемориал е открит от Борис III и официално е известен като „Паметник на загиналите във войните през 1885, 1912-1913 и 1915-1918 г. от Първи и Шести софийски полкове“. Първоначалният му вид е от три стени   с декоративна колонада и монтирани върху тях плочи с имена на загиналите във войните. Размерите са внушителни – 21 метра ширина и 11 м височина на всяка от стените. Столична община ще възстанови целия комплекс. На първия проведен конкурс никой от кандидатите не събра достатъчно брой точки, затова предстои обявяването на нов. А избраният проект ще премине през обществени обсъждания и разглеждане от художествения съвет на общината.", "date": "2017.10.31", "title": "Тук ще бъде лъвът с картата на Санстефанска България (СНИМКИ)"}
{"url": "http://clubz.bg/60150-faruk_bektash_kojto_izkara_rokerite_na_bunt_otiva_na_syd_zadochno", "text": "Прокуратурата е внесла в съда обвинителен акт срещу турския гражданин Фарук Бекташ, съобщи пресслужбата на ПРБ. Бекташ ще отговаря за  . Семейството мотористи бе пометено от чужденеца на 24 юли миналата година край Драгоман. Тъжно... Мотористи замерят Съдебната палата с жълти стотинки Делото срещу Бекташ ще се води задочно след мистериозното му изчезване от страната – до днес няма данни той да е открит. Случаят нашумя, след като на първоначално задържания турски шофьор бе определена мярка „домашен арест“ на базата на представен от него документ, че си е наел квартира в София. После той изчезна. Решението бе на Софийския окръжен съд, но в горещия публичен дебат често се забравяше фактът, че за  Отново бе реновиран разговорът в обществото за милионите, които Министерството на правосъдието все дава за \"гривни\" и проследяващи устройства, но те все не се случват. Ще купят гривни за бегълците като Фарук Бекташ... Ама друг път След бягството на Бекташ мярката му бе заменена със „задържане под стража“ и бе обявено, че той се издирва на адресите му в Турция и Германия. Неясна остана и ролята на турското посолство у нас, което определено бе обект на рокерска \"блокада\" заради убитите побратими на мотористите. Посланик Гьокче: Протестиращите мотористи опитаха да нахлуят в сградата ни Всичко това се развиваше през август 2016 г. През октомври м.г. тогавашният вътрешен министър Румяна Бъчварова предизвика минискандал със съобщението си, че турският гражданин е открит в Германия, но оттам са отказали екстрадицията му. От германското МВР в отговор разпространиха съобщение, че властите в Берлин са обявили Бекташ за общодържавно издирване с цел задържането му. Ето днешното съобщение на прокуратурата: Ще купят гривни за бегълците като Фарук Бекташ... Ама друг път Посланик Гьокче: Протестиращите мотористи опитаха да нахлуят в сградата ни", "date": "2017.10.31", "title": "Фарук Бекташ, който \"изкара\" рокерите на бунт, отива на съд задочно"}
{"url": "http://clubz.bg/60160-v_evroparlamenta_1_500_stranici_oplakvaniq_ot_asistenti_che_deputatyt_im_gi_tormozi", "text": "Европейският парламент среща много трудности в разследването на обвинения в тормоз от депутатит върху техните асистенти според  , публикуван днес от \"Политико\".  Той е подготвен от парламентарна комисия, създадена през 2014 г. да се занимава \"оплаквания от тормоз между парламентарни асистенти и членове\" и формулира ред трудности като липсата на точно определение за тормоз, намиране на надеждни доказателства и провеждане на разследванията своевременно. Едно оплакване от тормоз върху асистент от евродепутат е отнело повече от 17 месеца, въпреки че стандартното време за работата по оплакванията е намаляло от повече от година до три месеца според доклада, който е бил представен през януари от председателката на Комисията Елизабет Морен-Шартие (Европейска народна партия, Франция), но не е бил публикуван. В него се казва, че комисията е получила само оплаквания от \"психологически тормоз\". Запитана за обвинения в сексуален тормоз, Морен-Шартие казва в интервю:  Между юни 2014 г. и края на 2016 г. комисията е получила 10 оплаквания, всички за \"психолочигески тормоз\", се казва в доклада. Трима евродепутати са били обект на повече от едно оплакване. И в десетте случая оплакванията са срещу евродепутати. За един от тях, срещу когото е имало три оплаквания, комисията установила, че наистина тормозел подчинените си. В други пет случаи тя не намерила тормоз. Резултатите от две други оплаквания срещу един и същ евродепутат не са отбелязани. Докладът не споменава имената на обвинените в нито един от случаите, нито пък посочва дали те са били наказани. Морен-Шартие каза, че е имало \"много\" по-нататъшни оплаквания през 2017 г. Председателят на парламента може да наказва депутати за непристойно поведение с отнемане на дневните им за месец плюс изключване от дейности на парламента като например пътувания в чужбина по линията на парламентарни делегации за връзки с трети страни. Евродепутатите назначиха по-рано този месец целева група да оцени работата на комисията и да предложи промени. Европейският омбудсман порица Еввропейския парламент през 2013 г., че е проточил повече от година разследване по оплакване на стажантка от сексуален тормоз. Парламентарната комисия свидетелства за поредица от пречки пред разследванията ѝ като например дали може да приема свидетелства от близки на оплакалите се. Друга трудност била, че преводачите не превеждали точна вулгарни изрази, цитирани в оплакванията. Комиисията първоначално нямала определение за това какво е тормоз. По-късно сама съставила списък от 38 поведения, които могат да бъдат поставени в тази категория. Досега комисията е обсъдила 1 506 страници от показания на асистенти, включително на заснети постинги в WhatsApp, Viber и Facebook и е заседавала 54 часа между 2014 и 2016 г. Комисията включва в състава си трима евродепутати, един парламентарен асистент и един служител на институцията. ", "date": "2017.10.31", "title": "В Европарламента: 1 500 страници оплаквания от асистенти, че депутатът им ги тормози"}
{"url": "http://clubz.bg/60167-hodila_li_e_socialistkata_denica_zlateva_pri_bojko_borisov", "text": "Задочен спор между пиара на премиера Бойко Борисов Севдалина Арнаудова и бившата служебна вицепремиерка за европредседателството от БСП Деница Златева тръгна от фейсбук. Причината - думи на Златева на брифинг на \"Позитано\" 20 днес в отговор на заявката на ГЕРБ, че ще прави регистър на фалшивите новини на левицата. На брифинг Златева попита ГЕРБ: Малко след това Севдалина Арнаудова отговори публично на това във фейсбук. Първоначално \"тагът\" към профила на Златева бе активен, но след това представителката на левицата го е премахнала и вече е неактивен:   Известно време отговор от Златева нямаше. Малко по-късно такъв дойде от пресцентъра на БСП, от името на Златева. Той гласи:", "date": "2017.10.31", "title": "Ходила ли е социалистката Деница Златева при Бойко Борисов?"}
{"url": "http://clubz.bg/60165-brus_springstijn_s_chisto_nova_pesen_za_veteranite_ot_irak_video", "text": "Брус Спрингстийн представи мрачна нова песен, която е озаглавена Freedom Cadence (можете да я чуете по-долу). Парчето е част от саундтрака към филма Thank You for Your Service, който се фокусира върху ветераните от войната в Ирак, страдащи от посттравматично стресово разстройство, допълва zrock.bg. Груув звученето е нетипично за патриотарски настроения любимец на US публиката и по-скоро \"мачка\" като суровото кънтри на Боб Дилън. Наскоро Брус Спрингстийн намекна, че подготвя нов самостоятелен албум през 2018 година. Последният му албум беше High Hopes от 2014 година.    ", "date": "2017.10.31", "title": "Брус Спрингстийн с чисто нова песен за ветераните от Ирак (ВИДЕО)"}
{"url": "http://clubz.bg/60164-obshtinski_syvetnici_iskat_da_sprat_remonta_na_bul_dondukov", "text": "Общинските съветници Иво Божков, Марта Георгиева и Трайчо Трайков предлагат да се проведе извънредно заседание на Столичния общински съвет (СОС) заради некачествените ремонти и прекратяване на договора за ремонт на бул. \"Дондуков\". Тримата смятат, че отговорност и задължение на общината е да предприеме нужните мерки за прекратяване на порочния кръг с некачествено ремонтиране на градската инфраструктура. А досега налаганите санкции и мерки от страна на кмета и неговата администрация са очевидно неработещи и не предотвратяват разхищаването на общински средства за незадоволителни резултати. Те споделят констатациите в отвореното писмо на гражданската организация \"Спаси София\" и се присъединяваме към техните конкретни искания за свикване на извънредно заседание на СОС, което да вземе решение за предприемане на краткосрочни и дългосрочни мерки за решаване на проблема с некачествените ремонти, извършвани с парите на данъкоплатците. Това заявяват още тримата общинари. Според тях този ремонт се е превърнал в олицетворение на хаоса и администрацията, която е отговорна за изготвянето и сключването на договора, както и за контрола на качеството, трябва да понесе отговорност.", "date": "2017.10.31", "title": "Общински съветници искат да спрат ремонта на бул. \"Дондуков\""}
{"url": "http://clubz.bg/60166-chez_prodade_tec_varna_na_ministyra_na_oresharski_danail_papazov", "text": "Чешкият енергиен концерн ЧЕЗ продаде ТЕЦ-Варна на фирма на Данаил Папазов, който бе министър на транспорта от 2013 до 2014 г. в правителството на Пламен Орешарски. Фирма „Сигда“ е собственост на сина и дъщерята на Данаил Папазов – Станислав и Ивелина, а самият Данаил Папазов е вписан като управител. ЧЕЗ обяви в началото на годината, че планира да се освободи от бизнесите си в България. Компанията притежава електроснабдяването на близо една трета от територията на страната, включително и в София.", "date": "2017.10.31", "title": "ЧЕЗ продаде ТЕЦ-Варна на министъра на Орешарски Данаил Папазов"}
{"url": "http://clubz.bg/60168-cska_1948_sprete_futbolnoto_ktb_da_izgonim_liteks", "text": "ЦСКА 1948 изригна с ново писмо до медиите, с което атакува ЦСКА-София (на Гриша Ганчев) и задава въпроси за базите на фалиралия ПФК ЦСКА АД. През миналата седмица създадения през лятото на 2016-а клуб се обърна с декларация към спортния министър Красен Кралев. Там бяха изказани опасения за прозрачността на бъдещия търг за отдаване под наем на стадион \"Българска армия\" и комплекса в Панчарево. ЦСКА 1948 с ново писмо до спортния министър за базите на ЦСКА Сега ЦСКА 1948 отново изказва недоволство от факта, че сегашния договор между Министерството на младежта и спорта ЦСКА-София се крие.", "date": "2017.10.31", "title": "ЦСКА 1948: Спрете футболното КТБ. Да изгоним \"Литекс\"!"}
{"url": "http://clubz.bg/60169-vzriv_v_diplomaticheskiq_kvartal_v_kabul", "text": "Силен взрив е разтърсил столицата на Афганистан Кабул, в район където се намират много чуждестранни посолства и правителствени служби. Това съобщава \"Ройтерс\". Експлозията е причинила множество жертви и поражения. Жертвите са най-малко четири. Служител на здравното министерство съобщи, че са били ранени 15 човека, които са били откарани в болница. По непотвърдена информация, атентатор самоубиец се е взривил близо до посолството на Австралия. Атентаторът е на възраст между 12 и 13 години. ДАЕШ пое отговорност за нападението. В изявление на групировката се казва, че атаката е дело на атентатор самоубиец, който носел пояс с експлозиви.  Няма загинали български граждани, съобщиха от МВнР.", "date": "2017.10.31", "title": "Взрив в дипломатическия квартал в Кабул"}
{"url": "http://clubz.bg/60171-cska_sofiq_podpisa_s_holandec", "text": "ЦСКА-София привлече холандеца Роланд Алберг (27 г.), информира официалният сайт на клуба. Новото попълнение подписа предварителен договор с \"червените\", а контракт за 2 години ще влезе в сила от 1 януари 2018 г. Офанзивният плеймейкър идва от американския \"Филаделфия Юнион\". За последните два сезона в Мейджър лигата на САЩ е записал 53 мача и 16 гола. Преди това Алберг играе две години и половина за холандския АДО \"Ден Хааг\", с който в 71 срещи в елитната Ередивизие отбелязва също 16 попадения. Алберг е висок 180 сантиметра. Той е юноша на АЗ \"Алкмаар\", а във визитката му личи още престой с над 50 двубоя и 11 гола за \"Екселсиор\", както и трансфер в елитния турски \"Елазигспор\". Роланд е бивш юношески и младежки национал на „лалетата\".", "date": "2017.10.31", "title": "ЦСКА-София подписа с холандец"}
{"url": "http://clubz.bg/60170-rumqna_bychvarova_v_bryuksel_znaqt_che_upravlqva_gerb_ne_pitat_za_patriotite", "text": "Румяна Бъчварова, която е шеф на кабинета на премиера Бойко Борисов отрече твърденията, че в Брюксел има недоволство от това, че \"Обединени патриоти\" са във властта. Това заяви Бъчварова пред бТВ. И допълни, че дали вицепремиерът Валери Симеонов ще подаде оставка е негово лично решение. Според нея обаче това не е сериозен казус. Бъчварова коментира и вота на недоверие за корупцията, който се подготвя от БСП. Според нея правителството е достатъчно стабилно и има ясна програма. Бъчварова смята, че това реално е вот на недоверие за цялостна политика. Тя изтъкна, че той ще бъде по времето на председателството на Съвета на ЕС, което показва, че се търси пропаганден ефект. Тя приветства факта, че прокуратурата отново ще проверява сделката, заради която министърът подаде оставка. Според нея премиера няма да предложи човек за поста без да го съгласува с патриотите. Тя смята, че новият министър трябва да бъде човек, който да не показва зависимост от частни интереси. Очаквано: прокуратурата рестартира проверката срещу ген. Николай Петров Бъчварова каза, че ГЕРБ има нужда от алтернатива, но тя трябва да бъде умна.  ", "date": "2017.10.31", "title": "Румяна Бъчварова: В Брюксел знаят, че управлява ГЕРБ. Не питат за патриотите"}
{"url": "http://clubz.bg/60163-lora_mrejata_za_edin_umen_grad_ili_bezsmislena_inovaciq", "text": "Може ли София да има по-малко задръствания, по-добре работещо осветление, по-чист въздух и повече сигурност с помощта на смарт-технологиите? На този въпрос се опитва да отговори новата мрежа LoRa, която Vivacom разгръщат над столицата и която позволява евтино и лесно свързване на всякакви устройства в интернет на нещата (Internet of things, IoT). Какво е \"интернет на нещата\"? Мобилният оператор вече е разположил ключовата инфраструктура в града, като има 97% покритие на повърхността и 93% покритие под земята.  Какво представлява LoRa? Това е система за безжична връзка, която работи на ниски честоти и е далеч по-евтина и нискоенергоемка от стандартния интернет. Причината за това е, че през нея ще общуват умните устройства като датчици, сензори, контролери на врати, лампи и прочие, които не се нуждаят от много трафик, но за сметка на това трябва да не са зависими от енергия. На представянето на новата технология днес присъства Марк Жадул, старши вицепрезидент и директор на стратегията за глобален маркетинг на Nokia. Той подчерта, че новата технология дава възможности, а не готови решения. Според него предизвикателствата, пред които са изправени градовете, са комбинация от демография, урбанизацията и околната среда. Главният изпълнителен директор на Виваком Атанас Добрев даде няколко примера в какви области може да се ползват сензорите на LoRa - сигурност, здравеопазване, мобилност, бизнес, обществени и търговски услуги. И даде няколко конкретни проекта - камери, които не само снимат, но следят за нарушения автоматично, без нужда от големи екипи в наблюдателен център, и които могат да следят за извършване на кражби и други престъпления по улиците. Друга идея е умният паркинг - макар на теория в Синята зона на центъра винаги да има около 20% свободни места, някак все като паркираме, попадаме на останалите 80%, пошегува се Добрев. Със сензорите на LoRa може да се следи всяко паркомясто и тази информация да се праща към програма, която да ни насочва към празното място. Това ще пести време, гориво и нерви. Повече датчици за контрол на качеството на въздуха са друг проект, по който може да се работи. В момента тези данни излизат с месец закъснение, което не е особено полезно за никого. Друга възможност във връзка със скорошното бедствено положение в Бургаско е следеното на нива на реки и язовири. То е проблемно, тъй като в тези райони трудно достига ток. Сензорите на LoRa обаче ползват толкова малко енергия, че могат да изкарат с една батерия до 10 години. А моменталното предупреждение при бедствия може да спаси човешки животи. Други приложения в градската среда са при уличното осветление и контейнерите за боклук. Развалените крушки на уличните лампи често се оправят след дни, тъй като има дълъг процес, в който някой трябва да подаде сигнал, а отговорните институции да пратят екип за ремонт. Сензор във всяка лампа би позволил следене на всяка крушка в града. Освен това така съществува възможността когато по дадена улица няма движение, лампите да светят по-слабо, спестявайки много енергия и пари. Контейнерите за боклук пък са проблемни, защото често или са препълнени, а няма кой да ги изпразни, или са полупразни, а екип на \"Чистота\" минава и губи време. Датчици могат да отчитат колко пълна е една кофа, дали не е преместена или пострадала. Дали един град ще бъде умен или не обаче зависи предимно от неговите обитатели, подчерта Далчев, и отбеляза, че умният град е този, в който хората са по-щастливи.", "date": "2017.10.31", "title": "LoRa - мрежата за един умен град или безсмислена иновация?"}
{"url": "http://clubz.bg/60174-ot_2018_g_trqbva_da_ima_vinetki_i_za_tri_meseca", "text": "Въвеждане на тримесечна винетка за леки автомобили под 3.5 тона от 1 януари 2018 г. Както и едногодишна винетка, която важи не за календарна година, а от датата на издаването ѝ. Тези две промени се предлагат в проект на постановление за изменение и допълнение в Наредбата за условията и реда за събиране на таксите за ползване на пътната инфраструктура по Закона за пътищата. Цената на новата тримесечна винетка ще е 54 лв. или 28 евро. Тя е определена от Института за икономически изследвания към Българската академия на науките, която изготви „Анализ за изчисляване и определяне на размера на тримесечна винетна такса за ППС от Категория 3, както и оценка на приходите от винетни такси“ по поръчка на Агенция „Пътна инфраструктура“. Московски: Винетките за колите остават В изготвения и приет от АПИ анализ, определянето на цената на тримесечната винетка е осъществено, чрез принципа на пропорционалност, т. е. цената на тримесечната винетка да е по- висока от месечната и по-ниска от годишната, при спазена пропорционалност за намаляваща стойност с увеличаване срока на валидност. \"Това се налага от правилото колкото по-дълъг е периодът, толкова по-малка да е заплащаната цена. Така получената референтна стойност за ден при тримесечна винетка е определена цената на тримесечната винетка за леки автомобили в размер на 54 лв. или 28 евро\", е обясеннието за формирането на тази цена. С промените се определя и нов срок за действие на годишните винетки – една година от датата на купуване, а не както досега за календарна година, което ще важи за всички пътни превозни средства (ППС), независимо от категорията и държавата на регистрация. Цените на останалите винетни стикери за леки автомобили се запазват. Годишната винетка за леки автомобили ще струва 97 лв., а месечната 30 лв. Седмичната ще се таксува по 15 лв. Проектът на постановление за изменение и допълнение в Наредбата за условията и реда за събиране на таксите за ползване на пътната инфраструктура по Закона за пътищата е на .", "date": "2017.10.31", "title": "От 2018 г. трябва да има винетки и за три месеца"}
