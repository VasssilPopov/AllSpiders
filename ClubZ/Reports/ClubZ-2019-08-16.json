{"url": "https://clubz.bg/86725-mvnr_prodava_vilata_v_sasht_na_50_km_ot_manhatyn_za_905_000", "text": "България обяви за продажба държавната вила в Ню Джърси, САЩ, намираща се на около 50 км от \"Таймс Скуеър\" в Манхатън, Ню Йорк (според Google Maps). Това става ясно от решение на Министерския съвет от 13 август 2019 г., публикувано в информационната система на правителството. Минималната цена, която страната ни иска да получи, е 905 000 долара.  Самият имот e в един от най-скъпите райони на щата - \"Franklin Lakes\", Берген. Според актуалната   на институциите в САЩ средната цена за жилище за периода 2013-2017 г. е 975 000 долара. Според класацията на Forbes за 2010 г. регионът е на 146-о място на територията на САЩ по цени на имотите според ZIP кода (броят на ZIP кодовете в САЩ надхвърля 40 000 по данни от 2015 г., цитирани от \"Уикипедия\" - б.р.) Вилата досега бе публична държавна собственост, обявена за такава пред 1999 г. Сега статутът й се променя - в частна държавна собственост, за да може да се пристъпи към продажбата. С организирането на сделка е натоварен генералният консул на България в Ню Йорк - Мая Христова. Разходите във връзка с подготовката и реализирането на покупко-продажбата на недвижимия имот ще бъдат за сметка на приходите от продажбата, става ясно още от решението на кабинета. Имотът в Ню Джърси се води резиденция на мисията на България в ООН, чието седалище е в Ню Йорк. Вилата разполага с басейн и тенис корт. И периодично попада в медиите...  През 2010 г. - по време на управлението на първия кабинет на Бойко Борисов, на заседание на Министерския съвет на 29 септември, в разговор за орязване на парите на различните ведомства, премиерът разказва: И продължава: Министър-председателят добавя, че тогавашният генерален консул в Ню Йорк разказал, че получава на месец 5000 долара за наем за жилище, вместо да се осигурят пари за ремонти на българските имоти в американския град, става ясно от публикуваната стенограма от заседанието. На 2 ноември 2010 г. говорителната на МВнР по това време Весела Чернева обаче отрича вилата в Ню Джърси да има задължения и наложени глоби за милиони, цитирана от \"Медиапул\". Тя обаче потвърждава, че имотът е в лошо състояние.  Оттогава насам всеки път щом стане въпрос за имотите на България зад граница, за които се грижи външното министерство, въпросната резиденция се споменава. Година след година тя е в плана за продажба на имоти на МВнР. Този път е предприето и действие. Клуб Z отправи този следобед няколко въпроса към външното министерство, свързани с имота - какво е състоянието му, правени ли са инвестиции в поддръжка, има ли натрупани задължения и как е определена минималната продажна цена. Очакваме отговорите. МВнР управлява около 200 имота в 71 държави по света, купувани от българската държава най-вече през 70-те и 80-те години на миналия век. На година разходите за данъци, например, са в порядъка на 450 000 лв., става ясно от публична информация, предоставена на \"Медиапул\" от министерството преди няколко месеца.", "date": "2019.08.16", "title": "МВнР продава вилата в САЩ на 50 км от Манхатън за $905 000"}
{"url": "https://clubz.bg/86730-google_snima_bylgariq_prez_lqtoto", "text": "Коли на Google обикалят България това лято и снимат всички улици и пътища на страната, съобщиха от компанията. Причината е нуждата от актуализация на услугата Street View, с която човек може да разглежда селища и места по цял свят. Функцията е достъпна както в програмата за навигация Google Maps, така и в по-богатата и подходяща за разглеждане на света Google Earth. Google Maps ще ни буди, ако заспим в автобуса Street View е налична в над 86 държави в света, като от няколко години има и множество кадри от България. През 2017 г. обаче Google въведе нови 360-градусови камери на колите си, и сега ще мине и през страната ни, за да обнови изображенията. Това ще улесни пътуването и ориентацията, особено в местата, в които има редовни ремонти и големи промени на градската среда. В добавка у нас ще има и Street View Trekker-и, оператори с камера, поставена в раница, които ще минават и заснемат и пешеходните зони в градовете ни. Те ще са в 15 български града - София, Пловдив, Варна, Бургас, Русе, Стара Загора, Плевен, Добрич, Шумен, Хасково, Благоевград, Перник, Сливен, Пазарджик и Ямбол. Около света с Google Maps, Street View и Earth (ВИДЕО) Всеки, който бъде заснет от колите или пешеходните оператори, няма да остане завинаги в системата на Google - всички изображения се преработват и лицата на хората и регистрационните табели на колите се замъгляват. Около света с Google Maps, Street View и Earth (ВИДЕО)", "date": "2019.08.16", "title": "Google снима България през лятото"}
{"url": "https://clubz.bg/86716-lyjata_za_hubaviq_jivot_v_nrb", "text": "Соцносталгията изобщо не е някакво невинно пенсионерско умиление. Появила се след падането на тоталитарните режими в страните от бившия съветски блок, тя е закъсняла проява на тъй наречения Стокхолмски синдром. Той описва ирационално състояние, при което се привързваш към похитителя си, изпитваш дори съчувствие към него и си готов да го защитаваш. Вярно е, че соцносталгията има и някои разбираеми психологически и социални предпоставки. Тя владее главно поколението, чиято младост („златните години”) е минала през социализма. Това съвпадение на време и място от само себе си идеализира режима - и гради подсъзнателния мираж, че ако обществото беше останало същото, и ти щеше да си същият като тогава. Естествена предпоставка на соцносталгията е и масовото разочарование от проточилия се с десетилетия преход. На никого не му харесва да сме „най-бедната и най-корумпираната държава в ЕС”, но соцносталгиците извличат от това аргумент без връзка със здравия разум: щом сега животът е лош, значи преди е бил добър. Логиката е по-скоро обратната: животът сега не е добър, защото не успяваме да изживеем пораженията, нанесени от живота преди. Чак когато успеем, преходът най-сетне ще свърши. Въпреки предпоставките обаче, соцносталгията едва ли щеше да се радва на популярност извън тясната среда на старата номенклатура и нейните приближени, ако не се поддържаше с бликаща именно от тази среда активна пропаганда. И вместо с годините да затихва, пропагандният ефект се засилва, защото пребиваваме във време на постистина, в което тече подмяна на фактите с лични мнения. Из медийното пространство и особено в интернет днес можеш да чуеш много повече мнения, оплакващи социализма, отколкото в края на миналия век. Но те трябва да са именно лични. Защото когато са партийни и им проличи политическият интерес (като при Корнелия Нинова с нейното „какво ни отне демокрацията”), историческата им несъстоятелност веднага лъсва. Затова днешната пропаганда на социализма търси маскировъчни форми, иска да изглежда като разговор между приятели, представя се за разчувствана мемоаристика. Така минава главният номер на „мениджърите” на соцносталгията: за да не личи уродливостта на цялостния социален модел, животът тогава се представя в неговите емоционално-битови детайли, които навсякъде са повече или по-малко близки и действат предразполагащо. Дори животът в Северна Корея, сведен до всекидневни ритуали и детска глъч, ще звучи приемливо. Разбира се, най-добре обучени в легендирането са кадрите на бившата ДС, които не само още не са отпаднали от публичната комуникация, но и успешно са се качили на новите ѝ платформи. Те имат специален мотив за разпалването на соцносталгията - за тях тя е един вид „оправдателна присъда” с днешна дата. Един такъв наскоро пак пусна текст с най-баналните фалшификации на паметта за близкото минало. И ако се съди по интереса, който предизвика, ловът на наивници в България явно е особено успешен. Не е нужно дори да измисляш нещо ново - достатъчно е периодично да им хвърляш все същата стръв. 30 години след като се отървахме от социализма, традиционните опорни точки на пропагандата си остават общо взето три: сигурно, спокойно и безплатно. Но сигурността тогава беше Държавна сигурност, която се грижеше преди всичко за сигурността на държавната машина - и за вечната ѝ власт. В това отношение заплаха можеше да дойде единствено от населението, така че „сигурността\" беше насочена тъкмо срещу него. Волята му за съпротива трябваше да бъде смазана още преди да се е зародила. По целия терен се контролираше за нейни наченки - от медиите до частните отношения, следени чрез механизма на доносничеството. Чак комично става, когато мениджърите на соцносталгията се самозабравят дотолкова, че започнат да хвалят дори медиите през соца - нямало лоши новини. Да попитаме: как да има, след като новинарството бе превърнато в идеологическа реклама? И още: обикновен цинизъм е да твърдиш, че при онзи режим е нямало престъпност, след като той самият беше обявен със закон за престъпен. И след като беше извършил най-голямата кражба на частна собственост в историята на страната, започнала с къщите на богатите и земята на бедните. Затова да помним: използването на държавната машина за разправа с неудобни бизнеси и гласове е не изобретение на прехода, а рецидив на онова време. Спокойствието пък е благовидният етикет на отсъствието на конкуренция, която, разбира се, напряга и носи рискове. В същото време тя дава възможност да изявиш индивидуалните си качества, но както знаем, при социализма те не бяха важни, защото кариерното израстване вървеше главно по партийна и ДС линия. Добрите професионалисти не бяха изключени, но само за да не катастрофират социалните системи, управлявани от „кадрите на революцията”. Рецидив от онова време са днешните „калинки”. „Всичко беше безплатно\" - това е третата опорна точка на днешната пропаганда на соца. Но няма нищо безплатно. Включително и здравеопазване и образование. Винаги ги плаща населението - пряко или с данъците си. В каква пропорция да са единият и другият вид - това е въпрос на политически програми, за които хората днес могат гласуват по време на избори (през социализма не можеха). Но рецидив от онова време е, че за да получиш по-добра медицинска грижа, пак трябва да имаш връзки или да си платиш под масата. Има нещо издевателско към младите в опита на соцносталгиците да изкарат едва ли не за национално предателство желанието им да учат и живеят в чужбина. И да сочат като успех на социализма това, че ги удържаха тук. Знаем как - с Желязна завеса. Едва ли някой се съмнява, че ако тогава бяха отворили границите и бяха дали възможност на хората свободно да пътуват, емигрантската вълна щеше да е далеч по-голяма от тази през целия преход. Въобще, соцносталгията е най-злонамерената, но за съжаление и най-ефикасната форма на евроскептицизъм. Защото свири на „тънки струни”. Старите играчи още веднъж са се захванали здраво да лъжат хората със старата пропаганда, използвайки илюзиите на паметта и работата на забравата.", "date": "2019.08.16", "title": "Лъжата за хубавия живот в НРБ"}
{"url": "https://clubz.bg/86733-bylgarin_namushkan_ot_bql_rasist_v_angliq", "text": "Крайнодесен мъж призна, че е намушкал български тийнейджър в Стануел, град в региона Съри, ден след атентата в Крайстчърч, Нова Зеландия, където австралийски гражданин застреля 51 мюсюлмани в джамии, съобщи Индипендънт.  \"Пазете се, усташи и турци\" - това слуша терористът от Нова Зеландия (ВИДЕО) Пред Кралския съд на Кингстън Винсънт Фулър обяви, че е гледал видеото с престрелките и че  . На сутринта след нападението съседите му свидетелстваха, че е крещял  и  .  Прокурорите обясниха, че първоначално той е атакувал дома на негов съсед с бейзболна бухалка, като е наричал собственичката от индийски произход  . След това е тръгнал да обикаля града и да удря случайни коли, като междувременно е викал други расистки коментари по адрес на шофьорите. По едно време Фулър счупил бухалката и я заменил с нож с приблизителна дължина около 22 сантиментра (9 инча).  Български надпис на оръжието на атентатора от Нова Зеландия Следващата му дестинация била паркинг на магазин от популярната верига супермаркети на Острова \"Теско\". Там попаднал на 19-годишен българин, който седял в колата си и говорил с приятели. Според свидетели Фулър се приближил и попитал тийнейджърите. Българинът недоумяващо попитал   (според показанията в съда). Българинът не успял да запали навреме колата и Фулър го наръгал през отворения прозорец в ръката и врата. След това нападнатият подкарал и паркирал на близък MacDonalds, където получил първа медицинска помощ. По-късно е бил опериран три часа, съобщава \"Индипендънт\". Звезди на \"Арсенал\" нападнати с ножове в Лондон (ВИДЕО) Фулър е задържан няколко минути след нападението, докато се отдалечава от паркинга. Използвани са спрей и тейзър.  Прокурорите обявиха, че е употребил обидни епитети спрямо полицейските служители като Ден по-късно полицията обяви атаката за терористичен атентат. Нападателят отрича деянието му да е извършено на базата на терористични подбуди, но от съда зависи дали ще възприеме позицията на полицията (което ще утежни присъдата). Той твърди, че е искал да изтегли пари от банкомат, въпреки че не е разполагал с портмонето си по време на нападението. Тръмп: Американците да осъдят расизма и идеята за превъзходство на бялата раса Негов приятел, който прекарва известно време с Фулър на сутринта на нападението, заяви, че  . Ден преди атаката срещу българина полицейски служител поискал от него да се яви на доброволен разпит, след като е изпратил заплашителни съобщения към жена във \"Фейсбук\". Малко след това е видял репортаж за атентата в Крайстчърч. Минути преди да грабне бухалката Фулър е пуснал следния пост във \"Фейсбук\". Български надпис на оръжието на атентатора от Нова Зеландия Звезди на \"Арсенал\" нападнати с ножове в Лондон (ВИДЕО) Тръмп: Американците да осъдят расизма и идеята за превъзходство на бялата раса", "date": "2019.08.16", "title": "Българин намушкан от бял расист в Англия "}
{"url": "https://clubz.bg/86722-shestchlenna_banda_razprostranqvala_po_%E2%82%AC_200_mente", "text": "Шестима са привлечени от Специализираната прокуратура към наказателна отговорност за участие в на територията на България. Те са задържани на 14 август 2019 г. в София и Сандански при съвместни действия освен на Специализираната прокуратура и ГДБОП и с участието на експерт от Европол. \n\tСпоред събраните до момента доказателства   с цел разпространение на ментетата на територията на България, които впоследствие да достигнат и до други държави от Европейския съюз. Според държавното обвинение има данни, че освен неистински банкноти, групата е предлагала на потенциални клиенти и кокаин. Иззети са множество мобилни телефони със СИМ карти, копия на чекове от турска банка, бланки за удостоверения за годишен технически преглед на МПС и холограмни стикери за ГТП, флашки и компютърни конфигурации, както и  . Шестимата обвинени засега са в ареста за 72 ч с постановление на прокурор. Предстои в Специализирания наказателен съд да бъде внесено искане за налагане на \"Задържане под стража\" за всеки от тях.", "date": "2019.08.16", "title": "Шестчленна банда разпространявала по € 200 менте"}
{"url": "https://clubz.bg/86723-oshte_edin_postradal_sled_atakata_sreshtu_skripal", "text": "Втори полицейски служител е бил заразен с Новичок при атаката срещу Сергей Скрипал в Солсбъри през 2018 г. Това заявиха представители на британската полиция, цитирани от Би Би Си. Бившият руски шпионин и дъщеря му Юлия оцеляха след контакт с нервния агент през март миналата година.  \"Новичок\" бил скрит в куфара на Юлия Скрипал Настоящото им местонахождение се пази в тайна. Други също пострадаха. Сержант Ник Бейли бе сред първите служители на реда, които бяха изпратени в дома на бившия агент на СССР.  Ето ги отровителите на Скрипал Няколко месеца по-късно в Еймсбъри, която се намира близо до Солсбъри, двойката Чарли Раули и Доун Стърджис получиха тежки увреждания от Новичок. Последната почина, след като се напръска с веществото, което бе поставено в шише за парфюм.  Година по-късно британската полиция потвърди, че полицейски служител от Уилтшър също е пострадал леко, без да разкрива самоличността му. Той е получил необходимите медицински грижи и се е върнал на работа. Детективи от контратерористичното звено на Обединеното кралство обясниха, че след проведени изследвания се е оказало, че са открити следи от Новичок в пробите. Великобритания гони 23-ма руски дипломати заради инцидента със Скрипал Великобритания подозира, че Москва стои зад нападението. Обвинява двамата агенти на ГРУ с псевдонимите Александър Петров и Руслан Боширов, които отричат да са виновни и се укриват в Русия. Ето ги отровителите на Скрипал Великобритания гони 23-ма руски дипломати заради инцидента със Скрипал", "date": "2019.08.16", "title": "Още един пострадал след атаката срещу Скрипал"}
{"url": "https://clubz.bg/86711-ruskoto_oryjie_chudo_koeto_izbi_syzdatelite_si_kakvo_znaem_za_nego_video", "text": "Владимир Путин за пръв път спомена новото супероръжие в речта си за състоянието на нацията, произнесена от него на 1 март 2018 г. Той показа видео и компютърна графика, на които се вижда   Близкият до правителството телевизионен канал  РТ \"Russia Today\" представи в Ютюб новото оръжие, наречено  , представляващо елемент от цял нов оръжеен арсенал. Въпросът е дали представените от Путин и РТ кадри са по-скоро продукт на научна фантастика в стила на компютърна игра, или такива оръжия действително има? На 8 август на полигон в Архангелска област се стигна до силна експлозия. Според \"Росатом\" при експлозията, станала при изпитание на експериментален двигател с течно гориво, са убити петима сътрудници. Други трима сътрудници на \"Росатом\" получили изгаряния. Взрив при изпитание на ракета изби водещи руски учени Съобщението на \"Росатом\" поражда някои въпроси, защото в него се говори за  . Повечето изтопи обаче са радиоактивни - това не е обичайното гориво за двигатели с течно гориво. Природозащитната организация \"Грийнпийс\" съобщи, позовавайки се на руското Министерство за защита от катастрофи и аварии, че след експлозията . Това също говори в полза на предположението, че са изтекли радиоактивни вещества. Тъй като задвижваните с течно гориво ракети не отделят радиоактивни вещества, може да се предположи, че изпитателният модел е представлявал комбинация от конвенционален и нуклеарен двигател. Владимир Путин увери наистина, че новият ракетен двигател е бил успешно подложен на изпитание още през 2017 г., но доказателства за това негово твърдение няма. Позовавайки се на сведения на тайните служби, американският телевизионен канал CNBC съобщи в края на март 2019 г., че от февруари 2018 г. насам новият ракетен двигател е изпробван пет пъти и всеки път изпитателната ракета е падала. Ако новото руско оръжие действително съществува, то би представлявало първата междуконтинентална крилата ракета (МККР) в света. Стратегически тя би превъзхождала една междуконтинентална балистична ракета (МКБР), чиято траектория след старта не може да се променя, поради което, теоретически тя може да бъде поразена от противовъздушната отбрана. На практика обаче още от 1980-те години насам междуконтиненталните балистични ракети не могат да бъдат поразени, защото се движат с изключително висока скорост. Американските и руските ядрени ракети са снабдени освен това с множество ядрени бойни глави, така че огнестрелната им мощ - дори само числено - превъзхожда всяка противовъздушна отбрана. Атомният ракетен двигател не използва енергията, освободена при изгарянето на горивото, а огромната топлина, която се отделя при ядреното деление. Още след края на Втората световна война учени в САЩ и в Съветския съюз се опитваха да разработят ядрени двигатели за самолети и ракетоносители, но без успех. Една от целите на тези опити винаги е била да се намери надеждно решение за защита на самолетния екипаж срещу възможно радиоактивно облъчване. Освобождаването на радиоактивни елементи действително е и една от най-големите опасности при ракети с ядрен двигател. Но има и друго: с оглед на факта, че при една ядрена верижна реакция се освобождава огромна енергия, която е необходима, за да се ускори многократно скоростта на ракетата, означава, че евентуалното ѝ падане би причинило опустошителни щети в съответния район. Възможно е военните и инженерите да смятат, че подобни „колатерални\" щети са приемливи, но аварията в Архангелска област ясно показа, колко опасни са подобни оръжия - дори и в мирно време.", "date": "2019.08.16", "title": "Руското оръжие-чудо, което изби създателите си. Какво знаем за него? (ВИДЕО)"}
{"url": "https://clubz.bg/86729-noviqt_zlaten_triygylnik_v_kinoto_brad_pit_leonardo_di_kaprio_tarantino", "text": "С \"Имало едно време в Холивуд\" Брад Пит, Леонардо ди Каприо и Куентин Тарантино заформят нов златен триъгълник в света на голямото кино. Не само заради ореола, създаден около личността на всеки един от тях. Към безспорния талант и на тримата вървят още куп предизвикателни и предизвикващи американския уау-ефект качества - бунтарски характери, богати биографии, сексуално излъчване, милиони почитатели и лични истории, от които се интересуват всички. А когато тази база данни е умножена по три, успехът е неизбежен. Доказателството - най-силният старт на филм в досегашната кариера на Тарантино и потвърдената вече информация, че Пит и Ди Каприо ще участват и в следващото му творение. Дебютът на този актьорски дует в киното пък е поредният плюс в графата \"Гениален\", където неведнъж е поставян режисьорът на \"Криминале\", пише Даниел Димитров в БТА. Брад Пит, Леонардо ди Каприо и холивудските хълмове \"Имало едно време в Холивуд\" е и драма, и екшън, и комедия, и уестърн, и крими(нале), и всичко в този тарантинов миш-маш е поднесено с премереност и дори финес, въпреки препратките и въпреки дължината - близо три часа. И въпреки \"огромния\" гаф с новия часовник на героя на Пит, режисьорът с удивителна автентичност се впуска в живота на Холивуд половин век назад, за да покаже в подробности епохата и нейните запазени марки - апогея на хипарския дух, разврата, наркотиците, първите силни години на цветното кино и цвета на Холивуд. Брад Пит и Ди Каприо заедно в новия филм на Тарантино Бившата звезда от телевизионен уестърн Рик Далтън (Леонардо ди Каприо) се надява да възстанови кариерата си като се прехвърли в киното. Същите амбиции има и някогашният му дубльор Клиф Буут (Брад Пит). Плановете на двамата се усложняват от добре известните действителни събития, свързани със съдбата на съседката на Рик - Шарън Тейт (Марго Роби). В тази лента Брад Пит много напомня на младия Робърт Редфорд отпреди 30 години, и това недвусмислено се връзва с духа на филма и някои от второстепенните роли, изиграни от колосите Ал Пачино, Брус Дърн и Кърт Ръсел. Тук са и по-младите им колеги Тимъти Олифант, Тим Рот, Дакота Фанинг. Това е и последният филм с участието на Люк Пери, който се превъплъщава в ролята на Уейн Маундър (канадски актьор, пробил в американските сериали в края на 70-те години). \"Имало едно време в Холивуд\" е завой, който може да се направи само с висшия пилотаж на професионалисти като Тарантино. От блудкавото звучене на повечето ленти за тази епоха, снимани по третокласни пътища, той прави завой към магистралата на голямото и умно кино, за да остави продължителен послевкус в зрителя. Брад Пит и Ди Каприо заедно в новия филм на Тарантино", "date": "2019.08.16", "title": "Новият златен триъгълник в киното: Брад Пит, Леонардо ди Каприо, Тарантино"}
{"url": "https://clubz.bg/86731-djimi_kimyl_s_globa_ot_395_hilqdi", "text": "Американският медиен регулатор наложи на токшоуто на Джими Кимъл по Ей Би Си глоба от 395 хил. долара за шега с президентската програма за известяване при бедствия и терористични атаки. В едно от изданията на шоуто звукът на системата е повторен три пъти като част от скеч. Епизодът е излъчен на 3 октомври - на същия ден миналата година, системата за известяване е тествана за пръв път, уточнява Би Би Си. Като част от теста тогава, повече от 200 млн. американски телефонни номера получават съобщение, озаглавено „Президентски сигнал за тревога“. Текстът гласи „ “. Програмата е създадена за много сериозни спешни случаи, като например ракетно нападение, тежки природни бедствия, масов тероризъм… В случай на национална заплаха, американският президент Доналд Тръмп е отговорен за съобщението - той казва на агенцията, която съблюдава системата, дали и кога да бъде изпратено то. Симулирайки звука на съобщението, шоуто на Джими Кимъл е нарушило правилата на телевизионното излъчване, твърдят от Федералната комисия по комуникации, регулираща телевизията в САЩ. Според правилата на регулатора, телевизиите няма право да излъчват тонове, имитиращи звука на системата, „за да се избегне объркване, да не се създаде „умора“ сред слушателите и фалшиво задействане“. Ей Би Си, която е в пакета компании на „Дисни“, признава, че е нарушила това правило на 3 октомври 2018 г., но в официално изявление се казва, че медията останала с впечатлението, че „ “. Телевизията допълва, че разглежда „ “.", "date": "2019.08.16", "title": "Джими Кимъл с глоба от $395 хиляди"}
{"url": "https://clubz.bg/86728-dans_shte_sledi_za_radikalizaciq_sred_uchenici_i_studenti", "text": "ДАНС ще получи непрекъснат достъп до информационните системи на минстерството на образованието, за да може да следи за радикализация сред ученици и студенти. Това каза пред БНР зам.-министърът на образованието Деница Сачева. Така тя коментира публикувана наскоро за обществено обсъждане инструкция, според която службата ще може да проверява данните за деца от предучилищна възраст до студенти непрекъснато. ДАНС ще следи дипломи, оценки и движение на децата и учениците (ПЪЛЕН ТЕКСТ) Според Сачева все повече деца приемат покани за приятелство от непознати онлайн и така се увеличава рискът. Сачева припомни и случаят с пловдивския ученик, който бе задържан по подозрение, че е вербуван от „Ислямска държава“ и е подготвял бомба вкъщи. До момента информацията, която е търсена от ДАНС, е била свързана основно със студентския статут на чужди и български граждани и е имало случаи на \n\tпредотвратяване на привличане на непълнолетни лица към радикални организации. И допълни, че в в момента ДАНС има право да изисква подобни данни, но контролът върху процеса е слаб.", "date": "2019.08.16", "title": "ДАНС ще следи за радикализация сред ученици и студенти"}
{"url": "https://clubz.bg/86736-gonzo_se_zavyrna_v_rodniq_si_klub", "text": "Георги Иванов-Гонзо се завърна в родния си клуб \"Локомотив\" (Пловдив) като спортен директор. Официално това ще стане от понеделник, но вече може да се счита, че бившият №9 работи на позицията. Иванов потвърди новината пред \"Спортал\" и добави, че не е било трудно босът Христо Крушарски да го убеди, тъй като е тръгнал във футбола от \"Лаута\". Двамата се срещнали на мач на \"Рилски спортист\" и бизнесменът го поканил да придружи отбора на реванша от Лига Европа срещу \"Страсбург\". \"Страсбург\" не остави шанс на \"Локомотив\" (Пловдив) Гонзо ще работи в екип с треньора Бруно Акрапович, на когото дава висока оценка, както и на представянето на тима. Той обясни завръщането си с желанието на Крушарски Локо да стане още по-стабилен клуб, който \"да надгради\" и с който да се съобразяват всички. Функциите на Иванов донякъде се дублират с тези на Чавдар Цветков, но засега легендата ще остане съветник по спортно-техническите въпроси. На 24 август предстои мач \"Левски\" - \"Локомотив\" (Пловдив), за който Гонзо ще се завърне на \"Герена\". Там преминаха най-добрите му години във футбола, след като бе трансфериран от Локо.", "date": "2019.08.16", "title": "Гонзо се завърна в родния си клуб"}
{"url": "https://clubz.bg/86734-globalni_oblaci_sa_nadvisnali_nad_evropejskata_i_bylgarskata_ikonomika", "text": "През второто тримесечие на 2019 г. според експресните оценки на НСИ растежът на брутния вътрешен продукт (БВП) в България е 0,2% спрямо предходното тримесечие и 3,3% в сравнение със същия период на 2018 г. Ръстът на годишна основа е малко по-нисък от отчетения през първото тримесечие на 2019 г. (3,5%), но малко по-висок от този за последните две тримесечия на 2018 г. (съответно 3,1% и 3,2%), подобна е тенденцията и при темповете на база предходно тримесечие. Инвестициите в основен капитал нарастват с 2,2%, а потреблението с 2,7% спрямо година по-рано. Ръстът на БВП през второто тримесечие в номинално изражение е около 8,4% на годишна основа. Високите номинални темпове на растеж през последните тримесечия са очаквано развитие, отчитайки бързото нарастване на разходите за труд и ценовите равнища като цяло. По последни данни, за второто тримесечие на годината средната заплата нараства с 12% спрямо същия период на 2018 г. Потребителските цени са с 2,9% по-високи през юли 2019 г. спрямо юли миналата година, а в периода април-юни нарастват с около 3,3% на годишна база. В месеците от втората половина на 2017 г. досега инфлацията трайно е между 2% и 3,5%. Цените на производител за вътрешния пазар също отбелязват нарастване за тримесечието с около 3,3% спрямо година по-рано, като в голяма степен това се дължи на увеличаване на регулираните енергийни цени. Растежът е съчетан с динамично развитие на заетостта – през второто тримесечие на 2019 г. броят на заетите нараства със 106 хил. спрямо второто тримесечие на 2018 г. Едновременно с това, коефициентът на заетост достига нови рекордни стойности от 75,7% за лицата на възраст 20-64 г. a безработицата достига историческо дъно от 4,2% (повече за пазара на труда) За първите шест месеца на годината износът на стоки нараства с 6,3% спрямо същия период на 2018 г., но през юни е отчетен спад от 6.4%. Все още няма отчетни данни за износа за услуги през юни, като за периода от януари до май той бележи ръст от 7,5%, при относително слабо увеличение от 3,6% в туризма и над 15% нарастване на постъпленията в бизнес услугите, включително в областта на информационните технологии и споделените центрове за обслужване. Влошената външна конюнктура е фактор за цялостна негативна тенденция в промишлеността - ръстът при индустриалното производство се забавя след март, като през юни вече е отчетен спад от 3,5% спрямо същия месец на 2018 г. Инвестициите в основен капитал, по експресните оценки на НСИ, също забавят нарастването си, като на годишна основа то е 2,2%. Публичните инвестиции се увеличават, като за полугодието капиталовите разходи в консолидирания бюджет достигат 1,5 млрд. лева (ръст от 11,4% спрямо същия период на 2018 г.). Основен фактор продължава да бъде ритъмът на реализиране на проекти, финансирани със средства от ЕС, като засега изглежда това се случва по-скоро бавно и в малък мащаб.  В частния сектор инвестиционната активност също изглежда относително ниска, макар все още да няма надеждни данни както за вътрешните, така и за чуждестранните инвестиции за периода. Същевременно, кредитът за нефинансовите предприятия към юни 2019 г. е с 4,6% по-висок от същия месец на предходната година, а жилищните кредити за домакинствата се увеличават с 11,8% на годишна база. Данните потвърждават очакванията за тревожни развития в европейската икономика. Годишният ръстът на БВП в еврозоната се свива до 1,1% (1,3% за целия ЕС), а спрямо предходното тримесечие – до 0,2%. В Германия се отчита минимален ръст на годишна основа от 0,4%, в Италия – нулев растеж, във Франция – 1,3%. Спрямо предходното тримесечие в Германия вече има спад от 0,1%, Италия – отново без промяна, във Франция – минимален ръст от 0,2%. Допълнително трябва да се припомни, че оживлението след 2013-2014 г. не засяга равномерно страните в общия пазар, като Италия е в трайна стагнация, с висок публичен дълг и слаб пазар на труда. Тези развития съвпадат с описания в лятната икономическа прогноза на Европейската комисия сценарий , който включва шокове от затруднения в международната търговия към производствения сектор на еврозоната, но скоростта на промяната изглежда по-бърза и е твърде вероятно ръстът за цялата 2019 г. да е по-нисък дори от ревизираната стойност от 1,2%. Запазва се тенденцията страните от Централна и Източна Европа (ЦИЕ) да отчитат по-бърз реален темп на растеж, т.е. да продължават процеса на „сближаване“ или конвергенция, от тези в Западна Европа, като средният ръст е около три пъти по-висок*. От една страна, процесът на конвергенция има дългосрочни фундаментални основания, като догонването е обусловено от все по-пълното използване на потенциала на общия пазар на стоки и услуги, подобряването на производителността чрез възприемане и трансфер на технологии, както и значителен поток от капитал. От друга страна, както и ЕК в лятната актуализация на икономическата си прогноза отбелязва, „има риск отделянето на ЦИЕ (т.е. поддържане на много по-висок растеж) да не е устойчиво за дълъг период, при продължаващи затруднения в индустриалното производство и международната търговия“. Обобщението в анализа на ЕК сочи, че ръстът на икономиките в ЦИЕ все още не е засегнат сериозно от проблемите в големите страни от еврозоната заради ефекта от усвояването на еврофондове и силното вътрешно търсене. Данните за няколко индикатора потвърждават подобна хипотеза. Разходите за труд за последните две години в региона се увеличават от 3 до 5 пъти по-бързо, отколкото средното за еврозоната. С други думи, отвореният пазар на труда, съчетан с все по-силната интеграция на веригите на добавена стойност, водят до изпреварващо увеличение на заплатите – между 15 и 22% за последните 24 месеца за повечето страни, и дори по-бързо в Румъния. Ниската задлъжнялост на домакинствата от своя страна е предпоставка за силна кредитна активност на банките, както за потребление, така и за покупки на жилища. Оживлението на пазара на имоти, заедно с публичните инвестиции, стимулират поне в краткосрочен план строителната активност. Тези фактори вероятно обясняват и различията в растежа на БВП за тримесечието. Полша отчита ръст на БВП от 4,1%, като за последните поне 4 тримесечия инвестициите в основен капитал нарастват с 9% до 11% на годишна основа, а добавената стойност в строителството – с 13-18%. В Унгария икономическият ръст е 5,1%, като инвестициите се увеличават с 15% до 20 % на годишна основа през последните тримесечия, а строителната активност – с 15% до 22%, като за първото тримесечие на 2019 г. е отчетен ръст от 45%. Подобна е картината и в Литва, която също отчита ръст на БВП, по-висок от този в България. За сравнение, в ЕС средното нарастване на добавената стойност в строителството е между 4% и 5% за последните няколко тримесечия, а в България – между 2% и 3%. Доколко вътрешното търсене може да компенсира негативните външни шокове ще зависи от размера и отвореността на икономиката, „графика“ но капиталовите разходи, финансирани с еврофондове, и кредитната активност на банките на всеки отделен пазар. Вече се вижда например, че най-силно зависимите от индустриалния износ икономики – Чехия и Словакия – отчитат по-нисък ръст, съответно 2,7 и 2,5%. През юни износът им спада съответно с 4,2% и 7,2% на годишна основа, а новите поръчки за промишлеността в Словакия спадат с 8,7% спрямо същия месец на 2018 г. По-слабият износ е предпоставка за общо свиване на индустриалното производство през месеца – с 3,2% в Румъния, 3,8% в Чехия, 2,1% в Словакия, 3,5% в България и т.н. Това са първи сигнали, че слабостта на икономиките в ядрото на еврозоната започват да влияят на динамиката в догонващите страни. В Германия износът спада с 8% през юни, индустриалното производство – с 6,2%, след като намалява през всеки от месеците от началото на годината. В Италия износът спада с 3,5%, а промишленото производство – с 1,2%, като само през февруари има лек ръст от месеците за периода. Спадът на БВП в Германия на тримесечна основа трябва да се разглежда като начало на неблагоприятни развития, които вероятно ще последват стартиралите и потенциални ограничения пред международната търговия (т.нар. „търговски войни“), както и структурните промени в китайската икономика. Еврозоната и ЕС като цяло, и особено Германия, са силно зависими от експортноориентираната си индустрия. Така например годишният износ от ЕС през 2018 г. на стоки за Азия е 760 млрд. евро, от които за Китай – 230 млрд., а за САЩ – 422 млрд. евро. Само Германия изнася за тези два пазара стоки за 93 и 109 млрд. евро. По-важно е обаче, че огромният ръст на вътрешните инвестиции в Китай, последвал глобалната криза от 2008 г. ** на практика „издърпва“ икономиката на Германия и свързаните с нея чрез нараснал 2,5 пъти внос на немски стоки,  предимно машини, оборудване и превозни средства. Този инвестиционен бум в Китай изглежда е пред своя край, като за първите шест месеца на 2019 г. годишният ръст на инвестициите е едва 5,8% , при над 10% ръст за всяка от годините от 2001 до 2016 г. и над 20% ръст за периода 2003-2013 г. Заедно с това, икономическият растеж за второто тримесечие спада до 6,2% - най-ниската стойност от 27 години насам. Описаните негативни тенденции, както и продължаващите структурни проблеми в част от големите икономики в ЕС, заедно с неяснотата на хода на Брекзит ще започнат да дават все по-осезаемо отражение върху българската икономика. Смекчаване на външните шокове в краткосрочен и средносрочен план може да има при рязко нарастване на новите инвестиции, повишаване на производителността, и евентуално активизиране на реализацията на проекти, финансирани по оперативните програми.", "date": "2019.08.16", "title": "Глобални облаци са надвиснали над европейската и българската икономика"}
{"url": "https://clubz.bg/86726-i_microsoft_prizna_razgovorite_v_skype_i_s_cortana_se_slushat", "text": "Microsoft стана поредния техногигант, който призна, че преслушва разговори на своите потребители, проведени в Skype или с гласовия асистент Cortana, съобщи Engadget. На този етап новината не е изненада - досега Apple, Amazon, Facebook и Google обявиха, че техни служители слушат подбрани аудиоклипове от своите услуги - чатове или гласови асистенти. И Facebook слушал гласовите ни разговори - в Messenger \"Новината\" дори не е официално обявена, а е вметната като тихичък ъпдейт на политиката за поверителност на компанията: Това важи за Skype, Skype Translator, Cortana, и поддръжката на компанията - Microsoft Support. Apple спира автоматичното слушане на въпросите към Siri Amazon призна: Alexa пази всяка дума, която й кажеш Компанията на Бил Гейтс обаче не е обявила още дали ще спре тази практика. Facebook, Google и Apple всъщност споделиха, че са правили това \"до миналата седмица\", и вече прекратяват практиката. Amazon пък даде на потребителите опцията да откажат възможността хора да слушат записите. Apple спира автоматичното слушане на въпросите към Siri Amazon призна: Alexa пази всяка дума, която й кажеш", "date": "2019.08.16", "title": "И Microsoft призна: разговорите в Skype и с Cortana се слушат"}
{"url": "https://clubz.bg/86709-erdogan_naredi_byrzo_da_se_stroqt_aec", "text": "Турският президент Реджеп Тайип Ердоган нареди да бъде максимално ускорена реализацията на проектите за изграждане на атомни електроцентрали в страната, предаде ТАСС.  \n\tС цел да няма забавяне при осъществяването на проектите за атомни електроцентрали, реализирани в координация с министерството на енергетиката и природните ресурси, както и за по-ефективно използване на атомната енергия за мирни цели, следва да бъде отделено максимално внимание на изпълнението на ангажиментите на всички съответни държавни структури и министерства и да бъде осигурена всякаква необходима подкрепа за осъществяването на въпросните проекти, се казва в нареждане на Ердоган, публикувано днес в турския Държавен вестник.  \n\tВ документа е посочено още, че за Турция има голямо значение успешната и безопасна реализация на проектите за атомни електроцентрали на територията на страната. \n\tТова ще помогне на републиката да покрие потребностите си от електроенергия и да намали зависимостта си от внос на енергийни ресурси, се казва в текста.  \n\tТурция планира идните години да изгради три атомни електроцентрали. В момента в окръг Мерсин (Южна Турция) се изгражда АЕЦ Аккую. Властите планират да изградят АЕЦ и в черноморския окръг Синоп и обмислят изграждането на трета атомна електроцентрала в страната, съобщава БТА. ", "date": "2019.08.16", "title": "Ердоган нареди бързо да се строят АЕЦ"}
{"url": "https://clubz.bg/86713-nov_serial_po_mejduzvezdni_vojni_s_yuyn_makgregyr", "text": "\"Дисни\" готви нов сериал по \"Междузвездни войни\" за новата си стрийминг платформа Дисни+, съобщи Engadget. Излезе спойлер от деветия филм на \"Междузвездни войни\" Става дума за продукция, фокусираща се върху Оби-Уан Кеноби, учителят на Люк и Анакин Скайуокър (Дарт Вейдър). Компанията води преговори с Юън Макгрегър, който изигра Оби-Уан във втората трилогия. Имаше планове за подобен филм като един от междинните \"Истории от Междузвездни войни\", които излизат в годините, в които чакаме епизодите 7-8-9. След успеха на Rogue One и неуспеха за Solo обаче компанията се отказа да прави пълнометражен филм за Оби-Уан. Тоширо Мифуне отказал ролята на Оби-Уан Кеноби Така ще можем да видим по-дълга и дълбока история за майстора джедай в годините между еп. 3 и \"Нова надежда\", когато Империята властва над галактиката. \"Дисни\" работи и над \"Мандалорианеца\", написан и продуциран от Джон Фавро, и продължение на Rogue Onе. Тоширо Мифуне отказал ролята на Оби-Уан Кеноби", "date": "2019.08.16", "title": "Нов сериал по \"Междузвездни войни\" с Юън Макгрегър"}
{"url": "https://clubz.bg/86717-eto_gi_pobeditelite_v_igrata_na_sp_%E2%80%9Eklub_z%E2%80%9C", "text": "Изтеглихме победителите в играта на списание „Клуб Z“. През юли голямата награда бе осигурена от издателство   – романът „Задругата“ от Добри Божилов. ​Ето и кои са победителите: За да получат наградите си, късметлиите, които спечелиха, е достатъчно да изпратят съобщение във Facebook страницата на   или на   в рамките на 30 дни след обявяването им. Оставете ни телефон, за да се свържем с вас, или направо ни напишете адреса си, за да ви изпратим наградата. Допълнителна информация може да бъде получена на телефон 02/4 055 055, или на e-mail: office@clubz.bg. Честито на победителите! А на останалите – късмет със следващата ни корица. Играта започва днес!", "date": "2019.08.16", "title": "Ето ги победителите в играта на сп. „Клуб Z“"}
{"url": "https://clubz.bg/86712-hristofor_karadjov_edinstveno_idiotski_sporove_sybirat_masovata_energiq_v_bylgariq", "text": "Това сподели в предаването „Преди всички“ на БНР Христофор Караджов, преподавател по журналистика в Калифорнийския университет, който се връща в родината за първи път от 8 години*. Той се запита - колко хора у нас искат промяна в системата за правосъдие и във всички други проблемни области. Относно САЩ, където живее от години и слуховете за предстояща рецесия, той прогнозира, че  Пàра в свирката \"От беглите си впечатления, които имам, откакто се върнах в България, забелязвам, че е правено нещо, вложени са усилия в помощ на хората с увреждания, но не са пълноценни. Например, имаш скосявания на площад Народно събрание пред БАН, но на отсрещния тротоар няма. На ул. „Шипка“ има добри скосявания, но на други има дупки, което е опасно. Подлезите са много стръмни“, каза Караджов, който от 2012 година се придвижва с инвалидна количка заради претърпян инцидент. Той даде пример с Мексико, където в граничните райони навсякъде има скосявания, включително и в магазините. \"На практика всеки един от нас - с напредване на възрастта, на разни болести, ще изпадне в едно такова състояние - това е почти гарантирано. Затова тярбва да се мисли\", апелира Караджов. Той с усмивка отбеляза, че още не е срещнал човек, който да негодува: Караджов разказа още как за скорошна среща с конгресмен в Капитолия, трябвало да качва капитолийския хълм, \"където законите на физиката не работят в твоя полза\". Само там е молил хора да му помогнат, иначе няма непреодолими препятствия пред хора с колички.", "date": "2019.08.16", "title": "Христофор Караджов: Единствено идиотски спорове събират масовата енергия в България"}
{"url": "https://clubz.bg/86721-peticiqta_sreshtu_plamen_georgiev_moje_da_prerasne_v_protest", "text": "Подписката сред българи, които живеят във Валенсия срещу назначаването на бившия шеф на КПКОНПИ Пламен Георгиев за генерален консул, е напът да прерасне в открит протест. Само за няколко часа вече близо 2 хиляди души са се включили в петицията до премиера Бойко Борисов и външната министърка Екатерина Захариева с искане Георгиев да бъде отзован. Мотивът на външно министерство за излъчването на Георгиев за поста е владеенето му на испански език и добрата му работа с правоохранителните органи. Българи във Валенсия откриха подписка - не искат Пламен Георгиев Той посочи, че до този момент към недоволството на сънародниците ни няма реакция от българските институции.  Пламен Георгиев - новият консул във Валенсия и на Балеарските острови Пеци Петров сподели, че живее на повече от сто километра от Валенсия. Пламен Георгиев - новият консул във Валенсия и на Балеарските острови", "date": "2019.08.16", "title": "Петицията срещу Пламен Георгиев може да прерасне в протест"}
{"url": "https://clubz.bg/86682-selekciqta_e_otvoren_proces_igraem_mach_za_mach_shte_dadem_110", "text": "Футболният сезон вече започна - криво-ляво. Много неща се променят, но има и такива, които не мърдат. Гледаме ги и слушаме всеки сезон. Като например фразите на играчи, треньори и клубни босове и функционери край българските стадиони. Лошото е, че напоследък и извън терена няма артисти като преди. Помните ли варненецът Иво Димов например? Някога, когато премина в ЦСКА, той заяви на Армията, че избрал “червените” пред “Литекс”, тъй като в Ловеч имало Той говореше за себе си в трето лице, отплесваше се, сменяше темата от футбол на ядрена физика, история и философия. Поучаваше репортерите. Сега няма такива образи. Един Венци Стефанов ни остана. И Димитър Пенев. Понякога Валери Божинов. Все по-рядко Вили Вуцов. Христо Крушарски е свеж полъх. Клуб Z прави подборка от най-често употребяваните клишета в българския футбол. Някои от тях явно ще си останат евъргрийни. Полицейският език има нужда от превод на български И това са не просто клишета, много често тези фрази нямат много общо с реалността. Толкова е “отворен” процесът, че българският футбол вече от години прилича на хан. Само дето не се знае кой пие и за какво точно се плаща. Вземат се играчи “на кило” и те най-често са свободни агенти. Абсолютен пълнеж. Ние сме задният двор на Европа не само за автомобили, но и за играчи. Много бързо се разбира колко са подготвени “момчетата”. По правило българските футболисти рухват физически след около 60-ата минута, без значение по кое време на сезона играят. А “момчетата” - по адрес на играчите от отбора, е сред най-често употребяваните думи в речника на босове и треньори, че и на журналисти. Из изявленията на треньорите след всеки мач в първото телевизионно интервю. А какво не достига, знаем добре - поне онези, които още гледаме български футбол. А тези фрази да ви звучат познато? Така ги върнахме хората, че билетите за мач се харчат по-добре и от лотарийни билети. Абсолютна класика, която може и да не чуваме вече толкова често, но няма как да минем без нея. Това с глобите е любима журналистическа дъвка. Излиза, че всеки път щом си загубил трябва да плащаш глоба. Няма мърдане. Съдията винаги е виновен. Че кой друг? Тази реплика беше по-позната в миналото - когато български футболисти все още преминаваха в ЦСКА и “Левски”. Няма как сега някой бразилец или африканец да каже, че от малък е носил шал на единия от двата бивши гранда. Скука. Евъргрийн, особено ако си на “Българска армия”, “Герена”, в Пловдив… Флиртуването с публиката ще си остане в речника на футболните хора. А чували ли сте играч от Западна Европа да благодари така на запалянковците си? Като се има предвид, че много често в българските тимове на сезон се сменят по двама-трима треньори, излиза, че всеки предходен първо обединява, а после разединява. Идва следващ - и той така. И до безкрай. На колко процента ще се раздадете? Особено трогателна самокритика след загуба на “Левски” или ЦСКА-София. Един достоен финал. Фраза, превърнала се и в нещо като житейска мантра за мнозина, свързани с футбола в България.", "date": "2019.08.16", "title": "Селекцията е отворен процес... Играем мач за мач... Ще дадем 110 %"}
{"url": "https://clubz.bg/86720-pochina_bivshata_basketbolistka_penka_stoqnova", "text": "Тъжна вест застигна българския баскетбол. След дълго боледуване на 69-годишна възраст си отиде една от легендите на женския ни баскетбол - голямата Пенка Стоянова. Родена е на 21.01.1950 г. в град Карлово. Баскетболната й визитка е повече от впечатляваща, като с изявите си по терена, с усмивката си, с позитивността си и съветите си остави огромна диря в сърцата на всички баскетболни фенове не само у нас, но и в Европа и света. С националния екип е сребърна медалистка от олимпийските игри в Москва през 1980 г., има и бронз от игрите в Монреал през 1976 г. Участва в 8 европейски първенства.  Трикратна шампионка на България с отбора на “Марица” (Пловдив) през 1971-а, 1973-та и 1974 г. с треньор Тенчо Начев. В националния отбор има записани 580 мача. Пенка Стоянова е първата българска баскетболистка, която играе професионално в чужбина. От 1981-а до 1983 г. е състезател на италианския “Рома”. Включвана е в символичните петици на Европа от вестник “Кориере дело спорт”. Клуб Z изказва съболезнования на близките на Пенка Стоянова.  Поклон пред паметта й.", "date": "2019.08.16", "title": "Почина бившата баскетболистка Пенка Стоянова"}
{"url": "https://clubz.bg/86718-zapochva_novata_igra_na_sp_%E2%80%9Eklub_z%E2%80%9D", "text": "Задава се новият брой на списание „Клуб Z“. Можете да го намерите и в удобния   на сайта ни на хартия или PDF. По традиция списанието пристига при вас с нашата поредна игра. Голямата награда е осигурена от нашия партньор издателството за българска литература  . Има ли по-добър подарък от книга? Едва ли. Участвайте в играта и може да спечелите „Задругата“ от Добри Божилов. снимка Правила на играта, за да участвате в жребия за нашите награди: Продължите лност: Награди: Печелившите ще бъдат изтеглени на 15 септември 2019 г., а имената им ще бъдат публикувани на нашите страници във Facebook и в сайта www.clubz.bg. Успех!", "date": "2019.08.16", "title": "Започва новата игра на сп. „Клуб Z”"}
{"url": "https://clubz.bg/86708-eto_kak_se_ocenqva_natiskyt_na_bylgariq_vyrhu_religiite", "text": "Държавните ограничения върху религиите се увеличават навсякъде, като класацията по този показател продължава да се води от мюсюлманските страни. Това показва годишният доклад на    По скалата от 1 до 10 България има средни оценки - 4,5 по отношение на фаворизирането на определена религия; 4,3 за оценка на общото законодателство, 4,9 за тормоз към религиозни групи, 6 за ограниченията на религиозната дейност от правителството и 6 за враждебността спрямо религиозни норми. С 3,3 е оценено насилието между религиите, с 2,5 индивидуалния тормоз и 3,3 религиозното насилие от организирани групи. Съседна Гърция е на 4-то място по отношение на подкрепата от правителството към определени религии. Преди нея са само Афганистан, Бахрейн и Бангладеш. В Гърция православието е \"преобладаваща религия\", а държавата финансира обучението и плаща заплатите на духовниците. След Гърция е Исландия, където правителството дава финансова подкрепа на Лутеранската църква, каквато другите религии не получават. В топ 20 е и Великобритания, в която монархът е и глава на Англиканската църква. Общо 52 държави, сред които Китай, Индонезия и Русия, налагат тежки или много тежки ограничения на религиите. През 2007 г. в тази група е имало 40 държави. Броят на страните, в които тормозът е най-висок, се е увеличил от 39 на 56. \"Пю\" събира информацията си от десетки публично достъпни източници, включително ежегодните доклади на Държавния департамент на САЩ и Комисията за международни религиозни свободи, организации на ЕС и ООН и няколко независими институции.", "date": "2019.08.16", "title": "Ето как се оценява натискът на България върху религиите"}
{"url": "https://clubz.bg/86719-bsp_bojko_borisov_katastrofira_s_kontrola_na_pytishtata", "text": "Бойко Борисов катастрофира с контрола на пътищата в страната. Това каза заместник-председателят на ПГ на „БСП за България\" Георги Свиленски. Според него въпреки всички мерки жертвите по пътищата и пътно-транспортните произшествия се увеличават. Според него за изгорялата магистрала \"Струма\" институциите си прехвърлят отговорността, но всички институции се обединяват от едно единствено име - това на Бойко Борисов.", "date": "2019.08.16", "title": "БСП: Бойко Борисов катастрофира с контрола на пътищата"}
{"url": "https://clubz.bg/86710-andrej_rublov_eliminira_federer_v_sinsinati", "text": "Андрей Рубльов елиминира Роджър Федерер в третия кръг на Мастърс турнира в Синсинати, САЩ - 6:3, 6:4. Руснакът е под №70 в ранглистата, докато Маестрото седем пъти е печелил надпреварата. Рубльов заяви, че това е най-голямата победа в кариерата му досега. Федерер го похвали. На четвъртфинала Андрей ще срещне своя сънародник Данийл Медведев, който се наложи с 6:2, 6:1 над германеца Ян-Ленард Щруф. Световният №1 Новак Джокович не допусна изненада - 6:3, 6:4 срещу Пабло Кареньо Буста. Следващият му съперник е Люка Пуй, справил се трудно с Карен Хачанов - 6:7(3), 6:4, 6:2. Междувременно Анди Мъри, който отпадна в първия кръг в Синсинати при завръщането си на сингъл след операцията на тазобедрена става, няма да участва по никакъв начин на US Open.  Британецът заяви, че е приключил с двойките и ще се съсредоточи само на единично, но не се чувства готов да играе в Ню Йорк. През следващата седмица Анди ще участва на турнира в Уинстън-Салем заедно с Кевин Андерсън, Денис Шаповалов, Томас Бердих и т.н.", "date": "2019.08.16", "title": "Андрей Рубльов елиминира Федерер в Синсинати"}
{"url": "https://clubz.bg/86706-magistralata_kym_gyrciq_shte_ostane_zatvorena_pone_oshte_2_sedmici", "text": "Магистрала “Струма” край Дупница ще остане  , съобщава БГНЕС. Всички коли се пренасочват по стария път - Е-79. Затвореният участък е 10 км - между пътен възел Дупница и п.в. Бобошево. Собственик на \"Вторични\" от Дупница стопи 13 колони на магистралата - 5 тежко В края на работната седмица се очаква интензивен трафик и задръствания, заради промяната в движението, напомня агенцията. Причина за изваждането на АМ \"Струма\" от експлоатация е пожар, който избухна в депо за вторични суровини, което се намира под един от мостовете. Магистрала \"Струма\" все още е затворена заради пожар Ето какво съобщи АПИ: Свлачище затрупа Е 79 в посока Гърция Междувременно при тежка катастрофа в посока Гърция край Кочериново на пътя Е-79 загинаха майка и дъщеря. Ударили са се челно превозващ работници. \n\t  \n\tДвама са загинали на място, един е ранен и е откаран в болница, съобщи \"Дарик\".  Първоначалната версия на полицията е, че бащата, който е шофирал, е заспал и е навлязъл в лентата за насрещно движение, където челно се е сблъскал с буса.  съобщават от МВР. Трафикът от Дупница към Благоевград е по АМ \"Струма\", а обратно – от Благоевград към Дупница е по стария път I-1. Регулира се от служители на Пътна полиция. Магистрала \"Струма\" все още е затворена заради пожар Свлачище затрупа Е 79 в посока Гърция", "date": "2019.08.16", "title": "Магистралата към Гърция ще остане затворена поне още 2 седмици"}
{"url": "https://clubz.bg/86691-kato_mechti_na_tri_rakii", "text": "Представите ни за невежество ще се променят с влизането на Слави Трифонов в политиката. Предстои да се разкрият нови залежи от пълно безхаберие, нови пластове от пошъл популизъм – по-привлекателен от досегашния, но и по-опасен. Ще ви припомня една малка сценка от шоуто отпреди месеци. За незначителните детайли не мога да бъда конкретна, пък и не те са важните. Пак вървяха някакви протести и в шоуто беше пристигнало писмо, че кметът на един град – ако не бъркам, Смолян, забранил протест, защото организаторите му не били поискали разрешение. След прочитането на писмото на гражданина, Слави Трифонов държа реч. Като казвам реч, имам предвид ораторски способности на Фидел Кастро и Муамар Кадафи, а не на днешните наши изказващи се по митинги. Разпалено, все по-разпалено, най-разпалено той се гневеше, че за да протестираш, трябва да имаш разрешение да протестираш, в което даже трябва да си съобщиш маршрута на протеста, както пишеше гражданинът. Ама това било абсурд! Как така ще искаш разрешение да протестираш точно от този, срещу когото протестираш – никакъв смисъл нямало в това и какви са тия местни врагове на демократичното право на протест и т.н. Около десет минути. Колкото обикновено траят гневните речи на Слави Трифонов. На диванчето седяха двама от сценаристите и кимаха утвърдително, а откъм бенда се чуваше познатият пронизителен смях, който в дворцовите среди са наричали „смях на свитата“, възпроизвеждан от определени хора при произнесена от краля смешка. По една време Иван Кулеков, човек, който с единия крак винаги е бил в журналистиката, се сети – и го каза!, – че май наистина при протест трябва да се иска разрешение, защото веднъж присъствал на един протест и там станало дума за разрешение. Така е, не май, а наистина е така. Такъв е законът. Хубаво говори Слави, лесно се пали и даже може да запалва и други, но не е наясно с много неща. Най-вече с това, че демокрацията не означава, че ако народът поиска, всички трябва да тръгнем със зелени гащи (помните това забележително определение за демокрация, вярвам) , а правила. Правила, които работят точно, за да я има демокрацията. И едно от тези правила е, че за да работи демокрацията за нас, първо ние трябва да поработим за нея. Всичко това можеше да е само незначителен епизод от едно шоу. Впрочем не единствен. И други примери могат да се разкажат, в които артистичният гняв на водещия е многократно по-голям от образоваността му по темата, но не е това целта. Слави Трифонов има едно изключително качество – може да събере, да поддържа, да мотивира екип. И да работи в екип. Това не е малко умение, особено в България, където екипите по-често се разцепват, отколкото обединяват. Българи в екип е сложна конфигурация. Той си знае как успява, това, което се вижда отстрани за 19 години е, че без никакво съмнение успява. Затова имах надеждата, че сега, когато вече влиза в политиката, към този екип ще бъдат присъединени хора, чиято работа е да разбират от политика и демокрация доста повече от сценаристи, чиято работа е да забавляват аудиторията. Експерти, съветници, консултанти – каквито искате ги наречете, но това трябваше да е първата работа на Слави Трифонов, след като обяви, че се устремява към политиката. Тези дни обаче се появи учредителната декларация на новото политическо формирование и стана ясно, че нищо подобно не се е случило. Нещата са на нивото на въпросите от референдума, тоест на нивото на квартален популизъм. Даже не на площаден, а на квартален, защото точно в кварталните кръчми между две питиета хора си мечтаят неща, каквито Слави Трифонов им обещава, без да си дават сметка, че това, което звучи добре, не е непременно добро. Да вземем идеята народните представители да станат 120 от 240. Мечта на три ракии – по-малко хайлази за издръжка, по-малко недомислия, по-малко командировъчни, по-малко луксозни автомобили, по-малко баджанаци, етърви и шуреи за уреждане, по-малко евтини луксозни апартаменти, по-малко арогантност. На пръв поглед само предимства. Да оставим настрана, че такава промяна не може да стане без Велико народно събрание (400 души, които набързо ще изядат спестеното от 120-те). Но да си представим – решено е депутатите да са 120 и да ги избираме както досега, с партийни листи. Нали можете да се досетите кои ще са водачите на листите – най-преданите, най-верните – не на идеята, а на съответния вожд. А по една природосъобразна причина най-верните и най-преданите, са едновременно с това и най-глуповатите. Не че сега – при 240 депутати – няма такива. Напротив, има ги и са поне 120, ако не и повече. Е, при 120 ще останат само такива. Народното събрание ще се превърне в хор от верноподаници на няколко човека, нито един свестен, почтен човек няма да може да се включи в тази малка бройка, при 240 шансът да се промъкне читав човек е по-голям. Няколко да успеят, това е все пак гаранция, че в парламента ще се чуват и самостоятелни разумни гласове, не само партийни припеви. Но, ще кажете вие, Слави Трифонов едновременно с това предлага и мажоритарна система, това е голямата разлика. Да, разлика е. И тя ще отвори вратите на парламента за хората с големи пари, така, както вече го направи също приятно звучащата промяна, че  субсидиите на партиите се намаляват на 1 лев (друг евтинеещ популизъм от референдума, за прокарването на който вина носи изцяло ГЕРБ, цинична вина впрочем.) Не вярвам, че човек с големи пари ще използва мажоритарната възможност и ще се кандидатира за депутат. Най-малкото защото ще му е скучно като на Андрей Слабаков в европейския парламент. И още защото човек с големи пари е зает или да ги харчи, или да прави повече пари. Но на човека с многото пари ще му е много лесно да си купи клонинг, който ще урежда неговия бизнес в парламента. Не че и сега няма такива клонинги сред 240-те, но тогава ще са всички 120. Подобна съдба очаква и регионалните полицейски шефове (както и други споменати в учредителната декларация постове, предложени за пряк избор). При тях ще е дори още по-лесно – по-малък мащаб, с по-малко пари ще може да се купи местното управление на полицията. Този анализ няма за цел да разгроми цялата учредителна декларация на „Няма такава държава“, чиято поява е по-скоро освежителна, защото всяко ново формирование би било хвърлен камък в застоялото и вече вмирисано до непоносимост политическо блато. Но фактът, че декларацията поверява демокрацията уж чрез народа, но в ръцете само на хора с много пари, изтри всичките надежди, че се появява нещо наистина ново. Колкото и да мразим партиите, те са колоните, около които се конструира демокрацията. Друго не е измислено, а когато това друго го мислят сценаристи на забавно шоу, то е, както може да се очаква смешно, в този случай сатирично, пародийно, гротесково смешно. Въпросът е колко души разбират, че е така.", "date": "2019.08.16", "title": "Като мечти на три ракии"}
{"url": "https://clubz.bg/86695-mityt_udstok_69", "text": "Така започва материалът на американското списание „Тайм”, посветено на рок фестивала Удсток през 1969 г. Заглавието на статията, излязла на 29 август същата година, е „Посланието на най-големия хепънинг в историята”. И наистина, какво превърна тази отдалечена от цивилизацията местност, скътана в пазвата на планините Катскил на щата Ню Йорк, в събитие от епохално значение? Събитие, за което вече половин век още се говори и пише, за което правят филми? Събитие, което не само надхвърли представите за рок концерт, но създаде своя „Удсток нация” и свое „Удсток поколение”. Днес, случилото на онзи рокфест все още ни кара да мечтаем – за свобода, за бунт и непокорство, необременени от предразсъдъци и всякакви догми и фалшиви ценности. Кара ни да копнеем за обич и искреност, да обичаме и непознатите, да опитваме да опознаем себе си, природата, света около нас. Помага ни да останем млади. Противно на клишетата идеята за създаването на рок фестивала в Удсток възниква случайно и няма нищо общо нито с контракултурата от 60-те години на миналия век, нито с рокендрола, нито дори с бунтовете за човешки права и социална справедливост. На 22 март 1967 г. на страницата с обявите във в. „Ню Йорк таймс” се появила кратка, почти невидима информация, съдържаща едно-единствено изречение: „Двама млади мъже с неограничен капитал търсят интересни законови възможности за инвестиции и бизнес предложения.” Тези двама млади мъже са бизнесмените Джон Робъртс и Джоел Розенмън. Обявата им моментално хванала окото на друг млад човек, самообявил се за хипи рокендрол промоутър, който току-що е организирал своя пръв несъвсем успешен рокфест в Маями, Флорида. Името на този човек е Майкъл Ленг. Видял обявата в „Ню Йорк таймс”, Майкъл се обадил на своя партньор Арти Корнфелд и заедно звъннали на бъдещите инвеститори. Целта им била да намерят средства, за да построят супермодерно звукозаписно студио в бохемския анклав, намиращ се в близост до река Хъдсън и планините на щата Ню Йорк, център на който бил градчето Удсток. Още в началото на ХХ век Удсток и районът край него се славели като рай за артистичния свят – актьори, художници, писатели. През годините популярността на Удсток и околностите продължавала да расте и в средата на 60-те години в него започнали да се заселват някои от най-известните музиканти от онова време като Боб Дилън и групата „Дъ Бенд” (за които по-късно режисьорът Мартин Скорсезе ще направи документалния филм - „Последният валс”, б.а.) например. Майкъл Ленг и Арти Корнфелд били убедени, че инвестицията в звукозаписно студио в района на Удсток, където в момента живеел дори Дилън, щяла да е успешна, защото щяла да привлече музиканти от цялата страна. Но Робъртс и Розенмън не останали впечатлени от предложението му просто защото вече били инвестирали в подобно нещо. Ленг обаче дал друга идея – да се организира рок концерт в Удсток, който да промотира бъдещото студио. Така със събраните от него средства да се пристъпи към изграждането му. Концертът допаднал на инвеститорите и четиримата млади мъже започнали трескаво да работят по проекта. В процеса на подготовката Майкъл Ленг успял да се свърже също и с Джон Морис, който бил бивш мениджер на най-големия рок промоутър по това време в САЩ и организатор на впечатляващия за онези години фестивал „Филмор Ийст” – Бил Грам. За концерта в Удсток Морис осигурил участието на почти всички музиканти, свирили на \"Филмор Ийст\". Плюс групите, поканени от Майкъл Ленг, те автоматично превръщали събитието в Удсток в най-голямото сибиране на една сцена на най-добрите изпълнители в момента. Организаторите очаквали на концерта да се съберат от 30 000 до 50 000 души. Всичко вървяло добре, докато изведнъж не се усетили, че на територията на Удсток няма място, което да побере толкова народ. Опитали да го направят в близкото градче Уолкил, но щом местните разбрали, веднага изпратили протестна нота от 2000 подписа срещу „масовата инвазия на хипита и наркомани” и работата се разпаднала отново. Отчаяни, че проектът може да се провали, преди да се е осъществил, Майкъл Ленг и колегите му започнали да обикалят с хеликоптер и да оглеждат внимателно всички поляни, ферми, паркове и долини наоколо и да търсят подходящ алтернативен терен. Така почти случайно – от небесата, попаднали на ферма, която поради своя хълмист релеф представлявала нещо като естествен природен амфитеатър, идеален за концерт. Фермата била за производство на мляко и принадлежала на Макс Ясгур от градчето Бетел. Макс Ясгур по това време имал здравословни проблеми и се нуждаел от допълнителни финансови средства. Срещу 50 000 долара той се съгласил да даде под наем 600 акра от земята си на Майкъл Ленг, за да организира концерта. Ясгур, който бил един от уважаваните граждани на Бетел, лесно получил разрешение от местното кметство за организране на феста. И нещата потръгнали. Мълвата за грандиозния рок фест скоро стигнала до съгражданите на Ясгур. И някои подели кампания за блокирането на събитието. За да запази добрия тон и спокойствието в градчето си, Макс се замислил как да развали вече подписания договор. Срещу него жителите на Бетел издигнали огромен плакат: „Спрете музикалния фест на Макс. Не на 150 000 хипита. Не купувайте млякото му!” Това обаче страшно раздразнило г-н Ясгур и той дал окончателното си съгласие подготовката по фестивала да продължи с пълни обороти върху земята на неговата ферма. Залисани по проблемите около мястото, Ленг и хората му изведнъж разбрали, че пред тях стои трудност, която никой не е предвидил. Абсолютно неочаквано 186 хиляди билета били изкупени в предварителните продажби, а интересът към събитието им продължавал да расте с бясна скорост. Три седмици преди концерта нищо не било готово. Не само че организаторите нямали готовност да осигурят на хората, желаещи да дойдат, условия за най-елементарни потребности като подслон, душове, тоалетни т.н., но нямало достатъчно питейна вода, храна, дори и охрана. След като от полицията в Ню Йорк отказали съдействие, хората на Майкъл Ленг се свързали с представителите на хипи колония от Ню Мексико, позната като „Свинската ферма”. Хипарите естествено веднага се съгласили да поемат охраната. На въпрос на журналистите как щели да се справят с буйстващата публика лидерът им Хю Ромни отвърнал типчно по хипарски: „Ще ги поливаме с газирана вода и ще ги замеряме с торти.” Но неуредиците не свършвали с това. Преди още да бъдат издигнати загражденията за концерта, 50 000 души се изсипали на поляната. Дори на 15 август, в петък, когато се открил фестивалът Удсток, толкова много народ дошъл, че километрични опашки от коли и хора плътно задръстили пътищата към фермата на Макс Ясгур. И за да е хаосът още по-пълен, нетърпеливата публика разкъсала загражденията и тълпата нахлула волна на поляната пред сцената.  Единственото, което организаторите могли да направят в случая, било да се примирят със съдбата си и да обявят, че оттук нататък концертът Удсток става безплатен. Последната надежда на Майкъл Ленг и инвеститорите да получат някаква възвръщаемост на парите си, вложени в начинанието, били от евентуална продажба по правата на филма за Удсток или от записите с музиката към него. Десетина години по-късно успели. Дори повече, отколкото изобщо са очаквали. И все пак трябва да се знае, че по своята същност, замисъл и осъществяване фестивалът Удсток е преди всичко рок концерт. Групите и музикантите, свирили на него от 15 до 17 август, били едни от най-полулярните за своето време. Интересно е и кои не успяват да дойдат. „Джеф Бек Груп\" например се разпадат няколко седмици преди фестивала. Музиканите от „Айрън Бътерфлай\" остават блокирани на летището. Певицата Джони Мичъл пък трябвало да се яви в тв шоуто на Дик Кавет. Музикантът Итън Браун е арестуван три дни преди концерта заради наркотици и е в затвора. „Бийтълс\" също не успяват, защото Джон Ленън обяснил на организаторите, че не може да събере останалите трима членове от групата. „Лед Цепелин\" отказват участие, защото получават предложение да свирят за повече пари същия уикенд в Ашбъри парк, Ню Джърси. Боб Дилън казал твърдо \"не\", защото му омръзнало хипита да се навъртат около дома му. От „Джетро Тъл\" преценили, че няма да е кой знае колко значимо участието им в Удсток. Фестивалът обаче се превръща в изключително арт събитие, културен хепънинг, сборище на художници, поети, артисти, които в паузите творят и представят произведенията си на публиката. В един от антрактите например Том Лоу от хипи колонията, натоварена с охраната на концерта, застава на централната сцена и заедно с около 100 000 прави йога упражнения. Издигнати са много палатки, в които се предлагат картини, книги и всякакви дреболии. Според очевидци около 85 000 души се събират пред павилионите за индианско изкуство например. Издигнати са трибуни, на които радикални политически групи разпространяват идеиите си и разговарят с хората. Определени са дори места за детски площадки, но паралелно имало и такива, на които наркодилъри да продават стоката си – марихуана, хашиш, LSD. Построена била специална сцена, на която местни рок групи, поети, актьори, мимове, акробати и жонгльори идвали да четат стихове и да забавляват множеството. Един от най-запомнящите се моменти на Удсток настъпва, когато младите хора, изтощени от жегите, дъждовете и калта, започват масово да свалят дрехите си и голи се потапят в хладните води на трите езера в района на фестивала. И въпреки всичките неуредици и проблеми Удсток минава в дух на любов, на братство и търпимост. Без безредици, без сблъсъци, без омраза. По време на целия фест има три смъртни случая – един от свръхдоза, един от спукан апандисит и един от инцидент с трактор. На финала, когато Джими Хендрикс, удря жиците на китарата си, вече е 9 ч. сутринта на понеделник 18 август 1969 г. Той свири два часа. Повечето от хората, изтощени от трите безсънни дни и нощи, са си тръгнали, но това, което остава след тях, е легендата. Роден през 1969-а – година след най-кървавите 12 месеца в историята на света след Втората световна война, когато са студентските бунтове във Франция, Италия и САЩ, Пражката пролет в Чехословакия, бунтовете за социална справедливост и човешки права в САЩ и по света, разгарът на войната във Виетнам, убийствата на д-р Мартин Лутър Кинг и Робърт Кенеди, фестивалът Удсток излиза извън границите на традиционната представа за културно събитие. Превръща се в мит. Защото оказва огромно културно, политическо, социално влияние върху формирането на съзнанието на съвременното общество. Привлечени и от големия брой на най-добрите музиканти и стилове от онова време, младите хора на Удсток '69 изтърпяват ужасни климатични условия. Валят дъждове, няма достатъчно питейна вода, храна, подслон, сухи дрехи и тоалетни. Но въпреки всичко те успяват три дни да живеят заедно в мир, хармония, разбирателство, уважение и споделяне на ограничените ресурси, с които разполагат. „Нещо, което едва ли някога някъде може да се случи така спонтанно и сред толкова много хора, събрани на едно място”, завършва проф. Дойл. А днес легендата продължава. Духът на онзи първи Удсток е жив, защото винаги има надежда, нали?", "date": "2019.08.16", "title": "Митът Удсток '69"}
{"url": "https://clubz.bg/86698-djanis_djoplin_mi_beshe_gadje_video", "text": "Кънтри Джо е издал над 30 албума с музика. Написал е стотици песни в различни жанрове, сред които има и филмова музика. Името “Кънтри Джо”, също е шегаджийско. То идва от прякора, с който американците някога наричали съветския диктатор Йосиф Сталин - Кънтри Джо, Народния Джо. Митът Удсток '69 Заварвам Джо в дома му в Бъркли, Калифорния. Казва ми, че в момента препрочита за трети път книгата на чешкия писател Ярослав Хашек “Приключенията на добрия войник Швейк”. “Харесва ми отношението на Швейк към войната. Той е моят любим герой”, признава си музикантът, станал един от символите на протестите от 60-те. Мисля, че това се дължи на мащаба на събитието, който надмина очакванията. Изведнъж дойдоха над половин милион души. Също така от значение е и мащабът на изпълнителите. Рокендролът в тази форма, в която бе представен на фестивала, бе нещо съвсем ново, както и рок групите, излезли на сцената. Те бяха толкова много, свириха три дни. Освен това фестивалът бе превърнат във филм – нещо, което не бе правено до този момент. Издадоха се и плочи. Получи се нещо глобално. Удсток бе направен от младото поколение от онова време. Той беше символ на надеждата. Посланието, което излезе от него, бе – мир, любов и нов начин на живот. Нов стил не само в музиката, но и в модата. И всичко това се случи в разгара на войната във Виетнам, расови бунтове и всякакви проблеми, с които новото поколение се сблъскваше. Затова и рок фестивалът от Удсток от 1969-а се превърна в символ на това как да променим света и да направим нашия живот по-добър. Трудно е да се предскажат подобни събития, защото Удсток бе изненада за всички. Но човек не знае. Възможно е да се случи. Нещата стават спонтанно. А пък и днес има интернет и по-добри комуникации. Знаете ли, просто така се случи. Аз отидох в армията, както много млади хора го правят, исках да пътувам, да преживея приключения, да се срещам с различни хора. Символ на антивоенните протести може би станах заради песента, която изпях на Удсток. Тази песен не е срещу войниците, а срещу войните. И това бе нещо ново. Тя не обвиняваше войниците, а системата, политиците, религиозните лидери и т.н. Това е и големият въпрос. За какво все още воюваме? И аз не знам дали има отговор. Всеки войник си задава този въпрос. За какво воюваме? Аз всъщност не исках да излизам на сцената, но от групата, която трябваше да излезе, имаха нужда от повече време, така че ми сложиха една китара в ръцете и ме избутаха на сцената да запълня времето. Казаха ми: “Прави нещо да накараш публиката да бъде щастлива.” Но това също е и част от моя характер. Чувствам се комфортно на сцена, сред хората. Особено когато публиката започна да взема участие в изпълнението ми и да пляска с ръце, аз се чувствах доста спокоен. Не знам защо, но изпитвам повече притеснение да говоря с един човек, отколкото да съм пред половин милион души. Всичко е напълно различно днес. Има много повече свобода. Сега хората имат друго отношение към наркотиците. Имат различно отношение по въпроса за равенството между половете, различно мислят и за секса. Не е като в Иран или в Северна Корея. Ние започнахме тези промени през 60-те. Икономиката е много сложна за обяснение. Различни страни имат различна история по отношение на труда и икономиката. Нямам отговор на това. Аз бях отгледан с идеите на социализма, но ако погледнем историята от икономическа гледна точка, винаги всичко си е било едно и също. Винаги е имало една по-висока класа, която е наследила пари и власт. Тук в Америка ги наричаме 1%, а другите, които не са като тях – 99%. Аз мисля, че повечето хора искат да живеят като средна класа, но това е най-трудно да се постигне. Не знам. Преди вярвах в един социалистичеки подход към решаването на проблемите на трудовите хора. Сега мисля, че големият проблем е, че хората с власт и онези от по-високата класа нямат представа какъв е животът на трудовите хора. За работещите обикновени хора достъпът до властта е много труден. Но това не е нищо ново. Така е още от съществуването на човешката цивилизация. И все пак, погледнато в един по-цялостен план, нещата са по-добри, отколкото когато е било времето на египетските фараони или царска Русия, където си бил обречен цял живот на крепостничество например. Да, знам това. Ние следяхме промените в Източна Европа, макар и отдалече. Вижте, аз бях възпитан да вярвам, че социализмът е лекарството за всичко. Но знаете ли, не беше проблемът в социалната идея, а в комунизма, който е деспотизъм. Хората се майтапят с хипитата, но те първи заговориха за мир, за любов, за справедливо разпределение на богатството. Това е цел, за която все още мечтаем. Знаете ли, историята на Америка се люшка от консерватизъм до радикализъм. В момента ние сме доминирани от оръжията. Много консервативни хора се борят за власт и искат да живеем по стария начин. Борбата между ценностите, морала и добродетелите от 60-те години срещу старите догми продължава и до днес. Тази борба, която ние водехме тогава и мислехме, че ще отнеме 10-20 г., все още продължава и ще отнеме още много време. Старият хипар Малте Гюте: Щастлив съм, че бях там през 1969-а Един от митовете е, че всички вземахме наркотици през всичките три дни на фестивала. Това не е така. Аз мога да ви уверя, че още на първия ден всичко беше изконсумирано и нищо не остана за следващите дни. Истинско чудо също бе, че всички дошли на събитието бяха щастливи, не така като днес на подобни събирания. Мисля, че всички, които се събрахме там, бяхме изключително щастливи да бъдем заедно, закриляни на едно сигурно място, защото извън Удсток правителството, консервативните нацисти и местните селяни се опитваха да ни провокират, бият и т.н. Ние прекарахме прекрасно времето си там. А пък и беше приключение и ние бяхме млади. Знаете ли, дори имаше доброволци лекари и медицински сестри с линейки, които помагаха и лекуваха безплатно. Изобщо Удсток '69 бе една утопия. Така е. Без надежда и мечти животът е доста мизерно нещо. Е, и без музика също. Джанис Джоплин ми беше гадже. Познавах я много добре. Тя беше някак консервативно момиче, но беше също и много талантлива. Когато обаче беше пияна или надрусана, можеше да стане много зла и откачена. Но най-общо казано, тя бе нормално момиче, което се радваше да бъде сред приятели и да твори музика. Много я харесвах. Харесвах също и Джери Гарсия  . Много готин човек, леко се общуваше с него. Нямаше го този комплекс на големите звезди. Да, липсва ми. Но не ми липсва гневът от протестите. Аз мисля, че духът на 60-те е още тук и е жив и здрав, а и още е в мечтите на много хора. Мисля, че има надежда. Но ние преди всичко трябва да постигнем мир на земята. Третата световна война ще е краят. Имаме също глобални проблеми като бедност, затопляне. Трябва да си сътрудничим и единственият начин е да приемем духа на 60-те. Защото консерваторите са тъпи задници! Аз не знам докога това положение ще продължи, но това, което знам, е, че тъпите задници ги е имало от доста дълго време насам. С възходи и падения. Жених се, развеждах се, имам деца. Но оцелях, работейки. Продължих да пиша песни и да живея според своите вярвания. Животът ми беше невероятно пътешествие. Ето, дори днес вие ми се обаждате от хиляди километри да направим това интервю. Невероятно е, наистина. Вие го споменахте и аз ще го повторя. Това, което изпях на фестивала в Удсток: “Едно, две, три – за какво воюваме?” Воюваме срещу бедността, за повече равенство и повече справедливост! Старият хипар Малте Гюте: Щастлив съм, че бях там през 1969-а", "date": "2019.08.16", "title": "Джанис Джоплин ми беше гадже (ВИДЕО)"}
{"url": "https://clubz.bg/86702-trymp_iskal_da_kupi_grenlandiq", "text": "Президентът на САЩ Доналд Тръмп неведнъж е проявявал интерес да купи Гренландия от Дания \"с различна степен на сериозност\", съобщи в. \"Уолстрийт джърнъл\", цитиран от световните агенции. \n\tАмериканският ежедневник се позовава на неназовани настоящи и бивши служители на Белия дом. Според цитираните източници президентът на САЩ е поискал от своите съветници да \"разгледат идеята\" да бъде купен най-големият остров на Земята. \n\tТръмп е проявил интерес към Гренландия заради нейните природни ресурси и геополитическо значение. Възможни негови мотиви са да засили военното присъствие на САЩ в Арктика или да остави наследство от типа на купуването на Аляска от Русия през 19-и век.  \n\tТръмп казал на свои сътрудници, че Дания изпитва финансови трудности заради това, че в състава на кралството влиза огромната автономна територия. Тръмп иска да обмити целия китайски внос. Пекин плаши с отмъщение Предвидено е президентът на САЩ да посети Дания в началото на следващия месец. \n\tБелият дом и Дания засега не са коментирали твърденията на \"Уолстрийт джърнъл\". Телевизия Си Ен Ен обаче цитира два анонимни източника, които потвърждават медийната публикация. \n\tС население от около 56 000 души, автономната територия в Арктика получава от Дания годишна субсидия в размер на приблизително 560 милиона долара - повече от половината от нейните приходи, посочва ДПА. \n\tАП припомня, че САЩ вече са се опитвали да купят най-големия остров на Земята. През 1946 г. те предложили на Дания 100 милиона долара за Гренландия, като подхвърлили идеята да разменят земя в Аляска срещу стратегически части от арктическия остров, пише БТА. Бившият датски премиер Ларс Льоке Расмусен и други датски политици реагираха скептично на съобщенията, че Доналд Тръмп проявява интерес към идеята САЩ да купят Гренландия, предадоха ДПА и ТАСС. Оя Кемниц Ларсен, една от двете датски депутатки от Гренландия, също отхвърли идеята. Бившият външен министър и сегашен говорител за външната политика на подкрепящите правителството социаллиберали Мартин Лидегор също заяви, че това трябва да е шега.", "date": "2019.08.16", "title": "Тръмп искал да купи Гренландия"}
{"url": "https://clubz.bg/86704-mesten_zadyrjal_ovyrzal_i_snimal_ubieca_martin_no_posle_go_iztyrval", "text": "Мъчително двучасово преследване е довело до задържането на Мартин Трифонов - заподозрян за убийството на 7-годишната Криси край с. Сотиря. Това стана ясно от брифинг на главния секретар на МВР Ивайло Иванов, местната полиция и окръжна прокуратура след \"хепиенда\". Че предполагаемия убиец на детето в сливенското с. Сотиря е заловен, съобщи по-рано следобед Нова тв. 7-годишно момиченце бе открито вчера   в сливенското село. По думите на вътрешния министър Младен Маринов пред бТВ при преследването и задържането предполагаемият извършител на убийството е бил прострелян в краката от полицаите. Няма опасност за живота му. Пред телевизията две момчета от селото разказаха, че  , като замерили с дърва и камъни Мартин, който бягал. Те чули стрелба и според единия от тях беглецът е бил прострелян. Той се е сврял в неизползваема къща, където е открит от граничарите. След това обаче местен заловил, разговарял и дори... снимал беглеца. Успял да прати снимката на МВР, а Иванов каза, че \"това щеше да е най-актуалната снимка\", която щели да представят на медиите. За щастие не им се наложило. Макар че бил овързан, Мартин отново успял да избяга. Чак след това дошъл моментът, в който местни деца и силите на полицията го заловили. По думите му колегите му са имали пълно основание за употреба на оръжие, макар че главният секретар така и на потъврди колко пъти е прострелян.  Полицията съобщи по-рано днес, че издирва 21-годишния Мартин Стоянов Трифонов като основния заподозрян за убийството на детето. То е било открито на края на селото в безпомощно състояние вчера следобeд с множество наранявания и следи от изнасилване. Починало е в болницата в Сливен.  21-годишният жител Сотиря имал криминално минало и често разбивал къщи във вилната зона на селото. Неговото семейство и това на жертвата живеят в съседни къщи. Местни жители разказват, че заподозреният е видял жертвата си в магазин в селото. Момиченцето отишло там, за да си купи сладолед, а мъжът пиел алкохол пред търговския обект. Според местните жители заподозреният за убийството на детето вече е изтрил профила си във фейсбук. Момиченцето живеело с баба си и дядо си, майка му работела на морето. За издирването на заподозрения бяха мобилизирани повече от 40 служители на полицията. Районът е планински с гъста горска растителност. В издирването бе включен и хеликоптер. После подозренията му се потвърдиха, защото младежът е намерен във вилната зона на самото село. Интересен щрих е, че по думите на Иванов близък на Мартин Трифонов е знаел още вчера за извършеното деяние, \"но им го е спестил\". Тъй като майката не носи отговорност, очевидно става въпорс за мъж, с когото тя е живеела на семейни начала. От прокуратурата потъврдиха, че Трифонов го очаква обвинение по един от най-тежките членове от НК - чл. 116, плюс друго обвинение за изнасилване и блудство. Тези састави предвиждат и доживотен затвор без право на замяна. Освен силите на Гранична полиция и Жандармерията, в диренето помагаха още военните, Планинската спасителна служба и Държавно горско стопанство, стана ясно от думите на Иванов. Мъжът е бил разследван за кражби, има и присъда за блудство с шестнайсетгодишно момиче, която е излежал в Бургаския затвор от 2017 до 2018 г.", "date": "2019.08.16", "title": "Местен задържал, овързал и снимал убиеца Мартин. Но после го изтървал..."}
{"url": "https://clubz.bg/86636-policiqta_za_groznite_grafiti_na_moda_e_metroto", "text": "За съжаление, на първо място е модерно. Наистина обликът на столицата доста се промени. Може би когато бъде почистено изцяло - ако се почистят фасадите, бихме могли тогава да видим колко е опасно, да си направим реална преценка. Много рядко можем да установим хулиганска проява – точно защото столицата не е добре почистена в момента. Отделно, както знаете, обикновено тези деяния се извършват в тъмната част на денонощието - няма свидетели или ако има, са единици. Това, което успяваме да установим, е малка площ от надрасканото – малък „пейзаж“ или няколко надписа. Но не можем да обвиним, че всичко е надраскано от въпросния човек. И затова в повечето случаи се образува процедура по  . Която предвижда следното: това е вид хулиганска проява, но заради малката обществена опасност се съставя акт и съдия взема решение дали   или би могъл да му постанови  Тези са най-честите възможности, които дава Указът за борба с дребното хулиганство. Прилагат се. И дори трябва да отчетем, че последното шестмесечие извършителите намаляват, макар да не мога да представя в момента конкретни числа. Да, разбира се - тази процедура се извършва в открито съдебно заседание. Когато е установен извършител, се образува полицейска преписка в района, в който е установен, съставя се акт по УБДХ – лицето е задържано през целия този период. След това от полицейски служители се води в съда, където след доклад на преписката на прокуратурата се внася в съдебно заседание и съдията излиза с решение. Точно така. Има и трета възможност: когато съдът счете, че има състав на престъпление – а имаме и такива случаи - би могъл да върне процедурата на прокуратурата да образува досъдебно производство. Вече по общия ред за хулиганство по Наказателния кодекс. Ами предимно младежи са - тийнейджъри най-вече. Дори голяма част са непълнолетни. Да. Можем да санкционираме над 16-годишна възраст, в противен случай казусът се гледа на комисия в общината. Но по-скоро са  ... Не мога конкретно да кажа – няма чак такъв анализ. Но факт е, че в районите на фенклубове, на стадиони, наистина има различни символи. Но не мога да кажа кой е извършителят. Общинските имоти се почистват от общината. Но за частните имоти е отговорен самият собственик. Има случаи, в които общината доста се включва и помага. Такъв е случаят с Паметника на съветската армия – това е едно предпочитано от младежите място за „рисуване“ в последните години, нека така да го кажа... Което общината всеки път се включва със свои средства да почисти. Точно така е. Затова засилваме винаги охраната там, изгради се видеонаблюдение. Там имаме сериозен проблем. Друго място, което харесват, може би заради модата.... Аз затова започнах с думите, че е модерно - а то наистина е модерно в цяла Европа и нашите младежи също не правят изключение и се увличат. Това е рисуването в метрото. Във влакчетата изключително бързо се случват нещата и много трудно успяваме да реагираме. Дори виждайки ги на видеонаблюдението, много бързо си тръгват, всички изглеждат по еднакъв начин и е много трудно да обвиниш някого.  Точно това – изглеждат по еднакъв начин. Единствено при наличие например на спрейове или боя, или средство, с което се извършват действията, открити при незабавни наши действия у даден човек, бихме могли да образуваме някаква процедура, за която преди малко ви казах. Фасадите в централната градска част също много се харесват за такъв вид „творчески изяви“. Но пак казвам – много е трудно, защото не е добре почистена столицата. Дори да установим лице, не бихме могли да кажем:   за всички деяния. А само за това, за което имаме свидетел. Според мен най-сериозното нещо е това, с което сте се заели вие – на първо място медийното отразяване би могло да помогне. Както и кампанията сред младите –  ,  Училищата или НПО, които непрекъснато имат досег с младите, също биха могли да се включат – не само медиите и полицията. Защо не направим кампания „Да изчистим всичко“? Нека да почистим и да оставим красивите неща – просто няма смисъл да е надраскано навсякъде.", "date": "2019.08.16", "title": "Полицията за грозните графити: На мода е метрото"}
{"url": "https://clubz.bg/86707-polsha_obmislq_da_podkrepi_antiiranskata_koaliciq_na_sasht", "text": "Полша обмисля да подкрепи водената от САЩ военна мисия за защита на корабоплаването в Залива, след като наскоро Иран арестува петролен танкер под британски флаг в Ормузкия проток, заяви външният министър Яцек Чапутович, съобщи ДПА, цитирана от БТА. Чапутович добави, че Полша се опитва   и да изглажда разделенията между САЩ и ЕС, включително в Близкия изток. Иран обвини САЩ в икономически тероризъм Влошаването на сигурността в тесния воден път край Иран, който е от жизнено значение за производителите на петрол в Близкия изток, се случва на фона на повишаване на напрежението между Иран, Великобритания и САЩ. Иран: Великобритания обмисля да освободи танкера ни Германия отказа да участва във водената от САЩ мисия и се обяви в подкрепа на европейска наблюдателна мисия. Германското правителство се опасява, че стратегията на САЩ за оказване на   върху Иран може да доведе до ескалация на кризата. САЩ: Германия си измива ръцете като не се включва към мисията в Ормузкия проток Полша следва политиката на САЩ в Близкия изток и по иранската ядрена сделка, от която Вашингтон се оттегли, но същевременно вярва, че ЕС трябва да е  , изтъкна Чапутович. Иран: Великобритания обмисля да освободи танкера ни САЩ: Германия си измива ръцете като не се включва към мисията в Ормузкия проток", "date": "2019.08.16", "title": "Полша обмисля да подкрепи антииранската коалиция на САЩ"}
{"url": "https://clubz.bg/86705-fandykova_remontite_priklyuchvat_do_15_septemvri", "text": "Ремонтните дейности в София ще приключат до началото на учебната година. Работата ще продължи само на улица \"Сребърна\", където се изгражда нов канализационен колектор. Това каза тази сутрин пред БНТ столичната кметица Йорданка Фандъкова. Тя съобщи, че   където работите ще приключат до края на месеца. От неделя: пълна блокада на столичния бул. \"България\" (КАРТА) До 10 дни се очаква подновяването на реконструкцията на Западния парк. Там работите са били замразени през лятото заради необходимостта да се преправи проектът, в който е бил изпуснат съществуващ колектор край входа. Третият лъч на метрото ще закъснее с 5 месеца През есента се очаква пристигането на 13 нови трамвая и на 15 електрически автобуса, допълни Фандъкова. Вече са поръчани още 82 автобуса, 25 трамвая и 30 тролея. \"Булгаргаз\" съди \"Топлофикация\"- София за 35 млн. лв. Тя коментира и кризата между \"Булгаргаз\" и софийската \"Топлофикация\", която е задлъжняла със 120 млн. лв. на доставчика си. Фандъкова предлага електробуси, трамваи и тролеи за над 200 млн. лв. Риск да останем без парно не съществува, каза кметицата на столицата. По отношение на местните избори, Фандъкова за пореден път заяви, че  . Тя обаче добави, че предстоят промени в екипа на ГЕРБ в София. Третият лъч на метрото ще закъснее с 5 месеца \"Булгаргаз\" съди \"Топлофикация\"- София за 35 млн. лв. Фандъкова предлага електробуси, трамваи и тролеи за над 200 млн. лв.", "date": "2019.08.16", "title": "Фандъкова: Ремонтите приключват до 15 септември"}
{"url": "https://clubz.bg/86703-netanqhu_ne_puska_dve_us_kongresmenki_v_izrael", "text": "Израелският премиер Бенямин Нетаняху заяви, че наложената забрана срещу демократките от Камарата на представителите на САЩ Рашида Тлаиб и Илхан Омар да посетят Израел цели да им попречи да навредят на страната, предаде Ройтерс.  По думите му ако Тлаиб, която е от палестински произход, поиска да посети окупирания Западен бряг за среща с роднини по хуманитарни причини, Израел би разгледал искането, в случай че тя обещае да не призовава за бойкот срещу Израел. \n\tПосланикът на САЩ в Израел Дейвид Фридман подкрепи решението на израелските власти. Според него Тлаиб и Омар не планират \"балансирано посещение\", включващо срещи с израелски и палестински лидери. Дипломатът подчерта, че двете мюсюлманки са поддръжнички на \"икономическата война\"срещу Израел чрез бойкот.  \n\tЛидерът на демократическото малцинство в Сената Чък Шумър прикани израелските власти да отменят забраната, тъй като тя само би навредила на двустранните отношения и на подкрепата за Израел в САЩ. Председателката на Камарата на представителите в Конгреса Нанси Пелоси нарече решението на Израел \"дълбоко разочароващо\" и призова властите да го отменят. Висш палестински представител определи забраната като скандална. Две демократки от Камарата на представителите в САЩ осъдиха решението на Израел да не ги допусне на своя територия, предаде Асошиейтед прес. \n\tРашида Тлаиб и Илхан Омар са мюсюлманки, които подкрепят движението за бойкот на Израел. Открити критички на Израел, те нееднократно влязоха в словесни престрелки с президента на САЩ Доналд Тръмп. Двете планираха да посетят Западния бряг на река Йордан и Източен Ерусалим при визита, организирана от палестинска организация.  \n\tПо-рано вчера Тръмп призова Израел да не ги допуска на своя територия. \n\tРашида Тлаиб, която е дъщеря на палестински емигранти, публикува в Туитър снимка на своята баба, която живее на Западния бряг. Тя \"заслужава да живее в мир с човешко достойнство\" и забраната нейната внучка да влезе \"е признак на слабост\", защото \"истината за това, което се случва на палестинците, е плашеща\", написа Тлаиб, която е депутат в долната камара на Конгреса на САЩ от щата Мичиган.  \n\tИлхан Омар нарече израелското решение \"обида за демократичните ценности\". Омар, която представлява в Камарата на представителите щата Минесота, сравни забраната с опита на Тръмп да блокира влизането в САЩ на гражданите на ислямски страни. \n\tТова решение на Израел не е изненада, предвид факта, че премиерът Бенямин Нетаняху е съюзник на \"ислямофоби като Доналд Тръмп\", каза тя.  \n\tТръмп от своя страна коментира, че Израел е щял да покаже \"голяма слабост\", ако е бил разрешил на Тлаиб и Омар да влязат на негова територия, предаде Франс прес. Тези думи на Тръмп бързо предизвикаха полемика в САЩ, като критиците обвиниха президента, че не е защитил две американки, при това избрани в Конгреса. Сред онези, които осъдиха израелската забрана, бяха дори представители на най-пламенните поддръжници на Израел. ", "date": "2019.08.16", "title": "Нетаняху не пуска две US конгресменки в Израел"}
{"url": "https://clubz.bg/86696-stariqt_hipar_malte_gyute_shtastliv_sym_che_bqh_tam_prez_1969_a", "text": "Животът му преминава в хипи колонии или по пътищата, горите и плажовете на Америка. Издържал се е, работейки каквото му падне и от помощи. Не е женен, но когато го попитат има ли деца, вдига рамене, усмихва се малко виновно и отвръща: „Не знам...“ Все пак свободната любов е била неделима част от хипарския бит в онези дни. В момента Малте живее в Мюнхен и един път в годината идва в Щатите, за да види сестра си и своите племенички, които живеят близо до Чикаго. Според него три основни неща осмислят хипарството - живей, обичай и бъди щастлив. Добре де, но как са оцелявали без пари? Според него една от причините хората да се променят в отрицателна насока е навлизането на наркотиците. „Тежките наркотици като хероина и т.н. нанесоха непоправим удар върху американското общество, смята Малте. - Никога не съм ги харесвал, нито съм ги употребявал.” За марихуаната обаче мисли, че в нея няма нищо лошо. Направо гордо казва: „От 16-годишен пуша трева и не съм се спирал и досега.” Митът Удсток '69 Заради марихуаната и дългата си коса Малте имал доста неприятности със закона. „Навремето в САЩ, и по-специално в щати като Тексас, ако си с дълга коса, те смятаха за враг на обществото. Не можеше да се вместиш в представите им и местните искаха да те разкарат оттам, за да не им пречиш, да не им тровиш въздуха и ни гонеха, където ни видят”, спомня си той. Въпреки това животът си имал и добри страни: Едно от най-тежките му преживявания в онези години било, докато пътувал на автостоп за фестивала в Удсток. Шерифът на градчето Ролинс, щата Уайомиг, го арестувал заедно с друг хипар заради дългите им коси и ги вкарал в местния арест. Трябвало или да платят глоба, или да останат три дни в карцера. И за капак шерифът накарал един от подчинените си да го остриже с ножица за овце. Живота в хипи колониите Малте описва по следния начин: “Спиш, докогато си искаш, и се забавляваш, колкото си искаш. Ако искаш, може и да отидеш да поработиш някъде например или да събираш дърва в гората. Животът в хипи колонията тече както при индианските племена. Те не работят по осем часа, а само когато е необходимо. През останалото време се забавляват. Но е хубаво да се събудиш преди обед, за да имаш време да си врътнеш някой джойнт с хората наоколо, да изпиете чаша кафе и да си побъбрите.” Когато говори за Удсток, Малте притваря очи, поема дъх и започва да разказва като за нещо свещенно, магическо. Нещо, което е било и никога повече няма да се повтори. “На Удсток витаеше особено чувство на разбирателство, на любов, на хармония. Имаше едно спокойствие. За три дни и половина, докато бях там, не чух една лоша дума, не чух една псувня. Всеки се усмихваше и споделяше с другите всичко, което притежаваше. Хората бяха в много благо настроение. Всички бяхме щастливи. Това бе една хармония. Щастлив съм, че бях там и видях всичко това”... А ако попитате Малте с какво друго си спомня Удсток, отговорът няма да ви изненада: „Хубава марихуана и хубава музика.” „Нямах нито палатка, нито спален чувал за фестивала, а валеше много - припомня си той. - Но не ми и трябваха. Стоях прав ден и половина и си пушех чиста, прекрасна трева. Прекарах си невероятно, а пък и бях само на 17 години.”", "date": "2019.08.16", "title": "Старият хипар Малте Гюте: Щастлив съм, че бях там през 1969-а"}
{"url": "https://clubz.bg/86685-protestite_v_moskva_sa_zaplasheni_ot_ruskata_glubinka", "text": "Това, че жителите на Москва в своето - може би - мнозинство носят модерно гражданско съзнание е сигурно вярно. Те реагират по същия начин на властовия произвол, по който реагираха украинците на режима на Янукович, грузинците - на корумпираната система, председателствана от Шеврнадзе, арменците... Проблемът с политическата модернизация на Русия от векове произтича от крайно нееднородия състав на населението в имперската метрополия. Наред с интелектуалците на световно - и над световно ниво, с жертвоготовните граждани и просто свободни хора, Русия се населява от големи групи хора на ниско ниво на цивилизационно развитие, споделящи колективно съзнание на дълбока патриархалност и безрезервно подчинение на всяка власт - колкото по-репресивна, толкова по-подкрепяна... Така в царската империя казачеството е употребявано от властта за разгром на всяко обществено движение, отхвърлящо самодържавието - за разгром и погром, клане и каторга. За болшевишкия режим покорството пред всяка власт - колкото по-безгранична, толкова по-добре - на руските низини безспорно се оказва ключов ресурс за осъществяване на чудовищния социален експеримент на комунистическото управление. Путин днес предизвиква възхита със своята \"твърда ръка\", с която громи \"враговете\" и преодолява \"най-голямата геополитическа трагедия на 20 век\" - рухването на Съветския съюз. Руснаците живеят все по-бедно, режимът ги ограничава и репресира с все по-голям произвол, но голяма част от тях се радват, че Путин ги е направил отново \"велика сила\"... Велика в какво...? Малцина си задават този въпрос. Протестното движение по улиците на Москва заслужава нашата най-категорична помощ и подкрепа. То е заплашено от тези извечни разделения на руското общество, които крепят поредната имперска конструкция. Заплашено е от стимулирано от режима изригване на реакцията от руската \"глубинка\" - от дълбокото дъно на руските низини. Това изригване може да бъде провокирано много лесно - чрез поредна имперска авантюра, агресия на Кремъл срещу поредния съсед, поредния \"естествено принадлежащ\" към \"руската сфера на интереси\" народ. Тогава \"глубинка-та\" взривно се ентусиазира и тръгва натам, където властта поведе тълпата. Дано подобно разделение и конфликт този път бъдат избегнати! Но не можем да очакваме върхът на Кремъл доброволно да се раздели с част от властта си или с цялата си власт. Агресия, граждански конфликт, вълна на кръвопролитие - този сценарий не е задължителен, но трябва да се има предвид като твърде вероятен.", "date": "2019.08.16", "title": "Протестите в Москва са заплашени от руската \"глубинка\""}
