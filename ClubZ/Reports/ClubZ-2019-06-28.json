{"url": "https://clubz.bg/84796-di_velt_veber_otpada_ot_systezanieto_za_shef_na_ek", "text": "Германецът Манфред Вебер отпада като кандидат за председател на Европейската комисия,  а българката Кристалина Георгиева е в списъка на възможните номинации за този пост, пише германският в. . За отпадането на Вебер са се споразумели правителствените ръководители от ЕС на срещата на Г-20 в Осака, Япония днес, предаде изданието. Германската канцлерка Ангела Меркел, която досега стоеше зад кандидатуата на Вебер, е приела решението. Европейските лидери са разговаряли под председателството на председателя на Европейския съвет Доналд Туск. Оттук Вебер, който беше водещият кандидат от Европейската народна партия (ЕНП), излиза от надпреварата за приемник на сегашния председател на Комисията Жан-Клод Юнкер. Според информирари кръгове, цитирани от \"Ди Велт\" правителствените ръководители ще обсъждат в близките два дни дали да номинират за председател на ЕК водещия кандидат на Социалистите и демократите Франс Тимерманс или друг представител на ЕНП, която има най-голямата политическа група в новия Европейски парламент. Във втория случай се спрягат имената на главния преговарящ на ЕС за Брекзит, французина Мишел Барние, и.д. президентката на Световната банка Кристалина Георгиева и хърватският министър-председател Андрей Пленкович, пише \"Ди Велт\". Извънредна среща на върха на ЕС в Брюксел в неделя трябва да стигне до съгласие по въпроса. Съвсем различни бяха намеренията на ЕНП вчера – поне ако се съди по думите на българския евродепутат Андрей Ковачев, който е зам.-председател на нейната политическа група в Европарламента.", "date": "2019.06.28", "title": "\"Ди Велт\": Вебер отпада от състезанието за шеф на ЕК"}
{"url": "https://clubz.bg/84792-dvama_zadyrjani_za_grabej_na_kartini_v_sofiq", "text": "Полицията в София е арестувала двама и издирва трети мъж, които са пребили наследник на художничката Анна Хен-Йосифова и са откраднали от дома му 26 нейни картини. Хен-Йосифова, която е от немски произход, е преподавала на княгините Евдокия и Надежда, дъщери на Цар Фердинанд. Ограбеният Стефан Стайчев (80 г.) е неин правнук. Стайчев е открит пребит и вързан в банята на апартамента си от внучката си във вторник вечерта. Тиой има наранявания, но не й опасност за живота.  Телевизия \"България он еър\" идентифицира единия от арестуваните като Иван Куртев, който е рецидивист. Не беше споменато името името на другия арестуван. Третият още се издирва. Това е втори обир в дома на пострадалия, където той живее заедно със сестра си, германистката проф. Емилия Стайчева. За предишния, при който са задигнати пет картини, той не е подал оплакване в полицията. Част от ограбените картини са вече препродадени на антиквари.  Обирът е извършен в неделя. Грабителите са се представили за служители от столичния инспекторат и поискали достъп до жилището на Стайчев под предлог.  Полицията е разпознала буса им по видеозаписи от близки обекти, предаде Би Ти Ви. Единият е арестуван в дома си, вторият  се е предал сам.", "date": "2019.06.28", "title": "Двама задържани за грабеж на картини в София"}
{"url": "https://clubz.bg/84795-evropa_shte_iznasq_hrani_i_napitki_bez_mita_za_yujna_amerika", "text": "ЕС и Меркосур постигнаха днес политическо съгласие за всеобхватно търговско споразумение помежду си, съобщи Европейската комисия. Договорката бе постигната след 20-годишни преговори. Новата търговска рамка – част от по-широко споразумение за асоцииране между двата региона, ще консолидира стратегическо политическо и икономическо партньорство, и ще създаде добри възможности за устойчив растеж и от двете страни, като бъдат зачитани околната среда и защитата на интересите на потребителите в ЕС и чувствителните икономически сектори. ЕС е първият голям партньор, който постига търговско споразумение с Меркосур. В южноамериканския блок членуват  и  . Централата му се намра в уругвайската столица Монтевидео. Венецуела също е част от блока, но членството й е замразено. Боливия е кандидат-член. Асоциирани са 6 страни – Чили, Перу, Еквадор, Колумбия, Гаяна и Суринам. Със статут на наблюдатели са Мексико и Нова Зеландия – тези две държави изобщо не се намират на този континент. ЕС и Япония приключиха преговорите за свободна търговия Договореното днес споразумение покрива  . То дава силен начален тласък на европейските компании на пазар с огромен икономически потенциал, какъвто е този в Южна Америка. Това ще ускори икономическите реформи и модернизацията в страните от Меркосур. Споразумението запазва високите стандарти на безопасността на храните и защитата на потребителите. То съдържа специфични ангажименти към правата на работниците и опазването на околната среда, включтелно прилагането на Парижкото споразумение за климата и свързаните с това прилагане правила. ЕС и Канада подписаха СЕТА Ще паднат повечето мита за износ на стоки от ЕС към Меркосур. Европейските компании ще станат по-конкурентоспособни, като спестяват годишно мита на стойност 4 милиарда долара. По отношение на индустриалните сектори в ЕС това ще помогне за увеличаването на износа на стоки от Съюза, за които досега са били налагани високи мита, които на практика са били забранителни. Сред тях са колите мита от 35%), части за коли (14-18%), машини (14-20%), химикали (до 18%), фармацевтични продукти (до 14%), други и обувки (35%) или трикотажни платове (26%). Хранително-вкусовата промишленост в ЕС ще бъде специално облагодетелствана от падането на високите мита върху износа от Съюза. Това важи за продукти като шоколада и сладкарските изделия (досега митата са (20%), вината (27%), алкохола (20 до 35%) и безалкохолните напитки (20 до 35%). Споразумението ще осигури безмитен достъп до млечни продукти от ЕС, митата за които в момента са 28%, и най-вече до сирената. Страните членки на Меркосур се задължават да предоставят законова гаранция за опазване от имитация на 357 висококачествени европейски хранителни продукти и напитки със защитени географски означения. Сред тях са тиролският шпек от Австрия, мюнхенската бира, водка „Полска“, токайското вино от Унгаря, пармското прошуто от Италия и други. Споразумението с Меркосур дава шансове и на европейски компании, извършващи продажби по държавни договори, както и на доставчиците на услуги в областта на информационните технологии, телекомуникациите, транспорта и други сектори. То ще улесни граничните проверки и ще ограничи използването на данъци за износ от южноамериканските държави. Малките предприятия от двете страни ще получат улеснения от онлайн платформа, даваща лесен достъп до необходимата информация. Същевременно ЕС и Меркосур се ангажират да прилагат Парижкото споразумение за климата. Броени часове преди обявяването на новината за постигнатото споразумение френският презиет Еманюел Макрон заплаши да го блокира, ако Бразилия излезе от Парижкото споразумение. Той отправи предупреждението си на срещата на Г-20 в Осака. Там е и бразилският президент Жаир Болсонаро. Специална глава за устойчивото развитие ще засяга въпроси като устойчивото управление и опазването на горите, спазване на правата на работниците и насърчаване на отговорно бизнес поведение. Граждански организации ще имат възможност да наблюдават прилагането на споразумението ЕС-Меркосур, както и да следят ситуацията с човешките права, социалната политика и околната среда. Същевременно двете страни си запазват правото да осигуряват обществените услуги по начин, който смятат за най-добрия. Споразумението с Меркосур е трето от такъв род, постигнато от Комисията „Юнкер“. Досега тя сключи споразумения на ЕС с Канада (известно като СЕТА) и с Япония. Това с Япония е най-голямото в историята. А споразумението с Меркосур покрива най-многочислено население. Предстои двете страни да направят юридически преглед на текста на споразумението. След това те ще изготвят окончателна версия на Споразумението за асоцииране и всички негови търговски аспекти. Следва превод на всички оициални езики на ЕС. Еврокомисията трябва да предаде документа за одобрение от всички страни членки и Европарламента. ЕС и Канада подписаха СЕТА", "date": "2019.06.28", "title": "Европа ще изнася храни и напитки без мита за Южна Америка"}
{"url": "https://clubz.bg/84791-mylniq_ubi_jena_kraj_madan", "text": "Мълния уби днес жена близо до Мадан, предадоха Нова телевизия и Би Ти Ви. Загиналата е на 48 години от Ямбол. Била е на гости при роднини. Мълнията я е поразила в село Бориново, докато е говорела по мобилния си телефон. Придружителите й са леко пострадали.  ", "date": "2019.06.28", "title": "Мълния уби жена край Мадан"}
{"url": "https://clubz.bg/84783-kak_ruhna_mostyt_morandi_v_genua_video", "text": "Останките на моста \"Моранди\" в Генуа, който се срути преди 10 месеца и причини смъртта на 43 души, бяха съборени днес след сложна операция, засегнала хиляди хора, предаде ДПА, съобщава БТА. \n\tВ 9.37 ч. (10.37 ч. българско време) поредица от контролирани експлозии на динамит разрушиха последните две подпори на моста \"Моранди\", които бяха направени от 20 000 кубични метра стомана и бетон. Бяха взети предпазни мерки заради риска от токсични прахови частици, бяха осигурени водоноски, разпръскващи водни струи, за да се минимизира разпространението на прах в атмосферата.     3400 души, живеещи в близост до останките от моста, бяха евакуирани преди събарянето му.     Силуетът на Генуа бе освободен от нещо, което ни \"напомняше всеки ден за трагедията от 14 август\", написа във Фейсбук Джовани Тоти, управител на италианската област Лигурия, в чийто състав влиза Генуа.  Конструкцията рухна за броени минути.  Мостът „Моранди” беше важно транспортно съоръжение за страната. Като част от оживената мрежа от магистрали „А10”, той обслужва италианската Ривиера и свързва северната част на Италия с Франция.", "date": "2019.06.28", "title": "Как рухна мостът \"Моранди\" в Генуа (ВИДЕО)"}
{"url": "https://clubz.bg/84794-radev_ostro_kritikuva_sdelkata_za_f_16_vidq_utvyrjdavasht_se_avtoritarizym", "text": "Президентът Румен Радев остро критикува тази вечер подготвяната от правителството сделка за купуване на осем изтребителя Ф-16 Блок 70 от САЩ и го обвини в \"утвърждаващ се авторитаризъм\", който може да взриви социалния мир. В интервю за \"Панорама\" по БНТ Радев каза, че за да намали цената, правителството се е съгласило да ореже оборудване и въоръжения на самолетите и обучение на летците, което ще ощети бойните им способности и предполага по-късни допълнителни разходи за България. В коментар за вътрешнополитическата обстановка, Радев каза, че  В такива случаи по думите му реакцията на масите  Според президента ,у нас продължава да   на изборната система. Според президента още незавършената сделка \"отдавна се изроди и излезе от обективните критерии\".  Той каза, че самите самолети са \"само на върха на една огромна пирамида\", която се състои от оборудване, тренажори, летища, боеприпаси. Радев каза, че \"реалностите непрекъснато разкриват неподготвеността на правителството\" спрямо условията, при които САЩ предлагат бойните си самолети и че, за да бъдат те пълноценни трябва \"задължително да добиеш този пакет от оборудване и обучение\". Първоначалното предложение на американците и било за равностойността на \"3,450 млрд лева с ДДС при това с авансово плащане\". Според държавния глава правителството се съгласило на това и пълният пакет, с който се предлага самолетите,  Това по думите му засяга двигатели, летци, тренажорен комплект, оперативно летище няма, ракетите \"въздух-въздух\" са сведени до символична бройка и няма нито един високоточен боеприпас. Така закупени въпросните Ф-16 биха имали по-малки способности от старите съветски тактически изтребители Су-25, добави той. Попълването на способностите според държавния глава предполага \"скрит разход от още 1 милиард\" , а изграждането на базата за Ф-16 в Граф Игнатиево ще е изцяло за българска сметка. . Преговорите за Ф-16 според президента са продиктувани го геополитика, която  Президентът каза, че с геополитически мотиви правителството е елиминирало от състезанието европейските \"Юрофайтър\", \"Рафал\" и \"Грипен\", което би попречило на България да се интегрира в бъдещата европейска отбрана. Част от европейските държави, някои от които участват в производството или имат на въоръжение тези изтребители обаче, купуват също американски от най-ново поколение - Ф-35 - например Обединеното кралство, Италия, Белгия.  В отделно интервю за днешното издание на \"Панорама\" посланикът на САЩ Ерик Рубин, чийто мандат приключва, подчерта, че преговорите за Ф-16 са междуправителствени и че сделката не е толкова значима за Щатите като бизнес, колкото като модернизация на българските въоръжени сили. Рубин изтъкна също, че за България е важно да разнообрази енергийните си източници, които днес са над 90% руски и че \"България не би влязла в ЕС без американските централи\" (ТЕЦ Марица Изток 1 и 3), които заместиха затворените по искане на Европа стари четири блока на АЕЦ Козлодуй. Посланикът каза, че централите са готови да преговарят по цените, по които продават произвежданото от тях електричество. На въпрос дали ще отрече ролята на руското задкулисие в избора му за президент Радев отговори: ", "date": "2019.06.28", "title": "Радев остро критикува сделката за Ф-16, видя \"утвърждаващ се авторитаризъм\""}
{"url": "https://clubz.bg/84777-djonsyn_francuzite_sa_govna", "text": "\"Французите са говна\", заявил фаворитът за лидер на Консервативната партия и премиер на Великобритания Борис Джонсън в тв предаване. Разкритието прави \"Дейли Мейл\", пише френският в. \"Паризиен\". Случаят е от миналата година и репликата не е била излъчена, защото редакторът цензурирал изявлението. Изданието се позовава на правителствен документ, който е видян от журналист на \"Дейли Мейл\". Предаването е било през ноември м.г. по Би Би Си и е било посветено на преговорите с Европейския съюз за \"Брекзит\". Преди да бъде излъчено заради съответната обида във Външно на Великобритания се били паникьосали от вероятността фразата да излезе на бял свят. Според британския вестник подобни хули биха вбесили френския президент Еманюел Макрон и още повече биха утежнили преговорите с Европейски съюз за напускането му от страна на Великобритания. Преценявайки като \"неправилна\" обидата, от британското Външно помолили Би Би Си да я премахне при редактирането на текста. По същество това е чиста цензура. Телевизионните редактори отначало настоявали текстът да не се пипа като обяснявали, че той отговаря \"точно и справедливо\" на представянето на Джонсън, но после отстъпили. В бележка от 13 ноември секретариатът на външните работи в Лондон уточнява своята намеса така: При монтажа в Би Би Си все пак оставили пасаж, в който Джонсън обвинява Франция, че се опитва да \"укроти Великобритания\".", "date": "2019.06.28", "title": "Джонсън: Французите са говна"}
{"url": "https://clubz.bg/84773-raznoboj_za_remonta_na_su_25_nqkoj_podava_greshna_informaciq_za_rusiq", "text": "Ремонтът на изтребителите Су-25 показа разнобой в правителството. След като преди три дни председателят на Народното събрание Цвета Караянчева лично обеща на руския външен министър Сергей Лавров, че самолетите ще бъдат ремонтирани в България и страната ни отправя покана към руски специалисти да се включат, днес вицепремиерът и военен министър Красимир Каракачанов категорично я опроверга. Той посочи, че имаме сключен договор с Беларус и \"може би някой е подал погрешна информация\". Източници на Клуб Z от ГЕРБ обаче посочиха, че това не е било солово изпълнение на парламентарната шефка в Москва и въпросната \"информация\" за обещанията към Лавров идвала \"отгоре\".  Караянчева към Лавров: Су-25 ще бъдат ремонтирани в България. Каним и руски специалисти Днес Красимир Каракачанов отхвърли възможността руски специалисти да участват в ремонта на изтребителите Су-25. Според министерството те касаят временен износ на военна техника, за да бъде ремонтирана и върната, не износ на оръжия за репресия и мъчения. А ремонтът започва с превода на парите. Всяко забавяне ни струва неустойка. Санкциите на ЕС срещу Беларус бяха въведени за първи път през 2004 г. Като причина послужи изчезването на двама опозиционни политици, един бизнесмен и един журналист през 1999 и 2000 г. Сред мерките са оръжейно ембарго, забрана за износ на стоки, които биха могли да се използват за вътрешни репресии, замразяване на активи и забрана за пътуване на 174 лица. Засегнати бяха и 3 ържавни компании. През 2016 г. ЕС отмени санкциите срещу компаниите и остави в черния списък само 4-ма души, свързани с неразкритите случаи на изчеване. Тези мерки бяха удължени с една година на 25 февруари 2019 г. Срокът на действието им е до 28 февруари 2020 г. През юни правителството взе решение за смекчаване на ембаргото, но без съгласието на Караниколов, който е поискал всички членки на ЕС да дадат разрешение. Според Каракачанов недоразуменията с министерството на икономиката по изпълнението на договора трябва да бъдат преодолени, защото летателният ресурс на единия самолет вече е изтекъл. Каракачанов припомни, че договорът с Беларус е подписан в края на миналата година. Според него министърът на икономиката Емил Караниколов, който вече изрази несъгласие самолетите да се ремонтират от Беларус заради наложените европейски санкции, е бил подведен ( ). И допълни, че подведена навярно е била и Караянчева: Той не смятал, че ще има допълнително политическо напрежение в коалицията. Сагата с ремонта на изтребителите се точи от миналата година, като още тогава Каракачанов говори за намеса на руско лоби за ремонта. В края на 2018-а Министерството на отбраната окончателно определи \"558 Авиационный ремонтный завод\" в Беларус за изпълнител на обществената поръчка. Цената на сключения договор е около 80 млн. лв. без ДДС. Става дума за проект възстановяване на летателните способности и удължаване на ресурса на 14 машини. Историята на тази обществена поръчка е интересната част в случая. Тя бе обявена през август 2018 г., а избраната процедура бе \"пряко договаряне\". Военното министерство изпрати само две покани - до Руската федерация и до завода в Беларус. В крайна сметка руската страна не подаде оферта, неофициално - заради санкциите от ЕС. Междувременно докато течеше търгът, военното министерство стана обект на офанзива в поръчката да бъде включен българският одържавен завод \"Авионамс\", който е част от активите на Държавната консолидационна компания (ДКК) с принципал Министерство на икономиката. Решено: съветските самолети Су-25 ще се ремонтират в Беларус Но се разбира, че \"Авионамс\" няма лиценз за ремонт на Су-25, при това от повече от десетиление. Заводът губи правото си за подобни ремонти, след като излиза от държавния холдинг \"Терем\" към военното министерство и е приватизиран от банкера Цветан Василев. Във времето, в което е частен, заводът не подновява лицензите си, притежавани преди това от държавата. Иначе оферта от руската страна така и не постъпва в рамките на процедурата. Правителството отпусна 82,5 млн. лв. за ремонт на Су-25 Ето какво казва обаче Каракачанов миналата есен - в рамките на парламентарния контрол - в отговор на питания на депутатите от БСП защо \"Авионамс\" няма да поеме ремонта на Су-25:  Решено: съветските самолети Су-25 ще се ремонтират в Беларус Правителството отпусна 82,5 млн. лв. за ремонт на Су-25", "date": "2019.06.28", "title": "Разнобой за ремонта на Су-25. Някой \"подава грешна информация\" за Русия"}
{"url": "https://clubz.bg/84779-sydqt_amerikanka_prostrelqna_v_korema_za_smyrtta_na_bebeto_%D1%9D", "text": "Американка получи обвинение за смъртта на нероденото си бебе в Алабама, САЩ, съобщава \"Ню Йорк Таймс\". Особеното в случая е, че 28-годишната Марша Джоунс е била простреляна в корема в 5-ия месец на бременността си от друга жена. Как държавните аборти \"ще помогнат\" за ромската интеграция Според полицията, Джоунс е започнала кавгата и не е избягала, когато напрежението е ескалирало, затова и е обвинена в непредумишлено убийство. Наложена ѝ е парична гаранция на стойност 50 хил. долара.  Първоначално жената, стреляла в корема на Джоунс - Ебъни Джеймисън - е била обвинена, но голямото жури не одобрява единодушно обвинението. Щата Алабама в последните месеци е в центъра на американския дебат за абортите и репродуктивните права. Това стана, след като през май губернаторът на щата подписа закон, забраняващ напълно абортите и криминализиращ процедурата за докторите. Все още не е ясно дали законът ще влезе в сила, тъй като е против ключовото федерално решение на Върховния съд от 1973 г. - \"Роу срещу Уейд\". То гарантира правото на жените да прекратят бременност. Масови протести в САЩ срещу забраната на аборти в Алабама Алабама е и един от 38-те щата, които имат закони за убийство на ембрион в случаи на насилие срещу бременни жени. В повечето случаи обаче обвиняем е този, причинил смъртта на фетуса, а не майката. Има обаче и случаи, в които майката е получила присъда - когато е вземала наркотици или е участвала в ПТП, причинено от нея.  Масови протести в САЩ срещу забраната на аборти в Алабама", "date": "2019.06.28", "title": "Съдят американка, простреляна в корема, за смъртта на бебето ѝ"}
{"url": "https://clubz.bg/84780-mej_kym_putin_pusnete_ukrainskite_morqci", "text": "Премиерката на Великобритания Тереза Мей е заявила на президента на Русия Владимир Путин, че Кремъл трябва да освободи 24-те арестувани моряци от украинските кораби с цел да се свали напрежението между Москва и Киев, се посочва в разпространено от кабинета на британската министър-председателка съобщение, пише ТАСС. Три кораба на ВМС на Украйна на 25 ноември 2018 година са нарушили според Москва териториалните води на Руската федерация при протока между Черно и Азовско море и затова са арестувани. Води се следствие за нарушаване на границата на РФ. Киев отрича корабите да са преминали във водите на Русия. Мей подчертала пред Путин, че двустранните отношения не могат да се нормализират заради безотговорните и дестабилизиращи действия на Москва, които заплашват Великобритания и особено кампаниите по дезинформация и кибератаките срещу институции на чужди държави. Тръмп и Путин обсъдиха Иран, Сирия, Венецуела и Украйна (ВИДЕО) Путин: Либералите искат да унищожат Католическата църква     Путин: Либералите искат да унищожат Католическата църква", "date": "2019.06.28", "title": "Мей към Путин: Пуснете украинските моряци"}
{"url": "https://clubz.bg/84765-ivo_prokopiev_okonchatelno_osydi_stoqn_mavrodiev_za_lyji_i_pozorqshti_tvyrdeniq", "text": "Бизнесменът и съиздател на \"Дневник\" и \"Капитал\" Иво Прокопиев окончателно е осъдил бившия шеф на Комисията за финансов надзор (КФН) Стоян Мавродиев, съобщава \"Дневник\". Иво Прокопиев осъди Стоян Мавродиев ВКС не е допуснал за разглеждане жалбата на Мавродиев срещу решения на предходните две инстанции, с които той е осъден за неимуществени вреди,  В определението си върховните съдии посочват, че в своите решения предходните съдебни инстанции правилно са разграничили противоправното поведение на Мавродиев, състоящо се , и няма правно основание за касационно разглеждане на делото. С това решение осъдителното решение срещу бившия председател на КФН и настоящ главен изпълнителен директор на Българската банка за развитие окончателно е потвърдено. Мавродиев беше осъден да заплати 6000 лева заедно с дължимите лихви и разноски. Мавродиев: Няма данни за кредити на Делян Пеевски от Банката за развитие Повод за делото са редица интервюта на Стоян Мавродиев от 2013 г., в които той твърди, че Иво Прокопиев  . Съдът приема, че въпросните твърдения са неистински, позорни и причиняват вреди. Стоян Мавродиев се завръща - като шеф на Българска банка за развитие Стоян Мавродиев започна масирана кампания срещу Иво Прокопиев и бизнеса му след публикации в \"Капитал\" и \"Дневник\" от февруари 2013 г., в които се посочва, че Мавродиев е призован за свидетел по делото за пране на пари, придобити от трафик на наркотици, срещу Евелин Банев–Брендо, тъй като неговият подпис е положен върху някои от документите на фирмите, през които е извършвано прането на пари. Иво Прокопиев поиска международен прокурор за разследванията у нас Обосновавайки сходни твърдения в сигнал до прокуратурата, Стоян Мавродиев е инициатор и на т.нар. \"дело ЕВН\" за приватизацията на миноритарните дялове на енергийното дружество на борсата. Той е един от свидетелите на прокуратурата по него, като на последното заседание по делото беше призован, но не се яви да свидетелства, представяйки медицинско свидетелство за заболяване. Клуб Z припомня, че по това дело Прокопиев бива съден за \"подбудителство\" на Симеон Дянков - тъй като финансовият министър вложил парите от приватизация в Държавната консолидационна компания, след изказване на издателя пред Тристранката  Разследването на прокуратурата започна също след сигнал на Мавродиев през 2014 г. АЕЖ: ЕК да коментира в доклада за България казуса с журналиста Росен Босев Особените отношения между двамата продължиха с това, че съдия Петя Крънчева - част от \"дрийм тийма\" в Софийския градски съд, многократно критикувана от медиите на Прокопиев, осъди пък журналиста Росен Босев по гражданско дело на Мавродиев. Мавродиев: Няма данни за кредити на Делян Пеевски от Банката за развитие Стоян Мавродиев се завръща - като шеф на Българска банка за развитие Иво Прокопиев поиска международен прокурор за разследванията у нас АЕЖ: ЕК да коментира в доклада за България казуса с журналиста Росен Босев", "date": "2019.06.28", "title": "Иво Прокопиев окончателно осъди Стоян Мавродиев за лъжи и позорящи твърдения"}
{"url": "https://clubz.bg/84770-prezapasqvaneto_zaradi_brekzit_stimulira_britanskata_ikonomika", "text": "Презапасяването осигури ръст на британската икономика в първото тримесечие на годината, тъй като компаниите и потребителите са загрижени, че кралството ще напусне ЕС без сделка, предаде Блумбърг.   Бизнесът изоставя Великобритания заради \"Брекзит\" Националната статистическа служба на Обединеното кралство обяви, че БВП е нараснал с 0,5 процента през първото тримесечие на 2019 г., докато през последното на 2018 г. - с 0,3 процента. Службата посочва, че растежът на сектора на услугите се е забавил с до 0,3%, докато строителството се е увеличило с 1%. Растежът на потребителските разходи пък се е ускорил до 0,7% от 0,3% в края на 2018-а година, а държавните разходи са се повишили с 1,4% след растеж с 1,3% през предходното тримесечие. Други числа показват, че дефицитът по текущата сметка се е увеличил до 30 милиарда паунда или 5,6 процента от БВП. \"Гардиън\": Бизнесът ужасен от \"Брекзит\" без сделка Вносът на стоки е нараснал с почти 10 процента, въпреки че статистици обясниха, че голяма част от увеличението се дължи на специфични стоки като немонетарно злато. С изключение на тези ефекти дефицитът по текущата сметка е 3.7 процента. Производството е нараснало с 1,9 пункта през първото тримесечие, най-много за почти 20 години, тъй като фирмите са внасяли стоки преди първоначалния краен срок за \"Брекзит\" -  29 март. С удължаването на срока за напускане обаче,   почти сигурно ще засегне икономиката през второто тримесечие. \"Гардиън\": Бизнесът ужасен от \"Брекзит\" без сделка", "date": "2019.06.28", "title": "Презапасяването заради \"Брекзит\" стимулира британската икономика"}
{"url": "https://clubz.bg/84776-gledame_ot_utre_klasicheski_filmi_na_otkrito_iz_evropa", "text": "От утре до края на септември класически филми от целия ЕС ще бъдат прожектирани безплатно на различни места в   от ЕС, съобщи днес Европейската комисия. Някои от творбите са реставрирани. България не е сред тези страни. Най-близкото за нас място е Солун, където на 4 септември киноманите биха могли да видят италианския шедьовър   (1988 г.). Филмът на Джузепе Торнаторе ше се прожектира на открито на площад „Аристотел“. Най-интересните хора и филми в Кан 2019 Избраните за прожекции места са както столици, така и в малки градове. Те са част от по-широкия процес за реставрация и цифровизация на филмовото наследство, отбелязват от ЕК. Сезонът започва утре на Филмовия фестивал в италианския град Болоня. На него ще бъдат представени някои от реставрираните филми, заснети чрез цветовата система Chronochrome на Gaumont - една от най-ранните техники за цветно снимане. Сред класическите творби, които ще бъдат прожектирани през сезона, са   на Фриц Ланг (1927 г.),   на Франсоа Трюфо (1959 г.) и други известни заглавия.", "date": "2019.06.28", "title": "Гледаме от утре класически филми на открито из Европа"}
{"url": "https://clubz.bg/84790-gazpromseveren_potok_2_premina_tochkata_ot_koqto_nqma_vryshtane", "text": "Газопроводът \"Северен поток-2\", по който се предполага, че ще се транспортира руски газ за Европа през Балтийско море, ще бъде готов на време и той премина точката, от която няма връщане назад, въпреки законовите пречки и заплахата от американски санкции. Това заяви с категоричен тон президентът на руския газов холдинг Алексей Милер, цитиран от АФП. Газопроводът трябва да транспортира руски газ до Германия и останалата част на Европа, заобикаляйки основната досега точка на транзитирането му - Украйна, с която Русия продължава да има изключително конфликтни отношения, отбелязва АФП. \n\tПредвижда се \"Северен поток-2\" да премине през пет страни - Русия, Финландия, Швеция, Дания и Германия. \n\tПоследната пречка пред този мащабен проект на стойност 11 милиарда евро, е постигането на споразумение с Дания, за да може газопроводът с капацитет 55 милиарда кубични метра газ да премине през нейната изключителна икономическа зона. Днес по-голямата част от руския газ за Европа преминава през Украйна - над 80 на сто през 2018 година, според Газпром. Споразумението за транзитирането на руското синьо гориво през Украйна изтича в края на 2019 година, а двете страни все още не са се споразумели какво ще стане след това.  \n\tОсвен всичко това президентът на САЩ Доналд Тръмп заплаши със санкции газопровода, който, според Вашингтон, прави Европа прекалено зависима от Русия, припомня АФП. БТА", "date": "2019.06.28", "title": "\"Газпром\":\"Северен поток-2\" премина точката, от която няма връщане"}
{"url": "https://clubz.bg/84788-franciq_otchete_45%C2%B0c_za_pyrvi_pyt_v_istoriqta", "text": "Франция днес измери за първи път в историята си рекордно високата температура от 45,1 градуса Целзии, предаде АФП. Това стана в селището Вилвией, в южния департамент  . В същото време жегата взе първите си жертви в Европа, предаде Би Ти Ви. Двама души починаха от топлинен удар в Испания. По-рано днес страната счупи абсолютния температурен рекорд, след като в 13,48 ч. (14.48 ч. българско време) в град Карпентрас, в южната част на страната, бяха измерени 44,3 градуса по Целзий, съобщи за Франс прес метеорологичната служба \"Метео Франс\". 41,9 градуса - рекордна жега във Франция Предишният рекорд, 44,1 градуса, датираше от 12 август 2003 г. Той бе регистрирани в Сен Кристол ле-з-Але и Конкерак, също в Южна Франция. Франция и Испания очакват 40°C днес Според метеоролозите невижданата гореща вълна над Западна Европа идва от Сахара и пикът й е бил днес. Франция и Испания очакват 40°C днес", "date": "2019.06.28", "title": "Франция отчете  45°C за първи път в историята"}
{"url": "https://clubz.bg/84761-kirilov_bil_gotov_na_debat_za_merki_samo_sreshtu_glavniq_prokuror", "text": "След серия от негативни становища на Съвета на Европа, министърът на правосъдието Данаил Кирилов обяви днес, макар и \"с половин уста\", готовност за \"дебат\" за предприемане на мерки за ефективно разследване само срещу главния прокурор, а не срещу \"тримата големи\" в пакет, както настояваше досега. Съветът на Европа: Ако трябва, променете Конституцията Т.нар. \"проект Кирилов\" за изменения в НПК и в Закона за съдебната власт третира \"тримата големи\", въпреки изричното посочване от Брюксел, че иска разработването на мерки само срещу главния прокурор поради естеството на фигурата му - по Конституция той е на върха на йерархията за цялата прокуратура, докато председателите на ВАС и ВКС са административни ръководители и функциите им не позволяват намеса в делата на магистратите.  Съдии, както и Съветът на Европа посочват, че за да се разреши проблемът с ефективното разследване на главния прокурор - то трябва да се мине през изменения в основния закон - нещо, което Кирилов категорично отрича. Той смята, че макар и техните функции да не са еднакви, статутът им е сходен и е конституционно обусловен със 7-годишен мандат. Съдии искат изменения в Конституцията за недосегаемостта на главния прокурор Кирилов посочи, че и сега може да се проведе успешно разследване срещу \"тримата големи\" - \"стига да има кой да го направи\". Заяви, че предстои да бъде проведено обществено обсъждане на промените и би трябвало през септемврийската сесия на парламента те да бъдат гласувани в пленарна зала. На въпрос как му е дошла идеята да заяви, че ще си подаде оставката, ако не падне мониторинговият доклад за България до края на мандата на тази Европейска комисия, Кирилов посочи: Съдии искат изменения в Конституцията за недосегаемостта на главния прокурор", "date": "2019.06.28", "title": "Кирилов бил готов на \"дебат\" за мерки само срещу главния прокурор"}
{"url": "https://clubz.bg/84767-kianu_rijvs_ostava_v_matricata_4", "text": "Още новини за евентуална четвърта част на „Матрицата” пристигат от Австралия. Последната е от 28 юни – Майкъл Б. Джордан, за когото се смяташе, че ще замени Киану Рийвс в предстоящ филм от света на „Матрицата”, щял да поеме ролята на друг актьор от култовата трилогия. Но все пак е възможно да изпълнява главната роля. Информацията, изтекла нерегламентирано още през 2017 г., е била интерпретирана неправилно. Актьорът от „Крийд“ и „Черната пантера“ е бил избран да играе не Нео, а младия Морфеус (Лорънс Фишбърн) и бъдещият филм щял да разказва предисторията на събитията от първите три части. Това съобщава австралийският сайт sausageroll.au в сряда – със забележката, че повечето медии, следящи новините за проекта, са разбрали неправилно обявеното участие на Джордан. Готвят продължение на „Матрицата“ По-рано този месец различни медии обявиха, че Киану Рийвс ще бъде в новия филм от света на „Матрицата” – който още не е съвсем сигурен – и мнозина автоматично приеха, че става дума за продължение на историята на Нео и Киану отново ще бъде главният герой, но не е точно така. Актьорът наистина може да се завърне в същия образ, но той вече няма да е главният герой във филма. Рийвс обяви, че такова предложение ще бъде като подарък за него и не би могъл да каже „не“, ако режисьори са отново Уашовски. „Те трябва да напишат сценария и да го снимат. И чак след това ще разберем каква е тази история. Знам, че звучи малко странно, но защо не?”, отговаря Рийвс на въпроса за възможността да участва в четвъртата част на поредицата, цитиран от руския сайт „Новая газета“ .", "date": "2019.06.28", "title": "Киану Рийвс остава в \"Матрицата 4\""}
{"url": "https://clubz.bg/84769-robot_basketbolist_postavi_rekord", "text": "\"Тойота\" намери място в Книгата на рекордите на Гинес, но не с постижение, свързано с автомобили. Рекордьор стана разработен от компанията хуманоиден робот-баскетболист, успял да отбележи 2020 последователни точни попадения в коша от наказателен удар, пише в. \"Дейли стар\", цитиран от БТА. Числото не е случайно и символизира Летните олимпийски игри в Токио догодина.  В баскетбола наказателният удар е по-сложен, отколкото изглежда. Под напрежение дори най-добрите играчи могат да сбъркат. Рекордьор сред хората е Тед Сейнт Мартин, който в демонстрация през 1996 г. отбелязва удивителните 5221 последователни точни попадения.  Рекордът за робот обаче е \"мизерните\" пет попадения.  Нещата обаче успява да промени хуманоидният робот-баскетболист CUE3, разработен от инженерен екип от \"Тойота\".  Проектът, започнал като занимание за запълване на свободното време, се оказва забележително успешен, демонстрирайки потенциала на роботиката и изкуствения интелект.  Машина с подобна безпогрешна точност вероятно изглежда твърде новаторска. Компанията обаче влага същия дух на техническо новаторство в създаването на роботи, които могат да подпомагат рехабилитацията на хора с травми и недъзи и да изпълняват всекидневни задачи в домашна среда.  По-ранните версии на роботизирания баскетболист CUE3 се оказват неспособни да се справят с предизвикателството. Рекордьорът на \"Тойота\" успява да го изпълни за шест часа и 35 минути. Разработчиците му смятат, че това не е пределът на 208-сантиметровия робот-баскетболиста с екип с номер 93.   ", "date": "2019.06.28", "title": "Робот-баскетболист постави рекорд"}
{"url": "https://clubz.bg/84781-ot_nedelq_pylna_blokada_na_stolichniq_bul_bylgariq_karta", "text": "Въвежда се временна организация на движението във връзка със започващия на 30 юни ремонт на пътните платна на бул. „България“, съобщиха от пресцентъра на Столична община. При първи етап  на бул. „България“ в участъка от бул. „Витоша“ до бул. „Пенчо Славейков“. При втори етап   като движението се извършва двупосочно в северното пътно платно на булеварда в същия участък. От 30 юни до 4 юли 2019 г. частично се променят маршрутите на автобусни линии № 76, 204, 304 и 604 само в посока пл. „Орлов мост“ както следва: - от бул. „България“ след Професионалната гимназия по „Текстил и моден дизайн“ наляво по бул. „Витоша“, надясно по бул. „Пенчо Славейков“, по бул. „България“ и по маршрута си. Разкрива се временна спирка на бул. „Пенчо Славейков“ след бул. „Витоша“ в посока пл. „Орлов мост“ за автобусни линии № 76, 204, 304 и 604; От 04.30 часа на 5 юли до 24.00 часа на 19 юли 2019 г. частично се променя маршрутът на автобусна линия № 76 само в посока ж.к. „Гоце Делчев“ както следва: - от бул. „България“, по бул. „Пенчо Славейков“, по бул. „Витоша“, надясно по ул. „Бяла черква“, по бул. „Петко Ю. Тодоров“, като автобусите да спират на всички съществуващи автобусни и трамвайни спирки в променения участък от маршрута; Частично се променят маршрутите на автобусни линии № 76, 204, 304 и 604 в посока НДК както следва: от кръстовище бул. „България“ – бул. „Акад. Иван Ев. Гешов“ – бул. „Петко Ю. Тодоров“ по северното пътно платно на бул. „България“ до кръстовище бул. „България“ – ул. „Проф. Фр. Нансен“ – бул. „Черни връх“ и по маршрута си; Разкрива се временна спирка на бул.„България“ преди бул. „Петко Ю. Тодоров“ в посока НДК за автобусни линии № 204 и 304. Закриват се спирки с код „Бул. Акад. Ив. Гешов“ на бул. „България“ в посока НДК за автобусни линии № 76, 204, 304 и 604 и с код   ПГ „Текстил и моден дизайн“ на бул. „България“ в посока НДК за автобусни линии №№ 76, 204 и 604.", "date": "2019.06.28", "title": "От неделя: пълна блокада на столичния бул. \"България\" (КАРТА)"}
{"url": "https://clubz.bg/84775-zapadni_slujbi_sa_haknali_ruskiq_gugyl_qndeks", "text": "Хакери, работещи за западните разузнавателни служби, са пробили руската интернет търсачка \"Яндекс\" в края на 2018 година, като са използвали рядък вид зловреден софтуер в опит да шпионират потребителски акаунти, пише базираното в Брюксел онлайн издание  , позовавайки се на Ройтерс. Украйна блокира руските \"Вконтакте\", \"Одноклассники\" и търсачката \"Яндекс\" Известно е, че зловредният софтуер, наречен \"Регин\", се използва от Алианса за споделяне на разузнавателни данни \"Пет очи\" на САЩ, Великобритания, Австралия, Нова Зеландия и Канада, съобщиха източниците. Службите за разузнаване в тези страни отказаха да коментират. Нарушението е извършено между октомври и ноември 2018 г. \"Шпигел\": Руските хакери са най-бързи Говорителят на \"Яндекс\" Иля Грабовски призна инцидента в изявление пред Ройтерс, но отказа да предостави допълнителни подробности. Компанията също така заяви, че  . Компанията, широко известна като  , за редица онлайн услуги от търсене в интернет до резервации по електронна поща и викане на такси, твърди, че има повече от 108 милиона потребители месечно в Русия. Също така работи в Беларус, Казахстан и Турция. \"Дейли мейл\": Великобритания е беззащитна пред руските хакери Източниците, които описаха атаката пред \"Ройтерс\", заявиха, че хакерите са търсили техническа информация, която може да обясни как \"Яндекс\" удостоверява потребителските акаунти. Такава информация може да помогне на шпионската агенция да се представя за потребител на \"Яндекс\" и да има достъп до техните лични съобщения. Хакът на изследователската и развойна част на \"Яндекс\" е бил предназначен за шпионски цели, а не за разрушаване или кражба на интелектуална собственост. Хакерите тайно поддържали достъп до \"Яндекс\" поне няколко седмици, без да бъдат открити, споделят те. Зловредният софтуер на \"Регин\" беше идентифициран като инструмент на „Пет очи“ през 2014 г. след разкритията на бившия изпълнител на \"Агенцията за национална сигурност\" на САЩ (АНС) Едуард Сноудън. Конгресът на САЩ: Сноудън е предател, а не изобличител Докладите на The Intercept, в партньорство с холандски и белгийски вестник, свързват по-ранна версия на \"Регин\" с пробив в белгийската телекомуникационна компания Belgacom през 2013 г. и съобщават за отговорността на британския щаб на шпионската агенция (GCHQ) и АНС. По това време GCHQ отказа да коментира и АНС отрече да е участвала. Според специалисти приписването на кибератаки може да бъде трудно поради методите за заблуждаване, използвани от хакерите. Някои от кодовете на \"Регин\", намерени на системите на \"Яндекс\", не са били използвани в нито една от известните предишни кибератаки, съобщиха източниците. \"Яндекс\" използва помощта на руската компания за киберсигурност \"Касперски\", която установи, че нападателите са се насочили към група разработчици в руската търсачка, разкриха три източника. Частната оценка от \"Касперски\", описана на \"Ройтерс\", заключи, че хакерите вероятно са обвързани със западното разузнаване, пробило \"Яндекс\", използвайки \"Регин\". Говорител на \"Касперски\", \"Американският офис на директора на националното разузнаване\" и \"Съветът за национална сигурност\" в Белия дом не отговориха на молба за коментар. Кремъл не отговори веднага на молба на Ройтерс за коментар. Базираната в Москва \"Яндекс\", котирана на NASDAQ в САЩ и Московската борса, е подложена на по-строг регулаторен контрол от руското правителство след приемането на нови интернет закони. Бившият руски министър на икономиката и търговията Херман Греф стана член на борда на Яндекс през 2014 г. Американската фирма за киберсигурност Symantec заяви, че наскоро е открила и нова версия на \"Регин\". Symantec отказа да обсъди къде е открита тази извадка, позовавайки се на поверителността на клиента. \"Шпигел\": Руските хакери са най-бързи \"Дейли мейл\": Великобритания е беззащитна пред руските хакери Конгресът на САЩ: Сноудън е предател, а не изобличител", "date": "2019.06.28", "title": "Западни служби са хакнали \"руския Гугъл\" - \"Яндекс\""}
{"url": "https://clubz.bg/84778-grigor_dimitrov_sreshtu_francuzin_na_starta_na_uimbyldyn", "text": "Григор Димитров ще стартира в \"Уимбълдън\" срещу №85 в световната ранглиста Корентен Муте от Франция. Двамата нямат официални мачове помежду си. Победителят ще срещне Феликс Оже-Алиасим или Вашек Поспишил. Димитров ще има възможност да отмъсти на Оже-Алиасим, след като младият канадец го отстрани в \"Куинс Клъб\" преди малко повече от седмица. Григор Димитров загуби на старта на \"Куинс Клъб\" Муте е левичар, а бекхенд изпълнява с две ръце.  Корентен е част от професионалната верига от 2016 година, а през този сезон може да се похвали с победа над №26 Гуидо Пея с 6:3, 6:1, 2:6, 7:5 във втория кръг на “Ролан Гарос”. Димитров е в половината на Новак Джокович, като двамата е възможно да се срещнат в четвъртия кръг на турнира. Джокович е на финал на \"Уимбълдън\" след велик полуфинал с Надал Джокович е на финал на \"Уимбълдън\" след велик полуфинал с Надал", "date": "2019.06.28", "title": "Григор Димитров - срещу французин на старта на \"Уимбълдън\""}
{"url": "https://clubz.bg/84731-bqgstvo_ot_otgovornost_li", "text": "Това са само част от изказванията, които циркулират в българското общество през последните години като коментари за ниската раждаемост. Дори без да го осъзнаваме от момента, в който сме навършили възраст, подходяща за раждане на дете, сме подлложени на обществен натиск „да се „погрижим за бъдещето на България”. Но нали ниската раждаемост съвсем не е единствената причина за „топящото” се население в страната ни. През последните години се наблюдава тенденция все повече млади хора да имат деца преди да навършат 30 години. Тази промяна в ценностите на младото поколение в България се потвърждава от последното  . Според изследването, направено между хора на възраст от 14 до 29 години, раждането на деца присъства в списъка им с приоритети. 59% от анкетираните искат две деца, 12% само едно, а 10% отговарят, че биха искали да имат три деца. Два процента от участниците в проучването посочват, че биха искали да имат четири или повече деца. Но (внимание!) - никой от анкетираните не посочва, че не иска деца. А като възможни причини за отлагане на раждането на наследник се посочват ниските доходи, липсата на стабилна семейна среда, на образование, вида на населеното място или недостига на помощ при отглеждането. Парадоксално, но хората, които получават по-високи доходи заявяват, че предпочитат да отложат раждането на дете за по-късен етап от живота си. В същото време почти половината от анкетираните посочват, че при отглеждането на бебе ще разчитат на помощта на родителите си. Какво всъщност показват тези резултати? Че задълбочаването на демографската криза в страната не оказва влияние върху нагласите на младото поколение. Съвсем логично хората в детеродна възраст продължават да се съобразяват с фактори като трудова заетост, доходи, образование и населено място при семейного планиране. Ако те не усещат сигурност в тези направления, това оказва влияние върху намеренията им кога да имат деца. Но в същото време това става причина често младото поколение да бъде обвинявано в егоизъм и липса на отговорност към бъдещето на страната. Правилни ли са тези упреци?  Това е една от дежурните реплики на роднини и приятели, когато разберат, че наближаваш 30-те. Тя се повтаря като песен от развалена грамофонна плоча от по-възрастните, които те карат да се чувстваш едва ли не виновен за демографската криза в страната и те упрекват в безотговорност за това, че все още не си им родил внуци. Според доц. Георги Бърдаров, зам.-декан в Геолого-географския факултет на СУ „Св. Климент Охридски”, този \"проблем\" обаче трябва да се погледне от друг ракурс. Данните за раждаемостта в България всъщност са абсолютно съизмерими с тези на другите европейски държави. Проблемът не е в раждаемостта, а в други два фактора – високата смъртност и застаряващото население. Според доц. Бърдаров решението на този демографски проблем е да се увеличи младото поколение. Затова трябва да се фокусираме върху кампании, привличащи младите хора да се върнат обратно в страната, а не върху кампании за стимулиране на раждаемостта. Не, България няма да изчезне През последните години се наблюдават тенденции все повече млади българи, учили и работили в чужбина, да се завръщат у нас. И причината за това е не само носталгията им по родината, но и желанието им да споделят придобития опит и да се реализират в собствената си държава. Страната ни все още има да извърви дълъг път преди да се превърне в атрактивно място, на което младите хора биха искали трайно да се установят. А това означава, че вместо да се правят \"драми\" от това как българите не раждали, трябва да се помисли за инвестиции и реформи в образованието и създаването на условия за увеличаване на доходите. Защото при подобрени възможности на трудовия пазар завръщането на български емигранти от чужбина неизбежно ще доведе и до увеличаване на раждаемостта. Кой въобще би търсил препитание и живот в чужбина, ако у дома има всички условия - включително и да създаде семейство? Но \"стимулирането\" на раждаемостта, няма как да стане само с изказвания в пропагандния стил: „Да се погрижим за бъдещето на България”.  Много мои приятели споделят, че с наближаването на 30-те усещат все по-голям натиск от страна на обществото да имат дете. Това обаче често води до точно обратния ефект. Кампаниите за стимулиране на раждаемостта сред младото поколение не бива да са задвижвани от обвинения в егоизъм и меркантилност. Всеки разумен, образован и отговорен човек ще създаде поколение, едва когато прецени, че са налице условията за това - преди всичко финансови, които да му позволят да отглежда децата си спокойно. Това се доказва и от проучването на „Галъп интернешънъл”, според което финансовата стабилност е едно от задължителните условия. Американският учен Ричард Истърлин твърди, че младите хора раждат деца тогава, когато доходите им позволяват по-висок стандарт на живот от този, при който са израснали. Е, колко трудно трябва да е намирането на решение на демографския проблем тогава? Повиши ли се стандартът, бебетата няма как да закъснеят. „Генерация Z“ – с подкрепата на „Америка за България“ „Генерация Z“ – с подкрепата на „Америка за България“", "date": "2019.06.28", "title": "Бягство от отговорност ли?"}
{"url": "https://clubz.bg/84766-izboryt_na_kuche_e_truden_kato_lyubovta", "text": "Сърдечните трепети са голяма загадка и много пренебрегнати хора така и не разбират защо някой не е приел любовта им. Американски учени установиха, че това важи и за отношенията ни с кучетата, съобщи в. \"Дейли мейл\". Изследване как се осиновяват животните в приюти разкри, че   но когато видят питомците, променят мнението си. Някои фактори са по-важни, като определящи се оказват възрастта и игривостта, а цветът и чистокръвността не са толкова решаващи. Учените са разделили кучетата на базата на 13 характеристики - възраст, пол, цвят, размер, чистокръвност, предишно обучение, нервност, склонност да защитават, интелигентност, възбудимост, енергия, игривост, дружелюбност. Те оценили и предпочитанията на 1229 души, посетили кучета в приют за животни. Някои хора отиват в приютите с фиксидея какво трябва да е кучето им и често пропускат подходящ любимец заради търсене на определена черта. Много често се случва и едно и също животно да бъде описвано по различен начин от приюта и клиентите. Това важи и за обективни черти като цвят или за субективни като послушание и игривост. Клиентите, които не са гледали преди това куче, често интерпретират погрешно някои сигнали. Игриво куче в приюта след това у дома може да се окаже истински разрушител. Освен това кучетата са много стресирани в приютите. Затова преценката за характера им там прилича на покана за любовна среща на базата на ораторски умения, пише БТА. ", "date": "2019.06.28", "title": "Изборът на куче е труден като любовта"}
{"url": "https://clubz.bg/84772-vseki_peti_mlad_bylgarin_nito_uchi_nito_raboti", "text": "България заема едно от челните места в непрестижна класация сред държавите членки на ЕС. Всеки пети млад българин (20,9%) на възраст между 20 и 34 г. нито работи, нито учи. Това сочат данни на Евростат за 2018 г. За сравнение средният процент за ЕС е 16,5 на сто като разликите по този показател между отделните държави са сериозни. Става дума за около 15 млн. души. Най-тежка е ситуацията с младежите, които се маргинализират като не работят и не учат, в Италия - 28,9 на сто. Следва Гърция с 26,8 на сто.  Най-добре се справят страните с най-висок стандарт на живот и силно развити социални системи - Швеция (8%), Холандия (8,4%), като и по-малки страни като Люксембург (9,9%) и Малта (10,1%). В Европа от държавите извън ЕС най-добре се представят Исландия (с незначителните 6,2%, но става дума за една малка обща съвкупност), Швейцария - 7,9% и Норвегия - 9,3% На другия полюс са все балкански страни - Северна Македония, в която повече от една трета от младежите не правят нищо (36,3%), Турция - 33,2%, Черна гора - 27,5% и Сърбия - 24,1%. Има съществена разлика между процентите безработни и неучащи млади жени и млади мъже. За жените средният процент е 20,9%, а за мъжете - едва 12,2%. В България е голям процентът на учениците, които рано отпадат от училище. Липсата на завършено средно образование след това силно стеснява възможностите и за работа. Младите \"безделници\" всъщност са младите бедни, които разчитат на социални помощи и не стават част от пазара на труда при и без това непрекъснато свиващ се процент на българите в активна трудова възраст. Над 2/3 от учениците роми в България отпадат преждевременно от училище. Това показа мониторингът на образованието и обучението на Европейската комисия за 2018 г. Докладът на ЕК все пак регистрира за първи път от 2011 г. насам намаление на процента на ранно отпадащите от образованието у нас на възраст между 16 и 24 г. През 2017 г. той е 12.7%, което е с 1.1% по-малко спрямо 2016 г. Преждевременното напускане на училище обаче се наблюдава особено много в селските райони - 27.9%, и сред ромите - цели 67%, показва изследването на ЕК, базирано на проучване от 2016 г. на Агенцията на ЕС за основните права.", "date": "2019.06.28", "title": "Всеки пети млад българин нито учи, нито работи"}
{"url": "https://clubz.bg/84763-pyrvi_uveselitelen_park_za_patrioti", "text": "С хора, народна музика и „голямата изненада на вечерта” – заря, бе открит преди дни все още недовършеният „първи български исторически парк”. Той ще заработи след месец, когато ще бъде завършен и първият етап от изграждането му – така че не е ясно защо беше това бързане. След тържественото откриване и една патриотична реч   и фойервеките, паркът отново затвори врати за посетители. Но да приемем, че ГЕРБ зададоха този тон с предварителното откриване на Античния комплекс „Сердика” през април 2016 г., чиято закрита част   вече повече от три години остава затворена за посетители. Според замисъла на инициаторите и създатели на парка – Ивелин Михайлов и Николай Нинов – в завършен вид той ще бъде разположен на над 700 декара площ край село Неофит Рилски  и ще предлага на посетителите интерактивно пътуване до 10 000 години назад в историята на цивилизациите, населявали днешна България – от каменно-медната епоха, през траките и Рим, до разцвета на Първото и Второто българско царство. На откриването   Ивелин Михайлов, единият от  , обясни мотивите си с вярата си в . По определението на водещия на церемонията, инвеститорите носят вдъхновяваща енергия,  . В това няма нищо ново – българската история постоянно се пише и пренаписва, но досега с това се занимаваха главно политици, историци и издатели на учебници. Вероятно с намерението да изтъкне своята решителност и отдаденост на проекта си, в словото си бизнесменът се похвали, че няма трудност, която да не може да преодолее, може  . И ни в клин, ни в ръкав изтърси: Не знаем дали това е достатъчна причина, но се надяваме да има предвид не нещо друго, а бизнес конкуренцията на някои големи американски увеселителни паркове като „Дисниленд” и „Юнивърсъл Студиос” в Холивуд. Ето цитат от словото на Ивелин Михайлов на откриването: Въпреки твърденията, за него главното е   и затова трябва да направи парк, който да  , историческият парк е преди всичко бизнес начинание.   пише на страницата на „Исторически парк”, което означава увеселителен тематичен парк. А що се отнася до показния, агресивен патриотизъм и твърдения като  ,   и тениските на служителите с не особено православния надпис  … изглежда всичко това е по-скоро рекламната стратегия и способ за привличане на инвеститори – а не политическа заявка. В интервю за „Капитал” Михайлов обаче обяснява, че легловата база в парка няма да бъде за всички туристи, а само за отбрани хора – които са по-платежоспособни. Какво е построеното досега, открито на 22 юни? От показаното във видеоклиповете и кадрите, снимани с дрон, виждаме една дълга и тясна сграда със стъклен покриви и кули в стил „бабини Видини”, обградена отчасти с ров, пълен с вода. В нея са върху стативи са изложени платна с исторически сюжети  , върху малки бюра са подредени сувенири. От едната страна на сградата има езеро, от другата паркинг със статуя на тракийски воин с лък, която изглежда достатъчно голяма, за да се вижда от магистрала „Хемус“. Има и още две сгради в римски стил, 4 или 5 дървени къщурки и нещо като палатков лагер. Предстои доизграждане и развитие на зоните „Прабългари“, „Древен Рим“, „Първо и Второ българско царство“ и „Странноприемница“, както и къщи за гости и заведения. В един изтекъл в интернет бизнес план от 2017 г. четем, че още през първата си година паркът трябва да приеме 300 хил. посетители. При цена на входния билет 35 лв., това прави 10 милиона и 500 хиляди лв. А за много от предвидените атракционни вътре в парка ще се заплаща отделно. Това изглежда като бизнес – и то голям. Друг въпрос е дали подобни числа са реалистични. Що се отнася до вече предизвикалото въпроси и съмнения финансиране на проекта, то – както и бизнес похватите на Михайлов – не са наша тема. Нас ни тревожат други неща. Например, че очевидно за бизнесмена въпросът дали нещо е автентично или бутафорно няма особено значение. В подкрепа на мнението си той посочи германците: Може би наистина щеше да е по-добре, ако енергията и средствата, които отиват за „Исторически парк”, бяха дадени за реставрация и консервация на реални исторически забележителности, каквито у нас има стотици и държавата се чуди откъде да намери пари дори за охраната им – а не за строежа на увеселителен, пък макар и „исторически”, парк.", "date": "2019.06.28", "title": "Първи увеселителен парк за патриоти"}
{"url": "https://clubz.bg/84699-kak_lagerist_ot_belene_osydi_prokuraturata_zaradi_vyzroditelniq_proces", "text": "Той е дядо Шукри Мехмед. Скоро ще навърши 70 г.. До началото на Възродителния процес е бил учител по немски в Кърджали, а след това е изпратен в „Белене“, после заточен в монтанско село и накрая изселен в Турция.  Със свое определение Върховният касационен съд, Трето гражданско отделение, отказва да приеме протеста на прокуратурата и жалбата на пострадалия и фактически оставя в сила обезщетението за бай Шукри от първите две инстанции за това, че  които е преживял през т. нар. Възродителен процес. Осъденият ответник е Прокуратурата на Република България, която не е могла с работата си да издири обективната истина за преживяното от възрастния човек и да предаде на съд виновните. А преживяното от него се изразява в... Делото, заведено от концлагериста е по чл. 2б, ал.1 Закона за отговорността на държавата и общините за вреди (ЗОДОВ), който пряко транспонира и чл. 6 от европейската Конвенция за защита на правата на човека и основните свободи (ЕКПЧОС), а имемноно: че    Прословутото следствено дело № 1 срещу Тодор Живков и други лица от комунистическия режим е образувано през 1991 г., преобразувано в досъдебно производство на Военната прокуратура през 1999 г. и... още не приключило. Този вид дела - за липса на правосъдие в разумен срок - са граждански по ГПК и така в Софийския районен съд то се пада на съдия Даяна Топалова. В исковата молба на жертвата пише, че е претърпял: Прокуратурата, която за 29 години (ако броим предстартовите на Дело № 1 събития ) не е установила виновните, оспорва иска с доводи за неоснователност, изведени от това, че началото на продължителността на процеса следва да се прецени от момента, в който ищецът е придобил процесуално качество на пострадал. Според тях не следва да бъде вземано предвид времето, през което делото е било в съда. Освен това при преценката на  следвало да се вземе предвид това, че  чието процесуално поведение е допринесло за забавяне на производството, както и необходимостта от извършване на съдебни поръчки извън България и др. Освен това претендираното обезщетение се струва на прокуратурата  Следствено дело № 1 от 1991 година по описа на Прокуратура на Въоръжените сили, или делото за т.нар. Възродителен процес е образувано по материали от следствено дело № 1 от 1990 година по описа на Главна прокуратура на Република България,  . Предварителното производство е образувано на 30.01.1991 година срещу Тодор Живков и о.з.ген-полк.Димитър Стоянов за това, че в периода 1984-1989 година  В периода 31.01.1991 г. - 30.06.1992 г. в качеството на обвиняеми като съизвършители са привлечени освен Димитър Стоянов и Тодор Живков, още Георги Атанасов, Петър Младенов и Пенчо Кубадински. В хода на разследването за времето декември 1992 година - юни 1993 година на обвиняемия.- о.з.ген.полк.Димитър Стоянов е повдигнато ново обвинение по чл.387, (за престъпление по служба), от което са произлезли тежки вредни последици. След прекратявания, преобразувания и промяна на подсъдността обвиняемите остават Живков, вътрешният министър от онова време Стоянов и премиерът на комунистическа България Георги Атанасов. При доразследването в Софийска военноокръжна прокуратура през годините са установени актуалните имена, точните адреси и местонахождението на общо 446 лица - български граждани от турски произход, въдворени в ТВО \"Белене\". Установени са законните наследници на починалите. До властите в Република Турция биват изпратени молби за правна помощ - разпити по делегация на пострадалите, които живеят там. Разпитани са двадесет и няколко от тези граждани. Междувременно наказателното производство срещу Тодор Живков и Димитър Стоянов е прекратено, тъй като двамата обвиняеми са починали. Обвиняем остава само Атанасов. Не са разпитани още общо 134 лица, като 126 от тях се намират на територията на Република Турция, но не са установени точните им адреси и по тази причина не са разпитани и уведомени за правото им да предявят граждански иск и да поискат обезщетение за причинените вреди. Последното, което се чу, бе в края на 2018 г. - когато СГС по искане на потърпевши български мюсюлмани с определение нареди на наблюдаващия прокурор  тъй като абсолютната давност отдавна е изтекла. Според \"Лекс\" обаче наблюдаващият прокурор го е спрял, докато бъдат открити в Турция и разпитани още 35 свидетели. Но да се върнем на случая на бай Шукри.... Според решението на съдия Топалова, има и злоупотреба и превишаване на власт, и \"изключителен държавен произвол\". Съдийката опровергава и твърденията за сложност на делото: \"Процесното дело е образувано през 1991 г. и към настоящия момент, след период от 26 години  , е на фазата на досъдебното производство. В тази връзка, на първо място, съдът счита, че  По същество това поведение представлява отказ от правосъдие, тъй като на практика изключва възможността за упражняване на  Делото е образувано срещу едва трима обвиняеми, а фактите са по-скоро многобройни, отколкото сложни, изтъква още съдът. Съдът приема, че правото на ищеца, като пострадал, за разглеждане и решаване на наказателното производство в разумен срок, е нарушено от неизпълнението на задълженията на държавното обвинение във висящото досъдебно производство. Той е имал право също така да поддържа обвинението срещу виновните заедно с държавата - ако ги бяха установили - но няма как да се възползва от него. СРС признава и съдебно-медицинска експертиза, според която  освен безспорните по-горе изредени усещания, емоционалното напрежение е източник на придобита артериална хипертония, която е увредила лявото му продсърдите и митрална клапа. Така съдът присъжда сумата от 5001 лева - представляваща частично обезщетение за неимуществени вреди, изразяващи се в \"разочарование от това, че дълги години няма изгледи за приключване на делото; страх, че обвиняемите ще останат ненаказани; излъгани очаквания за възмездие за погазените права и достойнство; емоционално напрежение; загуба на доверие в институциите; безпомощност, раздразнителност, затваряне в себе си, артериална хипертония, умерено дилатирано ляво предсърдие и лека до умерена митрална клапна регургитация, претърпени в периода 1991 г. – 2017 г., вследствие нарушаване правото на разглеждане и решаване в разумен срок наделото\". Районният съд признава въпросните пари като част от бъдещо вземане в общ размер 100 000 лв. После СГС потвърждава присъдата, само приема, че справедливото бъдещо вземане на потърпевшия би било 30 000 лв. Градският съд се позовава на съдебно-медицинска експертиза на жалбоподателя. Според нея влошеното здравословно състояние на Мехмед не е пряк резултат от самото проточено дело, а от репресиите, на които е бил подложен през 80-те години на миналия век.   \n\t ", "date": "2019.06.28", "title": "Как лагерист от \"Белене\" осъди прокуратурата заради Възродителния процес"}
{"url": "https://clubz.bg/84742-tc_nqmalo_prodajno_bratstvo", "text": "/повтаря се два пъти/ Няма да я чувате тази песен вече по митинги, няма. По две причини. Първо: новината от тази седмица е, че братството не е продажно. Няма конфликт на интереси в „Апартаментгейт“, обяви антикорупционната комисия. Втора причина: Цветан Цветанов вече не е член на братството. Това пък го обяви най-големият брат. А тъй като човекът, който пее тази песен, е приятел на бившия член на братството Цветан Цветанов, нещо като братовчед, ако продължим тази роднинска линия, той вече няма да пее на банке…, митингите исках да кажа. Има една голяма неяснота в това развитие на сюжета – защо братовчедът Веселин Маринов пострада, след като братството не е продажно?. Странична щета, както се казва в подобни сложни случаи – това за Веско Маринов. При Цветанов е малко по-различно – страничен пас. И защо постъпиха така с него,  след като човекът е невинен. На всичкото отгоре имаше смелостта да ни каже една истина, която не всеки смее да каже: „Не се чувствам наказан, защото мен няма кой да ме накаже.“ Така ли се оказа? Точно така се оказа. Ей това ни остана – да си правим смешки от една много тъжна действителност. Да съчиняваме каламбури, да иронизираме, да си точим като котки ноктите на отделни лица и цели комисии, като че ли тези остри нокти ще бъдат някога употребени да издерат очите на наглостта. Това са думи на правосъдния министър Данаил Кирилов и ако някой от вас може да ми обясни какво казва той, ще му бъда признателна. Този човек е член на Министерския съвет на държава, която се гордее, че ще притежава супер компютър. Един супер компютър ще може да преобръща -–каквото и да значи това, файловете със светкавична скорост, но няма да може да превръща глупавите бележки, записани върху тях, в умни бележки. Когато се стигне до момент, в който може да се направи анализ на песен, но не и анализ на изказване на министър, положението е особено драматично. Затова по-добре да не го увъртаме, а да си го кажем по най-краткия и прост начин: точно в този момент при точно това разположение на нагласите долу и реалността горе България няма полезен ход. Не че е новост, просто тази седмица имаме някои много красноречиви потвърждения. Сред тях блести ярко обявената от антикорупционната комисия невинност на замесените в „апартаментгейт“. Не очаквахме друго и въпреки това ни порази. Значи тайно в себе си сме се надявали, че може би все пак избраната с толкова вричания да въздаде справедливост комисия ще открие нещо нередно в това хора на власт да си купуват евтино апартаменти с размерите кажи-речи на Люксембург. Не, нямало нищо нередно, защото уредилите се с апартаменти не са акционери във фирмата, която им ги е продала – това би било конфликт на интереси. Ясно, че не са. Ако бяха акционери, те щяха да имат сметка апартаментите да се продават скъпо, за да бъдат и печалбите по-големи. (Ето че отново се плъзгам по плоскостта на иронизирането, защото какво друго може да направи човек след подобно изявление, освен да се присмива горчиво.) Очакванията бяха тази избрана с шум и възторг от бъдещите ѝ победи в битката с корупцията комисия да провери за съвсем различни конфликти на интереси. Цветан Цветанов си купува просторен апартамент с личен асансьор на привлекателна цена. Самият Цветан Цветанов заема/ше/ привлекателната втора позиция в държавата. От тази позиция той може да урежда някои легални и нелегални проблеми на фирмата продавач бързо и лесно. Въпросът, който очаквахме КПКОНПИ да си зададе, не беше дали Цветанов е акционер във фирмата, а дали е предоставил помощта си на втори човек в държавата срещу привлекателна цена на апартамента. Отговор на този въпрос официално няма, но всеки го има в себе си – по усет, така, както си живеем в тази наша страна. Сега се задава нов въпрос – има ли конфликт на интереси шефът на комисията Пламен Георгиев, срещу когото тече подобна проверка? Комисията, ръководена от Пламен Георгиев, проверява Пламен Георгиев – това конфликт на интереси ли е? Пламен Георгиев е издигнат на този пост от партията ГЕРБ и комисията му проверява министри на ГЕРБ – това конфликт на интереси ли е? Доскоро комисията на Пламен Георгиев проверяваше министър Владислав Горанов /невинен се оказа, разбира се/, а сега подчинено ведомство на Владислав Горанов проверява терасата на Пламен Георгиев – това конфликт на интереси ли е? В такива ситуации българинът споменава свинските черва с акцент върху свински. Такова е положението горе – всеки се стреми да изкачи някакъв нов връх на глупостта и наглостта, а държавата ни се търкаля надолу по инерция. Само че долу не ври и кипи от възмущение, както незапознат може да си въобрази. Долу народът търка билетчета, откри с черешите сезона на бурканирането и мечтае за Халкидики или Кушадасъ. За избори не мечтае. Да се бори за избори пък – хич! Това да не ти е Истанбул, та на избори да имаш избор? Тук всички са еднакви, от един полог. Може и да не ви харесва, но точно така мисли средният български избирател. Така на практика у нас се наложи най-странната партийна система. Двупартийна – едната партия се състои от всички партии, взети заедно, другата е съставена от гласоподавателите. Няма избори, които при това положение могат да променят нещата, затова казвам, че ние нямаме полезен ход. /повтаря се два пъти/ Пак от онази песен, която вече е извън закона. Тук двупартийната система е описана кратко и ясно.   това, разбира се, е партията на всички партии ведно. “ “ – това пък сме ние, колкото и да не ни харесва. „Нашата полиция ни пази“ – тук поетът предупреждава, че ако се опълчим един срещу друг не с шегички в интернет, а по улиците и площадите, ще застане между нас, каквато е основната й работа. Не че някой е решил да се опълчва. Няма такава опасност.", "date": "2019.06.28", "title": "Тц, нямало продажно братство"}
{"url": "https://clubz.bg/84762-svetoslav_kostov_e_noviqt_generalen_direktor_na_bnr", "text": "Съветът за електронни медии избра днес директора на радио „София“ Светослав Костов за генерален директор на БНР. Това стана при първото гласуване в медийния регулатор. Светослав Костов получи 3 гласа, а Митко Димитров - 2. За Костов гласуваха Бетина Жотева, Розита Еленова и София Владимирова. Митко Димитров беше подкрепен от Иво Атанасов и от Ивелина Димитрова. Шестима кандидати подадоха документи за ключовата позиция в обществената медия - досегашният генерален директор на БНР Александър Велев, Валерий Тодоров, който вече има зад гърба си два поредни мандата като шеф на радиото, Митко Димитров (бивш директор на радио \"София\"), Светослав Костов (настоящ директор на радио \"София\"), Даниела Манолова (отговорен редактор на програма \"Христо Ботев\") и Анета Милкова. Заради липса на трудов стаж в медии - въпреки наличието й на управленски опит в предшественика на СЕМ - от конкурса отпадна Милкова. Днес и утре изслушваме кандидатите за шеф на БНР Професионалната кариера на Светослав Костов вече е свързана с БНР. Бил е репортер в спортния отдел, после започва да ръководи спортната редакция на \"Хоризонт\", бил е и продуцент на предаването \"Хора, пътища, автомобили\", припомня \" \". Основните акценти в концепцията му бяха, привличане на младата аудитория, административна, редакционна и творческа реформа, създаване на регионална радиостанция във Велико Търново и на радиоомбудсман, който ще решава обществени проблеми от различен характер, свързани с администрацията и институциите. В концепцията си Костов говореше не толкова за реформи, колкото за \"оцеляване\" на БНР. \"Ако хората в БНР си мислят, че радиото има още много голямо бъдеще като медия, може би ще ви се стори крайно, но аз виждам края на радиото между 7 и 10 години като аналогово радио. Защото просто поколението, което идва, няма да слуша радио\", каза той. Той каза, че вярва на хората в радиото, които са достатъчно адекватни на променящата се медийна среда, работещите в радиото имам предвид, за да можем да седнем и да водим един диалог да постигнем баланс. Защото и те ще бъдат доволни от това, което ще се получи, не само като финанси, но и като продукт\", заяви единият от кандидатите за поста генерален директор на радиото Светослав Костов. СЕМ пуска на конкурса шестима кандидати за шеф на БНТ и петима - за БНР Светослав Костов има намерение за 3 месеца да възстанови радио \"България\", като подкаст - в момента то съществува само като сайт. Той вярва, че може да го превърне и в част от европейски мултимедиен проект, за да се бори с хибридната война. Според Костов е нужна оптимизация в БНР, където в момента работят малко над 1300 души. По информация на кандидата повечето от тях са на възраст над средната. В началото на следващия месец СЕМ ще избира и генерален директор на БНТ. Конкурсът за националната телевизия ще се проведе на 5-6 юли. Малко след избора и на новото ръководство на националната телевизия се очаква в парламента да бъдат разгледани изменения в Закона за радиото и телевизията, според които мандатите на генералните директори на БНТ и БНР да бъдат не три, а пет години. Идеята е новите текстове да важи и за прясно избраните нови шефове на радиото и телевизията. СЕМ пуска на конкурса шестима кандидати за шеф на БНТ и петима - за БНР", "date": "2019.06.28", "title": "Светослав Костов е новият генерален директор на БНР"}
{"url": "https://clubz.bg/84752-shte_vzeme_li_sofiq_zemqta_na_berberqn_v_borisovata_gradina", "text": "Столичната община трябва да потърси правни възможности да развали сделката отпреди повече от 20 години, с която Юлия Берберян, майка и треньорка на българските тенис легенди сестри Малееви, е заменила 15 панелни апартамента в комплексите Люлин\", \"Обеля\" и \"Дружба\" за 21 декара земя в Борисовата градина, на които днес се намира тенис комплексът на семейството й. Това каза в интервю за БНТ тази сутрин председателят на Столичния общински съвет Елен Герджиков. По думите му всяко от панелните жилища излиза на общината по €750 000. Берберян е направила замените от 1997 до 2004 година, време, в което е била депутатка от управлявалия от 1997 до 2001 година СДС. Общината води четири дела да си върне терени от парка, придобити от частни инвеститори и вече е спечелила на първа инстанция едно от тях - срещу автокъща \"Капитолия\", каза Герджиков. Той добави, че опасността от застрояване на Борисовата градина идва от \"неприемането на подробен устройствен план (ПУП) на столицата. Без ПУП \"се строи на парче и безразборно\", докато с такъв план \"няма да може отделен инвеститор да използва максималната възможност за застрояване, която му разрешава законът\", каза Герджиков. Той поясни, че ПУП \"е гаранция, обществен договор\", че инвеститорите няма да съдят общината, когато тя им откаже разрешение за максимално застрояване.", "date": "2019.06.28", "title": "Ще вземе ли София земята на Берберян в Борисовата градина?"}
{"url": "https://clubz.bg/84757-trymp_i_putin_obsydiha_iran_siriq_venecuela_i_ukrajna_video", "text": "Президентът на САЩ Доналд Тръмп и руският лидер Владимир Путин обсъдиха ситуацията в Иран, Венецуела, Сирия и Украйна, съобщи Белият дом веднага след срещата на двамата държавни глави в Осака в рамките на форума Г-20, предаде Си Ен Ен. Разговорът продължи един час и 20 минути. В съобщението се посочва още, че Тръмп и Путин са се съгласили, че подобряването на отношенията между САЩ и Русия отговаря на интересите на двете страни, както и на целия свят. Путин е поканил Тръмп да посети Русия догодина за честванията на 9 май на 75-ата годишнина от победата над нацистка Германия, съобщи Ушаков, цитиран от Франс прес. Според него американският президент е реагирал \"много положително\" на поканата. Преди срещата Путин шеговито подхвърли, че \" \". Руският лидер припомни, че за последен път се е срещал с американския лидер през юли 2018 година в Хелзинки. Тръмп веднага реагира и обяви, че \" \" и двамата ще разговарят за търговията и разоръжаването. Докато журналистите задавали въпроси, Тръмп чул питане за евентуална намеса на Русия в президентските избори през 2020 година. С голяма усмивка президентът на САЩ се обърнал към Путин: \"Моля ви, не се бъркайте в изборите\", като размахал и пръст, съобщава Нюз.ру. Всички се засмели. В преговорите от американска страна участваха дъщерята на Тръмп Иванка и неговият зет Джаред Къшнър, държавният секретар Майк Помпео, съветникът по сигурността Джон Болтън, министърът на финансите Стив Мнучин и прессекретарката на Белия дом Стефани Гришъм, съобщава Си Би Ес. Както предава РИА \"Новости\", от руска страна са били съветникът на президента Юрий Ушаков, министърът на външните работи Сергей Лавров, вицепремиерът и министър на финансите Антон Силуанов и прессекретарят на Кремъл Дмитрий Песков.         \n\t   ", "date": "2019.06.28", "title": "Тръмп и Путин обсъдиха Иран, Сирия, Венецуела и Украйна (ВИДЕО)"}
{"url": "https://clubz.bg/84755-419_gradusa_rekordna_jega_vyv_franciq", "text": "Във Франция бяха измерени рекордно високи температури за юни от 41,9 градуса, каза говорителка на държавната метеорологична служба \"Метео франс\", цитирана от ДПА. \n\tТемпературният рекорд бе регистриран вчера в селището Сен Жулиен дьо Пейрола в долината на Рона. Предишният национален рекорд за юни беше 41,5 градуса, измерен в южния департамент Од през 2003 г. \n\tАбсолютният температурен рекорд за Франция е 44,1 градуса, измерен в Южна Франция по време на смъртоносната гореща вълна през август 2003 година. \"Метео франс\" предупреди, че температурите в региона може да достигнат между 42 и 45 градуса утре. Властите в Париж забраниха в сряда движението на стари и по-малко икономични коли в обхвата на второ околовръстно шосе А-86, което включва Париж и 79 града около него, съобщи градският съвет, цитиран от Ройтерс. Това се прави, за да се намали замърсяването на въздуха в горещините. \n\tФренските власти наложиха вчера ограничения и върху използването на вода, след като големи райони от Западна Европа бяха обхванати от екстремни горещини.", "date": "2019.06.28", "title": "41,9 градуса - рекордна жега във Франция"}
{"url": "https://clubz.bg/84748-djonsyn_vodi_s_ogromna_prednina_pred_hynt", "text": "Борис Джонсън води с голяма разлика пред своя съперник Джереми Хънт в надпреварата за лидер на британската Консервативна партия на мястото на министър-председателя Тереза Мей въпреки силното съсредоточаване на медийното внимание върху неговия личен живот, показва проучване, цитирано от ДПА. \n\tДжонсън и Хънт се състезават за гласовете на близо 160 000 членове на консерваторите, след като депутатите на партията ги избраха да се изправят един срещу друг в битката за лидерския пост. Очаква се победителят в надпреварата да бъде обявен на 23 юли. \n\tСпоред проучване на уебсайта за политически новини \"Кънсърватив хоум\" 66 процента от партийните членове подкрепят Джонсън за лидер на консерваторите, а едва 30 процента поддържат Хънт. \n\tКампанията на Джонсън беше помрачена от домашна разправия между него и партньорката му, записана от съсед и предоставена на в. \"Гардиън\". \n\t\"Кънсърватив хоум\" обаче заяви, че този случай почти не е повлиял върху неговите позиции, съобщи БТА. Членовете на Консервативната партия \"са склонни да разглеждат \"Гардиън\" като противник\", добави новинарският сайт. \"А след като вестникът съобщи за случая, повечето партийни членове, изглежда, не му обръщат внимание\", каза той.", "date": "2019.06.28", "title": "Джонсън води с огромна преднина пред Хънт"}
{"url": "https://clubz.bg/84696-tatqna_doncheva_prezidentyt_raboti_dyrvodelski_po_izbora_na_noviq_glaven_prokuror", "text": "Стъпките, които сега се правят – да бъде ликвидирана всяка възможност за неконтролирана опозиция, тече от няколко години. Част от този план беше дори бързото правене на парламентарни избори след президентските. Защото това убива всички малки партии. В правенето на избори, при които еднократно излъчване на всеки клип и репортаж е 5000 лева за 30 сек., е непосилна цена освен за две-три партии. Ако се спре държавната субсидия и се разчита само на бизнеса, няма как да се случи, защото бизнеса го контролират управляващите. Винаги се поставя въпросът как да се направи политическа алтернатива. Но тя не може да се направи без пари и ресурси. Както вървят нещата, ние политическа алтернатива не може да имаме, както и Тодор Живков не е имал. Кой знае защо в Полша, Чехия и дори в Унгария са имали, но там има други механизми. Там никога опозицията не е оставяна без ресурси. Сегашната ситуация в ЕС, липсата на лидери и установените странни „пазарни“ отношения в раздаването на европари води до укрепване на този уродлив модел. Забележете, че те винаги има за какво да ни налагат санкции, за всякакви раздадени пари, но медийните пари никога не се закачат. Там никога не се пита за какво отиват тия пари, защо се раздават медийни пари за реклама на министри, а не се дава за информиране на обществото.  Това е трудна работа. Трябва да се работи по създаване на политическа алтернатива, която трябва да дойде отвън. Вътрешни ресурси за такава алтернатива отвътре не виждам. Първо, заради съотношението на силите от края на 80-те години. Едните са екипирани, свръхдопингирани, въоръжени с всичко и идваме ние по гуменки, защото сме талантливи. Но ще си останем с таланта си. Няма начин това да бъде пробито. Те владеят финансовите лостове, специалните служби, контролните механизми. Вижте как са избрани тези хора - всички са с някакви тежки компромати. Никой не може да обясни как се появява „Апартаментгейт“ и как заглъхва.  98% от българите не искат правила, не искат върховенство на закона, не искат отговорност за това. И начинът, по който се гласува и се коленичи, ми навява тези мисли. Върховенството на закона и работата на контролните органи е второто нещо, което трябва да бъде вкарано в употреба и за политическата система, и за икономическите отношения. Много бях учудена от моя приятел и преподавател Огнян Герджиков, който в едно интервю каза, че следващият главен прокурор трябва да прилича на Сотир Цацаров. Да го каже Бойко Бойко Борисов или Пеевски - ще го приема, но смятам, че моят приятел Огнян е нещо различно от тях двамата. Правосъдната система се разви в подчертано репресивна насока, напомняща времената на Вишински. Създаде се и специализиран съд, във времето се разшириха и неговите компетенции. Бяха назначени много хора с обвинителен уклон, които биха осъдили и майка си. Темата с незаконните арести ще става все по-актуална, каквито бяха акциите на Цветан Цветанов. От 2013 г. не е вътрешен министър, обаче неговите акции продължават да отекват в Страсбург. Дотук плаща само данъкоплатецът. И е време да се поеме лична отговорност при незаконен арест. Аз не мисля, че колегата и любим преподавател Огнян Герджиков би одобрил това да се случва в държавата. По-лесно е през прокуратурата да се започнат промени и тя да се трансформира далеч от социалистическия централизиран модел по съветски образец. Знам, че това много малко го разбират. Но е абсолютно необходимо. В смисъл да бъде приличен човек, да бъде с разбирането, че неговата работа ще бъде мисия. Защото, ако тази работа я подхване човек, за който правосъдието е мисия, с обективни средства ние ще постигнем много сериозен напредък. Имайте предвид, че Цацаров е назначил по всички направления хора тип Иван Гешев и Пламен Георгиев, което е много неприятно и също ще иска преодоляване.  Смятам, че услията на президента Радев са малко не навреме. Тези пловдивски милиционери, които го съветват по национална сигурност, правят повече беля, отколкото има полза от тях. Георги Първанов назначи двамата си съветници за шефове на Върховния касационен съд и на Върховната касационна прокуратура и никой не възропта, защото го направи елегантно. Сега тук се работи малко дърводелски. Тези консултации могат да вземат главата на още някой като заместничката на Цацаров, заподозряна в колаборационни отношения с президента. Това просто не се прави така. Президентът става уязвим, че се мъчи да се меси в нещо. Там никога ефективните ходове не са шумни.     Ще приключи безславно, но не мога да ви кажа кога. Някои сравняват Бойко Борисов с Тодор Живков. По повратливост – може би, но Живков ценеше културата, мястото на България в света. Той пласираше България в отношенията със старите цивилизации. Вижте какви отношения беше изградил чрез Людмила с Индия, Иран и Мексико. Какви отношения беше положил с арабския свят, за да обучава тук негови граждани и студенти, с Азия и с много държави от третия свят. Живков е имал съзнание за съизмеримост на България със света. Сега има един спор за учебниците и съдържанието. Към Живков учебниците не били груби, не били с нападки. Има някои „вседесарчени“ хора, които много искат да бъде заклеймен. Няма какво да заклеймяваме Тодор Живков 25 години след смъртта му. Ние сме отрекли това време, затова сме го заменили. По-добре да видим какви хубави неща е направил Живков, от които и днес можем да се възползваме. Дайте да направим нещо по-добро.  Аз смятам, че фанатиците и вляво, и вдясно са вредни хора. Старала съм се от себе си да гоня фанатика. Понякога, когато си в състояние на състезание и даже на битка, започваш да се ожесточаваш, спортната злоба да избива. Но съм се старала да гоня фанатика. И като парламентарист съм се старала да не оставям главата си на скенера на входа. Да ме къпят как най-важните решения били политически и аз да ги приемам, без да слушам аргументи. Не съм го допускала и смятам, че е вредно. Това ми е носило проблеми, твърдения, че съм особен човек, неуправляема. Гледах наскоро един филм за Дьо Гол, където и френският генерален щаб е казвал, че не му трябва един ексцентричен човек, който е прав. Е, добре, значи може да продължим да бъдем ексцентрични хора, които са прави. Дали ще дойде нашето време, да не ни интересува. Важно е да си караме нашата работа.        ", "date": "2019.06.28", "title": "Татяна Дончева: Президентът работи дърводелски по избора на новия главен прокурор"}
{"url": "https://clubz.bg/84760-yujna_koreq_pusna_5g_na_severnata_si_granica", "text": "Докато в Европа и САЩ петото поколение интернет изниква само в най-големите градове, Южна Корея пусна 5G на единствената си сухопътна граница - северната, съобщи Ройтерс. Демилитаризираната зона, една от най-тежко охраняваните гранични зони в света, разделя Северна и Южна Корея вече десетилетия. Корейската война завърши преди близо 70 години, но с прекратяване на огъня, не с мирен договор.  Двете Кореи разминират границата си Целта на оператора KT Corp е да даде достъп до по-добър интернет на хората в провинциалния район, както чисто потребителски, така и за да могат да ползват най-новите технологии в земеделието - например да наблюдават и напояват селскостопанските култури от разстояние. Сигналът от пето поколение обаче няма да минава границата - службите за разузнаване на Южна Корея са провели обстойни тестове, за да гарантират това. От другата страна на границата хората не могат да напускат домовете си и дори да работят на полето без да бъдат придружени от военна охрана. Потребителски тест на 5G в САЩ показва страхотни скорости Южна Корея съвсем скоро ще стане първата страна с пълно покритие на 5G, което има потенциала за до 20 пъти по-бързи скоростти от предишното поколение мобилна връзка. Потребителски тест на 5G в САЩ показва страхотни скорости", "date": "2019.06.28", "title": "Южна Корея пусна 5G на северната си граница"}
{"url": "https://clubz.bg/84753-za_10_g_represiite_na_dyrjavnite_organi_struvat_158_mln_lv_na_bylgarskite_danykoplatci", "text": "За времето от 2009 г. до тази година българският данъкоплатец е платил 15,8 млн. лв. обезщетения, в които държавата е била осъдена в Европейския съд за правата на човека в Страсбург (ЕСПЧ). Само през 2009 г. страната ни е платила 3 534 000 лв., а през 2012 г. - 2 012 150 млн. лв. Сумите се съобщават в  . Присъдите на съда в Страсбург са за нарушения на основни човешки права от органи на държавна власт, съдебната система или публична администрация. Сагата \"Младост\" вече е в съда в Страсбург   Според справката на финансовото министерство за периода 2009-2019 г. приключилите с решение на съда в Страсбург съдебни производства, касаещи България, са 751, а висящите - 150. От приключилите 751 дела пред съда в Страсбург, с осъдителен характер са 457. Страсбург чака властта до 13 септември да се разбере със Симеон за имотите По думите на Горанов броят на решенията, по които има изплащане на обезщетение, е по-голям от 457, колкото са осъдителните решения. , добавя той. България е осъдена за общо 640 хиляди евро в Страсбург през 2017 г. Обезщетенията, платени за последните 10 години: Страсбург чака властта до 13 септември да се разбере със Симеон за имотите България е осъдена за общо 640 хиляди евро в Страсбург през 2017 г.", "date": "2019.06.28", "title": "За 10 г. репресиите на държавните органи струват 15.8 млн. лв. на българските данъкоплатци"}
{"url": "https://clubz.bg/84754-putin_protekcionizmyt_e_tejko_breme_za_tyrgoviqta", "text": "Държавните и правителствените ръководители на БРИКС (Бразилия, Русия, Индия, Китай и ЮАР) приеха съвместна декларация след края на неформалната среща в рамките на форума на Г-20 в Осака, предаде ТАСС. \n\tТекстът на документа бе публикуван днес на сайта на външното министерство на Бразилия, която в момента председателства БРИКС. \"Ситуацията в глобалната икономика не може да не ни тревожи. Показателно е, че международната търговия престава да бъде локомотив на икономическия растеж и изпитва все по-тежкото бреме на протекционизма, на политически мотивираните ограничения и бариери\", каза на срещата руският президент Владимир Путин. Петте ключови теми на Г-20 \"Светът се сблъсква със сложна ситуация. Въпреки че в световната икономика се наблюдава общ растеж, виждаме нарастването на нестабилността и неопределеността\", заяви от своя страна по време на срещата китайският президент Си Цзинпин и добави: Той обяви още, цитиран от Ройтерс, че при подобни обстоятелства страните от БРИКС трябва \"да повишат издръжливостта си и способността да се справят с външните рискове\". \"Трябва да прилагаме съвместни усилия в борбата с едностранните ограничения и санкции\", подчерта китайският президент и заключи: \"Страните от БРИКС трябва . . . да бранят ключовите ценности и принципи на Световната търговска организация\".", "date": "2019.06.28", "title": "Путин: Протекционизмът е тежко бреме за търговията"}
{"url": "https://clubz.bg/84746-trymp_merkel_e_golqma_moq_priqtelka", "text": "Американският президент Доналд Тръмп нарече германската канцлерка Ангела Меркел \"голяма моя приятелка\", докато двамата се отправяха за двустранни разговори в кулоарите на срещата на върха на Г-20 в Осака, предаде ДПА. Обикновено Тръмп е критичен към търговския дефицит на САЩ с Германия. \n\tМеркел говори за германските инвестиции в САЩ и каза, че ще повдигне въпроса с Иран в разговора си с Тръмп. \n\tАмериканският президент каза, че предпочита да бъде с Меркел, отколкото да гледа кандидат-президентския дебат на Демократическата партия в САЩ. \n\tБелият дом съобщи, че двамата са обсъдили \"широк спектър от въпроси, включително опасните действия на Иран в Близкия изток, стабилизацията на Либия, на Сахел, а също така и подкрепата за икономическа реформа в Украйна\", предаде ТАСС. Президентът на САЩ Доналд Тръмп, японският премиер Шиндзо Абе и индийският му колега Нарендра Моди се поздравиха едновременно с почукване на юмруци, вместо с ръкостискане, в началото на тристранната им среща в Осака, съобщи ДПА. \n\tТръмп се пошегува, че иначе е щяло да има спорове кой с кого да се здрависа пръв. Американският президент нарече и двамата \"мои много добри приятели\" и ги поздрави за неотдавнашните изборни победи. \n\tПо думите на Тръмп тримата ще обсъждат търговски въпроси и ситуацията около Иран. Той обаче не отговори на въпрос на репортер за това дали ще наложи мита на японски автомобили, а само каза, че резултатът от преговорите ще бъде \"положителен\".  \n\tСлед това Тръмп ще има среща на четири очи с Моди. На път за Япония Тръмп поиска Индия да премахне наложени неотдавна мита на вносни стоки от САЩ. \n\tИма потенциал трите страни да сформират блок, който да се противопостави на Китай, отбеляза БТА.", "date": "2019.06.28", "title": "Тръмп: Меркел е голяма моя приятелка"}
{"url": "https://clubz.bg/84751-gugyl_e_sklonen_da_plashta_poveche_danyci_v_chujbina", "text": "Гугъл изрази готовност да сключи международно споразумение, предвиждащо мултинационалните компании да плащат повече данъци в страните, където правят оборот, а не в държавата, където са регистрирани, предаде Франс прес, цитирана от БТА. Франция налага данък на \"Гугъл\", \"Фейсбук\", \"Амазон\" и \"Епъл\" Батия обаче изрази опасение, че ако няма международно споразумение, някои страни могат да наложат дискриминационни едностранни данъци на чуждестранни компании в различни сектори.", "date": "2019.06.28", "title": "Гугъл е склонен  да плаща повече данъци  в чужбина "}
{"url": "https://clubz.bg/84750-plamen_georgiev_ne_znael_che_navesite_mu_bili_nezakonni", "text": "Председателят на КПКОНПИ Пламен Георгиев не е знаел, че навесите над известната му тераса в столичния квартал \"Слатина\" са незаконни, каза тази сутрин кметицата Йорданка Фандъкова. По думите й това не значи, че нарушението може да бъде отминато и затова е издадено предписание за събаряне на навесите, под които има сауна и барбекю. Фандъкова каза, че \"не може да остане съмнение за прикриване\" на беззаконието от страна на Столичната община и това е наложило оставката на шефа на строителния надзор в общината арх. Влади Калинов. Той се е съгласил процедурата по събарянето да бъде прекратена. По думите й той е \"много компетентен\", но се съгласил, че има нарушения. Георгиев излезе в отпуск в началото на т.нар. Апартаментгейт, след като през април се установи, че не е декларирал въпросната тераса като част от имотите си. Отговаряйки отново на въпроси за ремонта по ул. \"Граф Игнатиев\" в центъра на София, Фандъкова разясни, че преустройството е било на обща площ от 40 декара и на 15 от тях има \"участъци с недобре изпълнена дейност\". За 5% от тези 15 декара изпълнителят е глобен. Фандъкова каза, че пороят по ул. \"Солунска\" при последния силен дъжд в София бил причинен от две запушени шахти. Тя разясни, че в столицата има 33 000 шахти, а след бурята имало 20 сигнала за наводнени участъци. Кметицата заяви, че няма да допусне ново строителство в Борисовата градина и че гаранция за това може да бъде само приемането на подробен устройствен план от Столичния общински съвет.  Тя каза, че паркът трябва да се   и  . Що се отнася за някогашната къпалня \"Мария-Луиза\", Фандъкова отбеляза, че   и всякакво друго строителство в района е недопустимо. Фандъкова не каза дали ще се кандидатира за нов мандат на местните избори наесен.", "date": "2019.06.28", "title": "Пламен Георгиев не знаел, че навесите му били незаконни"}
{"url": "https://clubz.bg/84747-putin_liberalite_iskat_da_unishtojat_katolicheskata_cyrkva", "text": "Руският президент Владимир Путин заяви в интервю за в. \"Файненшъл таймс\", че либералните ценности са отживелица, защото са били отхвърлени от повечето хора в западните държави, предаде Ройтерс. \n\tСпоред него германската канцлерка Ангела Меркел е направила кардинална грешка, приемайки либерална политика по отношение на имиграцията от Близкия изток. И добави: Председателят на Европейския съвет, полякът Доналд Туск, който също е на срещата на Г-20, реагира остро на коментарите на Путин.     Путин каза, че Русия не е хомофобска страна, но че склонността на Запада да приеме хомосексуализма и половата неопределеност изглежда прекалена за него. Той изрази мнение, че либералните кръгове използват проблемите, които изпитва Католическата църква, за да я унищожат.", "date": "2019.06.28", "title": "Путин: Либералите искат да унищожат Католическата църква"}
{"url": "https://clubz.bg/84749-strelecyt_ot_djamiqta_v_brest_se_samoubi", "text": "Стрелецът, който откри огън пред джамия в Брест, Западна Франция, и рани двама души, е намерен мъртъв няколко часа , след като избяга. Той се е самоубил, съобщи френската телевизия Бе Еф Ем, цитирана от БТА.  \n\tСпоред информацията, разпространена първо от в. \"Телеграм\", мъжът е стрелял няколко пъти около 16,30 ч. пред джамията в квартал Понтанезен в Брест. Ранени са двама души, но без опасност за живота. Единият от простреляните е имамът на джамията. Стрелецът избягал. Бил открит мъртъв няколко часа по-късно в Гипава, близо до Брест. Според източник, близък до разследването, той се е самоубил с изстрел в главата. Френската прокуратура отхвърли версията, че стрелбата пред джамия в западния град Брест е атентат, предаде Франс прес.  Предполагаемият нападател беше открит мъртъв, недалеч от колата си. Изглежда, че той се е прострелял в главата, според полицейски източник.  \n\tНападателят няма досие и не е познат на полицията, нито е известен като привърженик на крайната десница. До тялото му са намерени документи. \n\tИмамът е получил четири куршума - два в тялото и два в краката. Друг вярващ е получил два куршума в краката. Животът им обаче не е в опасност, съобщи Френският съвет на мюсюлманското вероизповедание. Според него имамът вече е бил заплашван от групировката \"Ислямска държава\" (ИД), защото проповедите му съответстват на ценностите на Френската република. \n\tАко нападението беше фундаменталистко, ИД щеше да го приветства, подчерта представител на Съвета.", "date": "2019.06.28", "title": "Стрелецът от джамията в Брест се самоуби"}
