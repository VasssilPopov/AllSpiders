{"url": "http://clubz.bg/74199-deloto_borisov_ninova_priklyuchi_chaka_se_reshenie", "text": "Бившият министър на околната среда и водите Ивелина Василева не помни премиерът Бойко Борисов да е наричал лидерката на БСП Корнелия Нинова „госпожа Лъжа“. Днес Василева даде показания по делото за непозволено увреждане, което Борисов заведе срещу Нинова, а след това съдът присъедини и насрещни искове от лидерката на БСП към премиера. Според Нинова и защитата ѝ думите на Борисов са изречени през януари 2017 г. в Айтос, където той е бил с Ивелина Василева за подписване на договор за изграждане на пречиствателна станция, пише правният сайт news.lex.bg. Днес Василева каза, че не помни в нейно присъствие премиерът да е изричал такива думи, нито дори след това те да са отразявани в медиите. Тя каза, че помни само значимостта на събитието, защото за пръв път в града щяла да заработи пречиствателна станция. Борисов \"мъчително\" съди Нинова, тя него - също Борисов съди Нинова за нейно изказване пред Нова тв на 23 март м.г., в което тя казва по негов адрес  Лидерката на БСП пък се почувствала засегната от публични изяви на Борисов преди това, в които той я нарекъл  . Искът на Борисов срещу Нинова е за 26 000 лв., а тези на Нинова са за общо 30 100 лв. Спор в залата предизвика днес , представени на миналото заседание от адвокатите на Нинова. Те са с идентично съдържание с ползваните по делото, но защитата на Борисов беше напът да я оспори, за да стане ясно дали се различават техническите параметри на дисковете. Съдът напомни, че спорът не е по Закона за авторското право, а е важно съдържанието на записите, след което защитниците се съгласиха експертизата да бъде приета. След показанията на Василева съдия Невена Чеуз обяви делото за изяснено и предстои съдът да излезе с решение.", "date": "2018.10.08", "title": "Делото \"Борисов-Нинова\" приключи, чака се решение"}
{"url": "http://clubz.bg/74197-kak_tv_alfa_nareche_sydiq_korumpiran_zaradi_ogledaloto_na_denica", "text": "В телевизия \"Алфа\" тече надпис под портрета на съдия Николай Василев от Софийския районен съд:  Това става ясно от почти безпрецедентна   на СРС, след като судански гражданин влезе в конфликт със съпругата на Сидеров Деница Гаджева по повод счупено огледало. История с огледало, Деница на Волен, \"Ислямския свят\" и ДАНС (АУДИО) Явно партийната телевизия е недоволна от факта, че след   с огледалото СРС е приел, че няма данни за извършено нарушение дори на Указа за борба с дребното хулиганство  В заглавието на \"медията\" явно се бърка понятието \"пусна на свобода\", което подхожда за мярка за неотклонение, с произнасянето на съдията по принцип - че няма доказателства дори за административно нарушение за хулиганство. Съдът срещу \"Пик\": Засягате човешкото достойнство и независимостта Това е едва втора подобна декларация от СРС в последните години - след като \"Пик\" снимаше пред дома й и насаждаше внушение за съдийка, позволила си да ги осъди по гражданско дело с ищец Емил Джасим. ВСС пита европейски съдебни съвети как да действа с \"кафявите\" медии Любопитно е, че в доста от случаите Висшият съдебен съвет не отговаря на призивите да се изкаже ясно в подкрепа на магистратите, а замълчава. Съдът срещу \"Пик\": Засягате човешкото достойнство и независимостта ВСС пита европейски съдебни съвети как да действа с \"кафявите\" медии", "date": "2018.10.08", "title": "Как тв \"Алфа\" нарече съдия \"корумпиран\" заради огледалото на Деница"}
{"url": "http://clubz.bg/74184-alfa_risyrch_gerb_gubi_komfortnata_si_prednina_pred_bsp", "text": "Управляващата коалиция влиза с отслабени позиции в есенния политически сезон, показва тримесечно национално представително проучване на \"Алфа рисърч\", проведено в периода 23-30 септември 2018 г. сред 1027 души. На този фон парламентарната опозиция в лицето на БСП запазва подкрепа сред традиционните си избиратели, но визията ѝ за България не се припознава от по-широки кръгове като алтернатива, способна да отговори на обществените очаквания. В резултат от ръста на критичните настроения сред избирателите партиите от управляващата коалиция и техните лидери губят доверие, което обаче не се трансформира към опозиционните формации и лидери.   БСП остава на позициите си от юни (19,7%), но не успява да привлече нови избиратели. Намаляването на дистанцията се дължи изцяло на свиването (моментно или дългосрочно, още е рано да се каже) на ГЕРБ. \"Ключовият проблем пред лидерката на соцпартията Корнелия Нинова е, че не успява да легитимира партията като алтернатива на ГЕРБ и да предложи убедителни за българските граждани визия и модел на управление\", смятат от \"Алфа рисърч\". Поради това БСП не успява да надскочи електоралния си таван, на който се е закотвила от дълго време насам. Регистрираната още през юни частична загуба на електорална подкрепа за \"патриотите\" се затвърждава и през септември. С 4,7% вот от всички избиратели те биха прескочили парламентарната бариера, но низходящият им тренд ги поставя в по-слаби позиции. Освен това както БСП, така и ГЕРБ частично влизат в тяхната реторика, което също е фактор за разколебаване и преместване на избиратели. Нов елемент в електоралната картина е ранната мобилизация сред избирателите на ДПС. Обикновено вотът за Движението започва да нараства в проучванията около месец преди вота. Сега обаче само за три месеца достига до 6,6% деклариран вот, което може да се дължи както на специфична вътрешнопартийна мобилизация, така и на по-голямото самочувствие за тежестта на партията. \"Воля\" на Веселин Марешки все така остава под 4-те процента. Лек ръст се наблюдава при \"Демократична България\" (2,9%). \"Едва следващите месеци ще покажат накъде ще върви подкрепата за извънпарламентарната опозиция, която започва да става по-разпознаваема, но все още слабо привлича фрагментираните десни избиратели\", смятат социолозите. Същия тренд бележи и персоналният рейтинг на министър-председателя. Няма значима промяна в персоналните рейтинги на министрите с изключение на един стремителен пробив към върха – този на спортния министър Красен Кралев. Домакинството на три световни първенства го изстрелва до първото място за „най-успешен министър“ (25,1%), и до второ в общия индекс на доверие веднага след вицепремиера Томислав Дончев. Външният министър Екатерина Захариева запазва третата позиция, следвана от Лиляна Павлова, министъра на културата Боил Банов и военния Красимир Каракачанов. От \"Алфа рисърч\" отбелязват, че през септември не са включвани подалите оставка министри, нито новите, които току- що бяха избрани, и е още много рано за обществена оценка. На дъното на класацията по традиция остава правосъдната министърка Цецка Цачева, като компания ѝ правят министрите на икономиката Емил Караниколов, на земеделието Румен Порожанов и на здравеопазването Кирил Ананиев.  Събитията, които анкетираните определят като най-значими за изминалия период, показват кои са факторите, повлияли в най-голяма степен върху равнището на доверие към властта и коалиционните партньори. Топ 6 на събитията включва - катастрофите по пътищата и инцидентът край Своге (51%), поскъпването на природния газ (36%), реакциите на властите срещу разпространението на чумата по животните (32%), напрежението между правителството и президента (31%), смяната на министри от правителството (28%), конфликтите и обвиненията между лидерите на \"Обединените патриоти\". (25%). Напрежение между ГЕРБ и президента води до леко отстъпление в позициите и на държавния глава. Положителното отношение към Румен Радев намалява от 54 на 52%, а отрицателното нараства от 11 на 17%. Най-силна е промяната сред избирателите на ГЕРБ. Ако през юни около 45% от тях имаха доверие на президента, сега делът им намалява до 35 на сто. Сред останалите социални групи президентът се ползва с преобладаваща подкрепа. Това показват и отговорите на директния въпрос: „Кой носи основната вина за конфликтите и напреженията между правителство и президент?“ За разлика от мнението на избирателите на ГЕРБ, които в мнозинството си са лоялни към правителствената позиция, реакциите на симпатизантите на \"Обединените патриоти\" са по-близо до средното за страната и демонстрират по-слабо одобрение за поведението на коалиционния партньор. Традиционно оценката за дейността на институциите в сферите на сигурността, вътрешния ред и правосъдието остава ниска. Работата на главния прокурор Сотир Цацаров събира одобрение от 9 и 41% неодобрение. Леко подобрение е налице в мнението и оценката за съда, която от 8% вече е 14 на сто. Всеки пети продължава да е доволен от дейността на полицията. И съдът, и полицията обаче получават около 40 на сто критични оценки. Очевидно всички действия на политическите формации трябва да бъдат четени през призмата на техните стратегии за тези два вота - за Европарламент и за местни избори. В този смисъл, съдейки по неотдавнашния вот в Европарламента по повод санкциите срещу Унгария, всички български партии без ДПС се придвижват в посоката, изразявана от Виктор Орбан, анализират от \"Алфа рисърч\". Ако обаче въпросът се постави не конюнктурно, а на принципна основа - при кой вариант могат да се решават по-добре проблемите на Европа, включително на малки страни като България, общественото мнение съвсем не е така еднозначно, а напротив, твърде разделено. Както при всички европейски избори, така и при предстоящите местните теми ще имат важно значение, но с оглед ситуацията в Европа може да се предположи, че тези идеологически дебати ще доминират и в националните кампании. Аргументите \"за\" или \"против\" всяка една от позициите могат да се окажат важен фактор за избирателите и да наклонят везните в определена посока.  ", "date": "2018.10.08", "title": "\"Алфа рисърч\": ГЕРБ губи комфортната си преднина пред БСП"}
{"url": "http://clubz.bg/74186-chetirima_zaginali_sled_eksploziq_v_jilishten_blok_v_kishinev", "text": "Броят на жертвите от експлозията в събота, причинила разрушения в жилищен блок в Кишинев, нарасна на четирима души. Това съобщи днес за ТАСС говорителката на молдовската служба за гражданска защита и реагиране при извънредни ситуации Лилиана Пушкашу, предаде агенцията, цитирана от БТА. По данни на вътрешното министерство може да са затрупани още двама души. Предполага се,  По проект се е предвиждало електрическо отопление. Сред загиналите има дете. Жена, настанена в болница веднага след взрива, все още е в тежко състояние.", "date": "2018.10.08", "title": "Четирима загинали след експлозия в жилищен блок в Кишинев"}
{"url": "http://clubz.bg/74189-ninova_ne_politizirame_ubijstvoto_no_nqma_da_mylchim", "text": "Убийството на Виктория Маринова е още един елемент от несигурната среда в България. Това каза лидерът на БСП Корнелия Нинова след заседание на ръководството на партията. И припомни, че реакция е имало от целия свят. И допълни, че другият голям проблем е недоверието на хората в институциите, което няма да се върне с мълание в такива моменти. Кристиан Вигенин припомни, че в Словакия за подобен случай министър-председателят е подал оставка, а у нас властта се е опитала да омаловажи това убийство, подчертавайки, че най-вероятно не е свързано с работата на убитата. Елена Йончева припомни, че при подобен случай в Малта в разследването са се включили ФБР, екип от Холандия, екип от Европол. Докато в България МВР още на втория ден е казало, че е малко вероятно убийството да е свързано с работата на Маринова. Нинова каза още, че от БСП са готови с мотивите за вота на недоверие по темата за здравеопазването. Внасянето му обаче ще бъде предшествано от извънпарламентарни консултации.", "date": "2018.10.08", "title": "Нинова: Не политизираме убийството, но няма да мълчим"}
{"url": "http://clubz.bg/74190-bivsha_vytreshna_ministyrka_na_makedoniq_osydena_na_shest_godini_zatvor", "text": "Бившата министърка на вътрешните работи на Македония Гордана Янкулоска бе осъдена на шест години лишаване от свобода по делото \"Танк\", предава телевизионния канал \"Алсат-М\", цитиран от агенция \"Фокус\". Присъдата бе произнесена днес по обед в Наказателния съд от председателката на съдебния състав Добрила Кацарска. Янкулоска, която има тримесечно бебе, не присъстваше в залата. Янкулоска бе призната за виновна по обвинения в злоупотреба със служебно положение заради присвояване на средства при закупуването на служебен автомобил -   на стойност 600 хиляди евро. За същото престъпление бе произнесена присъда и срещу бившия премиер Никола Груевски. В края на миналата седмица Апелативният съд в Скопие потвърди присъдата му - лишаване от свобода за срок от две години. Бившият премиер на Македония осъден на 2 г. затвор заради мерцедес Процесът на Янкулоска, който се водеше отделно заради бременността на бившата министърка, започна към края на август, след като тя роди. В делото \"Танк\" преди това бяха осъдени освен Груевски и бившият помощник министър в МВР Гьоко Поповски на 6,6 години.  ", "date": "2018.10.08", "title": "Бивша вътрешна министърка на Македония осъдена на шест години затвор"}
{"url": "http://clubz.bg/74192-sprqn_e_prevod_ot_%E2%82%AC14_mln_sled_signala_za_dji_pi_gejt", "text": "Блокиран е паричен превод, който  Това каза пред журналисти в Русе главният прокурор на Сотир Цацаров по повод  от европейски фондове, предаде „Фокус”. „Проверката е прераснала в досъдебно производство. Това, което мога да кажа е, че по отношение на нея и в рамките ѝ със съдействието на ДАНС са извършени и действия по реда на Закона за мерките срещу изпиране на пари. Тези действия са довели и до запор на изключително крупна сума пари и блокиране на превод“, посочи Цацаров, като обяви, че по сигнала се работи изключително интензивно. И Томислав Дончев сезирал прокуратурата за \"Джи Пи Груп\" по \"Биволъ\" Главният прокурор обясни, че действията на ДАНС продължават и обхващат  , които фигурират в сигнала. „В рамките на сигнала е извършен и съответен анализ. Подадена е оперативна информация от ДАНС. В резултат на тази информация СГС е упражнил правомощията си по Закона за мерките срещу изпиране на пари“, каза още Сотир Цацаров. Маринов за \"Биволъ\": Арестувани са лица, които с фенерчета ровят на местопрестъпление Томислав Дончев подаде сигнал до Цацаров за съмнения при усвояването на евросредства, след като аналогичен бе депозиран и от \"Биволъ\". На 14 септември адвокат и двама журналисти – българин и румънец, бяха временно задържани в РПУ-Радомир по време на журналистическо разследване, което съвпада с оперативно-издирвателни мероприятия от ГДБОП и Областна дирекция – Перник. В района според подадения сигнал са горени в яма в полето материали, свързани с обществени поръчки. По повода - публикацията „ДжиПи Гейт“: Гранд корупция с еврофондове и обществени поръчки през консултантски фирми“, Томислав Дончев сезира главния прокурор, МВР и КПКОНПИ с копие до изпълнителния директор на ИА „Одит на средствата от ЕС” Предмет на проверка са всички процедури по обществени поръчки и усвояване на средства от фондове на ЕС, описани в публикацията, както и участието в тях на посочените физически лица и търговци. Проверката на процедурите, свързани с отделните проекти и тяхното финансиране, ще обхване и действията на държавни органи и длъжностни лица. На ДАНС са възложени конкретни действия, свързани с изискване на документи, снемане на обяснения и проверка на посочените факти. Борисов нареди: отстраняване или отпуск за чиновниците, споменати в \"Биволъ\" На 21 септември премиерът Бойко Борисов също разпореди отстраняване на държавните служители и експертите, споменати в журналистическото разследване за измами с усвояване на евросредства, докато текат проверките. В официално изявление от компанията „Джи Пи Груп“ АД заявиха, че не приемат замесването им в  . Те отрекоха твърденията от компанията да са изнасяни, горени или закопавани документи. Цацров днес даде насоки и \"Едно е ясно - извършените действия са изключително брутални и изключително жестоки\", каза пред журналисти Цацаров, който е в дунавския град с вътрешния министър Младен Маринов. „Приели сме, че не изключваме нито една от версиите. Не изключваме нито версия, свързана със случайно посегателство, нито версия, свързана с планирано посегателство“, посочи той и допълни, че е мобилизиран целият експертен капацитет на МВР. „Направен е анализ на всичко, което до момента е извършено от колегите от полицията в Русе и от Окръжната прокуратура. На база на този анализ са планирани всички действия по разследването, които предстои да бъдат извършени във всички възможни насоки, осигуряващи доказването на всички възможни версии“, уточни Сотир Цацаров. Маринов за \"Биволъ\": Арестувани са лица, които с фенерчета ровят на местопрестъпление Борисов нареди: отстраняване или отпуск за чиновниците, споменати в \"Биволъ\"", "date": "2018.10.08", "title": "Спрян е превод от €14 млн. след сигнала за \"Джи Пи Гейт\""}
{"url": "http://clubz.bg/74091-na_22_g_kijra_najtli_pretyrpqla_psihicheski_sriv_ne_izlqzla_3_meseca", "text": "Британската актриса Кийра Найтли разкри, че е имала психически срив, когато е била на 22 години. Тогава е била диагностицирана с  , който дошъл с внезапната ѝ слава, пише Би Би Си. Тя била принудена да си вземе година почивка, след като заснела филмите  . Въпреки успеха ѝ тя признава, че критиките към работата ѝ я карали да се чувства безполезна. Тогава ужасно се страхувала да напусне дома си и да се изправи пред папараците. Според нея липсата ѝ тогава на актьорско обучение я накарало да се фокусира само върху отрицателните неща. Това продължило дори и след като получила номинация за \"Оскар\" най-добра актриса за през 2005 г. Найтли си спомня, че била навсякъде преследвана от папараците, като всеки ден ѝ струвало огромни усилия да излезе от къщи - било всекидневна битка. Като излизала от къщи, по петите ѝ вървели по 20 фотографи, които чакали да видят как ще реагира. Имало един период от време от три месеца, в които тя въобще не излязла. Трябвало да се подложи на хипнотерапия, за да спре паник атаките и да присъства на раздаването на наградите БАФТА през 2008 г., на които тя беше номинирана за . В годината, която си взела, за да си почине, тя сериозно се подложила на терапия. Когато се върнала на работа през 2010 г., вече се чувствала наистина добре и внезапно спряла да се тревожи за мнението на другите хора. Кийра Найтли е поредната знаменитост, която разказва, че е имала подобен проблем. Наскоро певицата Ариана Гранде призна, че страда от посттравматичен стрес след атентата след нейн концерт в Манчестър. Посттравматичното разстройство е състояние, свързано със силна тревожност и настъпило в резултат на много стресиращи, страшни събития или свързани със загубата на близък. Човек, който има подобен проблем, често се връща към травмиращото го събитие в кошмарите, които сънува, или чрез внезапни проблясъци на паметта. Той изпитва чувство на самота, изоставеност, вина, раздразнителност. Много често такива хора страдат от безсъние, не могат да се концентрират, изпитват постоянна умора.", "date": "2018.10.08", "title": "На 22 г. Кийра Найтли претърпяла психически срив - не излязла 3 месеца"}
{"url": "http://clubz.bg/74187-kakvo_se_sluchva_s_real_madrid", "text": "Ако сте пилот на самолет, можете да претендирате, че практикувате една от най-трудните професии в света. В челото на класацията са и професии като пожарникар, космонавт, дегустатор на кучешка храна, чистач на канали и т.н. Треньор на „Реал“ (Мадрид) обаче също е някъде там сред първите места. След като клубът преживя три исторически сезона, в които спечели Шампионската лига, през този тъмни облаци са надвиснали над новия наставник Юлен Лопетеги. Доскорошният селекционер на испанския национален отбор има трудната задача да запази нивото на „белите“ след напускането на Зинедин Зидан и Кристиано Роналдо през лятото. Човекът със сигурност е бил наясно, че задачата няма да е никак лесна, че няма да има право на почти никакви грешки и че при първите по-значими колебания във формата, столът му ще се разклати. Но това е положението - рулят на кораба „Реал“ е  хлъзгав и мнозина далеч по-успешни от Лопетеги треньори вече се блъснаха в айсберг от началото на века. Испанецът едва ли се е заблуждавал, че без Кристиано Роналдо ще е лесно да задържи курса от предишните години. Само че сме едва в началото на октомври, а палубата на Лопетеги вече се пълни с вода. Отборът не е вкарвал гол вече в четири поредни мача, като това се е случвало за последно преди 33 лета. Нито един футболист от сегашния състав дори не е бил роден през тази далечна 1985 година. А тогавашният наставник Амансио веднага е бил уволнен след лошата серия. Началото на сегашната поредица пък тръгна със загубата от „Севиля“ с 0:3. Което всъщност се прие някак смирено, защото „Рамон Санчес Писхуан“ е стадион, на който „Реал“ почти винаги губи през изминалите години (6 загуби за последните 7 сезона в Ла лига), а и дойде веднага след поражението на Барса от „Леганес“. Последва равенство у дома с градския съперник „Атлетико“. Като това бе шести поред домакински мач срещу „дюшекчиите“ в първенството, в който „белите“ не печелят (3 равни и 3 загуби). Най-вече вследствие на тактиката на Диего Симеоне, който обикновено излиза на „Сантяго Бернабеу“ със защитна формация, пригодена да руши играта. Така се стигна до загубата в Москва в Шампионската лига. Ако мачът се беше провел през декември, то футболистите на „Реал“ поне щяха да се оправдаят със студа в руската столица, но това сега не върви. Трите греди, които спасиха московските „армейци“ от попадение в тяхната врата, могат да бъдат лека утеха за европейския шампион и донякъде да ни заблудят, че играта им не беше толкова лоша. Само че истината лъсна в пълна сила вчера на стадиона на „Алавес“, където непродуктивната игра на „белите“ беше наказана след корнер в последните секунди на срещата. Което смрази физиономията на Лопетеги. Разбира се, никой не може дори да си помисли за смяна на наставника. Това би било доста глупаво. На Флорентино Перес трябва да му е пределно ясно, че сезонът до голяма степен ще е транзитен за „Реал“. И то по негова вина. През летния трансферен прозорец не беше привлечено нито едно сериозно име в предни позиции, което поне да се опитва в момента да запълни оставената от Кристиано Роналдо пропаст в атаката на тима. Надеждата е явно Гарет Бейл да се превърне в голмайстор на отбора и да води „лос меренгес“ към победи, само че уелсецът има два много големи проблема, пречещи му поне за момента да постигне това. Първо, изключително трошлив е. Откакто пристигна в Мадрид през лятото на 2013 г., той е пропуснал 67 мача заради различни травми, като е изиграл общо 192 (според transfermarkt.co.uk). Което ще рече, че на всеки 4 двубоя на „Реал“ той играе в 3 и пропуска 1. Тенденцията се запазва и през настоящата кампания, в която Бейл изпусна 2 от 9-те мача дотук заради проблеми с адукторите. И второ, крилото често се губи по терена, когато се налага да играе срещу сгъстена отбрана. При оголени пространства, уелският национал е страхотен и може да реши всеки сблъсък (питайте Марк Бартра), но когато съперниците на „белите“ се защитават с 9-10 души в собствената си половина, скоростта на Гарет Бейл е неутрализирана. При това положение ролята му е повече да опитва центрирания и удари от средно и далечно разстояние. Но изстрелите засега не се получават кой знае колко успешно, а пък единственият адресат за центрирани топки в момента е Карим Бензема, чиято форма от няколко сезона насам е тягостна и не отговаря на клуб с претенциите на „Реал“ (Мадрид). Именно французинът е голямата дупка в състава. Във вчерашното гостуване на „Алавес“, загубено от „Реал“ с 0:1, Бензема най-сетне прекъсна серията си от 5 последователни мача без точен удар във вратата на съперника. Да, той уцели греда през седмицата срещу ЦСКА (Москва) в Шампионската лига, но това е прекалено малък краен продукт за титулярния нападател на европейския клубен шампион. Трудно е да се каже дали от ръководството на „белите“ се предовери на своите играчи и нарочно реши да не подсилва отбора през лятото, или пък се е опитало да го направи, но е ударило на камък в преговорите. Каквато и да е истината обаче, резултатът е налице и грешката не може да бъде поправена преди (най-рано) януари. А през зимата по-рядко се случва някой от най-добрите футболисти в Европа да се реши да смени отбора. Проблемите с контузени състезатели също тежат в момента, като по една или друга причина липсват Дани Карвахал, Иско, Марсело, а Бейл на свой ред тъкмо се възстанови от травма, както вече споменах по-горе. На всичкото отгоре в доста слаба форма се намира Марко Асенсио, а Лука Модрич и Тони Кроос не блестят от началото на сезона.  Германецът дори бе пряк виновник за гола на ЦСКА (Москва) през седмицата, след като сбърка пас в отбрана. Да, правилно чухте - самият Тони Кроос сбърка подаване и грешката му доведе до гол във вратата на Тибо Куртоа. Нещо нетипично за национала на „маншафта“, който по точност спокойно може да се конкурира с Мария Гроздева и Таню Киряков от най-добрите им години.  Лука Модрич пък очевидно усеща повече напрежение върху плещите си откакто спечели последователно наградите на УЕФА и ФИФА за футболист на годината, заставайки пред Кристиано Роналдо и в двете класации. Хърватинът бе брилянтен за „Реал“ през последните няколко сезона, а със сърцатата си игра бе в основата на сензационното достигане на родината си до финала на световното в Русия през лятото. Само че Модрич никога не е вкарвал много голове. Талантът му се изразява в това да дирижира своите съотборници и да им открива възможности за отбелязване на гол – възможности, от които в момента в „кралския клуб“ няма кой да се възползва. Недобрата форма на халфовата линия на „Реал“ се подчертава и от странния факт, че всичките 8 полузащитници на „белите“, взели участие в мачовете в Ла лига от началото на сезона, са вкарали общо 2 гола, докато 6-имата бранители на тима са опънали противниковата мрежа 3 пъти. Притеснителното обаче е, че тимът във всеки следващ мач играе все по-безидейно в нападение. Стилът на Лопетеги е характерен с дългото притежание на топката и многото къси пасове, което се приближава до „тики-така“-та на „Барселона“. Само че през последните седмици в изпълнение на „мадридистите“ изглежда повече като безцелно подаване на топката около наказателното поле на съперника, което не води до почти нищо в предни позиции.  Откроява се липсата на кураж във футболистите да стрелят от далечно разстояние, като добър пример за това е Дани Себайос. Младият испанец се включи добре на почивката срещу „Атлетико“, което му спечели титулярно място и в следващите два двубоя, но освен с пъргавите си крака в паметта ми той неколкократно се наби и с откровения си страх да шутира от удобни позиции около дъгата на наказателното поле. Като сглобим цялото уравнение, резултатът не изглежда никак оптимистичен. А именно - тези 409 минути, в които играчите на „Реал“ (Мадрид) не могат да намерят верния път към вратата на съперника. За щастие на „белите“ вече сме в пауза за мачове на националните отбори, в която обаче Лопетеги здравата ще трябва да поработи. Защото, ако в следващия мач (домакинство на „Леванте“) отново не бъде отбелязан гол, столчето му може и да се разклати. В Мадрид са свикнали да подобряват рекорди, но този за най-много поредни двубои в Ла лига без отбелязан гол (срещата с „Алавес“ изравни „постижението“ от 3) не е в списъка с цели. И може да се окаже единственото нещо, с което да запомним Юлен Лопетеги в края на сезона. „Генерация Z“ – с подкрепата на „Америка за България“", "date": "2018.10.08", "title": "Какво се случва с \"Реал\" (Мадрид)"}
{"url": "http://clubz.bg/74171-qponec_s_shizofreniq_se_razbolqva_ot_levkemiq_prisajdat_mu_kosten_mozyk_i_dvete_bolesti", "text": "Японските психиатри описаха невероятен случай - пациент с шизофрения бил излекуван съвършено случайно, като му присадили костен мозък, съобщава Би Би Си. След като те публикуваха историята в научното списание  , се изяснило, че това съвсем не е първият подобен случай. Авторите получили много писма с описания на истории, в които пациентите са били излекувани случайно от тежки психически заболявания, докато е било третирано основното им заболяване. Халюцинациите на пациента Н. започнали, когато бил на 24 години. Струвало му се, че мислите му изтичат от главата му и другите хора могат да ги видят. Когато гледал филми, му се струвало, че актьорите му подават тайни знаци и се опитват да влязат с него в контакт. Станал нервен и раздразнителен, загубил съня си. Психиатърът Цьоси Мияоки диагностицирал Н. с параноидална шизофрения и му предписал курс с невролептици. Но лекарствата не помагат - разстройството се оказва по-устойчиво от медикаментите. Година по-късно състоянието на пациента се влошава. В същото време той бил диагностициран и с остра миелоидна левкемия - една от разновидностите на рака на кръвта. За да бъде спасен животът му, била извършена спешна операция и му бил присаден костен мозък. Бил намерен донор и трансплантацията преминала успешно.  Тогава става и чудото - когато се възстановил, станало ясно, че той няма вече халюцинации, тревожността също го била напуснала. Шизофренията била изчезнала. Отначало лекарите били на мнение, че става дума за временно явление. След няколко години обаче доктор Мияоки потвърждава, че пациентът не показва никакви признаци на шизофрения като при това повече не приема лекарства. Ествествено не трябва да се правят генерални изводи от един случай, може и да се предположи, че на японеца са помогнали медикаментите, който е приемал преди операцията. Но самото оздравяване показва, че психическото състояние е свързано с имунната система. Първите наблюдения в това отношение са направени още преди 100 години. В края на 19 век лекарите забелязали - когато в психиатричните клиники има вълна от простуда или грип, вдигането на температура води до подобряване на психическото състояние на пациентите. Австрийският доктор Юлиус Вагнер-Яурег даже разработва нов метод - заразява психично болни с малария, за да предизвика силна реакция на организма. В резултат няколко от пациентите умират, но много успяват да се излекуват. За своето откритие през 1927 г. австриецът получава и \"Нобел\" за медицина. Терапията с малария спира да се прилага през 50-те години на миналия век, тъй като е твърде рискована. Но преди няколко години има описан друг случай, при който психично болна жена се избавя от шизоафективно разстройство, след като преболедува заразяване на кръвта, което е съпроводено с висока температура. Но има и обратен случай. В Холандия на болен от левкемия присаждат костен мозък от брат му, който е шизофреник. Пациентът успява да пребори рака, но развива шизофрения. Учените активно сега изучават връзката между имунната система и психически заболявания. Робърт Йолкън, професор от факултета по невровирусология на университета \"Джон Хопкинс\", смята, че около една трета от пациентите с шизофрения демонстрират и признаци на имунен дисбаланс.", "date": "2018.10.08", "title": "Японец с шизофрения се разболява от левкемия. Присаждат му костен мозък и двете болести изчезват"}
{"url": "http://clubz.bg/74198-katar_vzema_dql_ot_tretoto_naj_golqmo_letishte_v_rusiq", "text": "Катарската авиокомпания  ще стане собственик на 25% от московския аеропорт Внуково, съобщи изпълнителният й директор Акбар ал Бакр. По думите му катарската авиокомпания е много заинтересувана от сделката. Превозвачът обяви намерението си да придобие дял в летище Внуково през март тази година. Месец по-късно Qatar Airways и руската компания подписаха меморандум за намерения - по време на визитата на емира на Катар Тамим бин Хамад ал Тани в Москва. Международното летище Внуково е третото по големина в Москва и Русия и през 2017 г. е приело 18.14 милиона пътници. Държавата има блокираща квота във Внуково, представлявана от Росимущество (Федералната агенция за управление на имоти, б.р.), а контролният пакет е собственост на частните инвеститори Николай Скоч и председателя на борда на директорите на Внуково Виталий Ванцев (съответно 82% и 18%). От 2016 г. държавният инвестиционен фонд на Катар държи 25% от  - концесионер на летище \"Пулково\", четвъртото по пътникопоток в Русия. Според указа на президента Владимир Путин, при консолидацията на активи на аеропорта, най-малко 25% плюс 1 акция трябва да останат държавна собственост. През фискалната 2017 г. Qatar Airways е превозила 32 милиона души. Компанията инвестира бурно в чуждестранни активи - притежава над 10% от най-голямата американска авиокомпания LATAM, над 20% от IAG (собственик на превозвачите British Airways, Aer Lingus, Iberia и Vueling). Компанията, която е собственост на катарското правителство, обмисля да закупи 10% от най-голямата авиокомпания в света - American Airlines. Qatar Airways все още не е купувала летища, но изпълнителният й директор Акбар ал Бакр също така оглавява международното летище Хамад (собственост на правителството на емирството), където е седалището на Qatar Airways. Купуването на 25% от Внуково ще бъде най-голямата чуждестранна инвестиция в летищната индустрия. Сингапурската Changi притежава 30% от холдинга \"Базел Аеро\" (обединяващ летищата Краснодар, Сочи, Анапа и Геленджик) и 33% от летището във Владивосток. На 5 юни 2017 г. квартетът, включващ Обединените арабски емирства, Бахрейн, Египет и воден от Саудитска Арабия, наложи санкции на Катар.", "date": "2018.10.08", "title": "Катар взема дял от третото най-голямо летище в Русия"}
{"url": "http://clubz.bg/74188-bylgarskata_banka_za_razvitie_stava_biznes_angel", "text": "От 2019 г. Българската банка за развитие (ББР) ще развива дейност като  - инвеститори, подкрепящи с инвестиции предприемачи в ранния етап на бизнеса им. И шефът на ББР Билян Балев изплува от Досиетата \"Панама\" ББР регистрира Фонд за капиталови инвестиции - \"в изпълнение на мисията си за подкрепа на българския бизнес и стратегията си за периода 2017-2020 г.\", уверяват от единствената държавна банка в прессъобщение. Дружеството е с капитал 65 млн. лева и ще участва в капитала на малки, средни и стартиращи предприятия с цел повишаване конкурентоспособността на бизнеса, осигуряване на пари за научноизследователска и развойна дейност, увеличаване на производствения капацитет и др. Фондът ще може да инвестира в едно предприятие не повече от 10% от собствения си капитал, или 6 млн. лева, придобивайки максимум 34 на сто от капитала на търговското дружество - контролен дял. Приоритетно ще се финансират малки и средни фирми във фаза на растеж, стартиращи предприемачи, социални предприятия, иновации. Фондът ще предоставя също консултантски услуги за капиталовата структура на малките и средните предприятия и възможностите за инвестиции.  От ББР цитират данни на Европейския инвестиционен фонд, според които у нас, както и в цяла Европа, доминират сделките в ранните сегменти при стартиране на бизнес и почти липсва дялов капитал във фазата на растеж. Създадената през 1999 г. като Насърчителна банка, ББР подкрепя различни бизнеси у нас - съгласувано с властта, тъй като неин принципал е Министерството на финансите. Преди три години с промяна в устава, инициирана именно от МФ, бе създадена опцията ББР да рефинансира дружества с лоши кредити.  Основният мотив е да се помогне на бизнеси, които могат да бъдат оздравени, за да се запазят работни места и производствен потенциал. През ББР беше осъществена мегаидеята на ГЕРБ за санирането. Съгласно устава на ББР на едно лице или икономическа група може да се отпускат максимум до 67 милиона лева кредити - до 10% от собствения капитал на банката.  По време на правителството на тройната коалиция 120 милиона лева от ББР изтекоха в БДЖ. Отпускаха се и кредити, като например едни 4 милиона евро на регистрирана от украинци фирма в България за строителство на комплекс край Поморие. \"Рич Деди бийч ризорт енд СПА\", рекламиран за \"звезди от Мосфилм\", замръзна на груб строеж. През 2011 г., вече при първия кабинет на Бойко Борисов, фирмите за чистене около \"Титан интернешънъл холдинг\", получиха чрез цесия 10-12 млн. лева от БББ. Прехвърлени бяха дълговете за чистота на 15-16 общини, сред които София, Кърджали, Смолян, Видин, Хасково, Бургас и др. \"Чистачите\" получиха парите си, за да се разплатят с кредитори и доставчици, а общините трябваше да върнат сумите на банката, след като имат постъпления от местни данъци и такси. През 2015 г., при втория кабинет на Бойко Борисов, се оказа, че ББР е дала гаранции за кредити или е отпуснала кредити на компании от кръга на депутата от ДПС Делян Пеевски за милиони евро. Най-облажили се бяха \"Булгартабак\" и \"Водстрой 98\".", "date": "2018.10.08", "title": "Българската банка за развитие става бизнес ангел"}
{"url": "http://clubz.bg/74194-arsenal_podpisva_s_adidas_za_300_miliona_paunda", "text": "Лондонският \"Арсенал\" обяви, че сменява доставчика си на екипировка. Досега \"топчиите\" играеха с \"Пума\", но от следващия сезон ще се върнат към \"Адидас\".  Клубът прибираше по 30 милиона паунда на година от \"Пума\" за пет сезона. За същия период, считано от 2019-а, приходите от \"Адидас\" ще са двойно по-високи - по 60 млн. \"Арсенал\" се завръща към \"Адидас\" след 25 г., за последно отборът обличаше екипи на една от водещите компании за спортна екипировка през 1994.  Така \"артилеристите\" ще се изравнят с \"Челси\" в Англия - един от големите им съперници също прибира по 60 млн. за 12 месеца (за 15 г.), но от \"Найки\". №1 е \"Манчестър Юнайтед\" със 75 млн. паунда от \"Адидас\" (2015-2025 г.). Любопитно е, че в топ 5 на тази класация не е \"Манчестър Сити\", но ще влезе догодина, когато в сила влиза контракт с \"Пума\" за 50 млн. на сезон.  Говорейки за \"Арсенал\", новината е добра за феновете на клуба от Северен Лондон, тъй като в последните години \"топчиите\" поизостанаха от големите си съперници в Англия. Те по-рядко правят големи трансфери, което се отрази на постиженията им.", "date": "2018.10.08", "title": "\"Арсенал\" подписва с \"Адидас\" за 300 милиона паунда"}
{"url": "http://clubz.bg/74195-facebook_s_pyrva_djadja_portal_kym_vashiq_hol", "text": "Компанията зад най-големите социални мрежи на света - Facebook - за пръв път ще продава хардуер, съобщиха хората на Зукърбърг. Facebook става и сайт за запознанства Става дума за устройството Portal, чийто основен фокус са видеоразговорите през социалната мрежа. Устройството всъщност е домашен гласов асистент с мощна камера и голям екран. Ще се продава в два варианта - Portal+ с FullHD дисплей за 349 долара и Portal за 199 долара и 720p екран. Друга разлика - по-големият ще може да се върти, по-малкият е стационарен. Двата размера се продават и в комплект със 100 долара намаление на общата цена. През устройството можете да звъннете на всеки от контактите си в социалната мрежа Фейсбук, независимо дали имат Portal или не. Освен това ще можете да пускате музика през стрийминг услугите Spotify и Pandora, да гледате видеа през Facebook Watch и да търсите в интернет с помощта на Alexa. Хората на Зукърбърг обещават повече апликации в бъдеще. За набиране обаче не ползвате гласовия асистент на Amazon, а фразата  . Достатъчно е да кажете името и устройството го набира. Ключова за устройството е Smart камерата, която е със широколентов, 140-градусов обектив, но разпознава хора и се фокусира и приближава плавно до тях, когато започне разговор. Ако станете и се разходите из стаята, умната камера продължава да ви следи. Предвидено е и закриване на камерата, ако се притеснявате някой да не хакне устройството, както и отделен бутон, който изключва камерата и микрофона. Специален софтуер ще изчиства човешката реч от околните шумове, както за по-качествени разговори, така и за да ви разбира по-добре устройството. Facebook представи очила за виртуална реалност По всичко личи, че от Facebook правят опит да създадат първия масов видеофон. Дали това устройство ще има успех на пазара, предстои да разберем. Наскоро компанията обяви и очила за виртуална реалност, но те по всяка вероятност ще излязат след Portal. Facebook представи очила за виртуална реалност", "date": "2018.10.08", "title": "Facebook с първа джаджа - Portal към вашия хол"}
{"url": "http://clubz.bg/74179-bryuksel_i_berlin_za_ubijstvoto_na_jurnalistkata_ochakvame_byrzi_dejstviq_shte_sledim", "text": "ЕК очаква бързи действия от страна на българското правосъдие, трябва да бъде изяснено дали убийството на Виктория Маринова  е свързано с нейната работа. Тв журналистката убита на място, пълно с хора Това отговори  Маргаритис Схинас, говорител на ЕК, на въпроса на Клуб Z  - дали Брюксел е информиран за жестокото убийство. Той допълни, че трябва да бъде направено необходимото, за да могат журналистите в безопасност да дават своя принос за демократичните общества. Схинас цитира годишната реч на председателя на ЕК Жан-Клод Юнкер \"За състоянието на Съюза\". В нея Юнкер отбеляза, че Европа винаги трябва да бъде място, където свободата на журналистите е свещена. Друг журналист попита Схинас дали ако българското следствие покаже, че има връзка между смъртта на журналистката и разследвания на други журналисти за злоупотреба с еврофондовете, може ли тогава ЕК да даде информация за извършваното разследване. Отговорът на говорителя бе, че независимо дали разследването е свързано с убийство или не, ЕК винаги е проявявала нулева търпимост към корупцията и злоупотребата със средства от ЕС. Той изтъкна, че ЕК е длъжна да препраща на ОЛАФ всякакви данни, за които прецени, че следва да бъдат подложени на задълбочена проверка. Не се съобщават обаче подробности за неприключили проверки. Еврокомисарят по правосъдието Вера Йоурова коментира в туитър случая.     Тя добавя, че ако е необходимо, европейските агенции могат да окажат помощ на българските власти в разследването. Зам.-председателят на Европейската комисия Франс Тимерманс също заяви, че е шокиран и призова българските власти виновните да бъдат изправени пред съда.    Малко по-късно и от Берлин излязоха с официално съобщение по случая. Германското правителство остро осъжда убийството на българската журналистка Виктория Маринова и го нарича \"брутално и ужасно\", предаде Асошиейтед прес. Говорител на германското външно министерство каза, че е наложително \"да има бързо разследване и ужасното събитие да бъде разкрито, колкото се може по-бързо\". Членът на германския парламент от партията на Зелените Свен Гиголд каза, че цяла Европа трябва да е разтревожена от убийството. Депутатът призова Европейския парламент бързо да изпрати делегация в България, която да помогне за разследването на убийството на журналистката. Междувременно „Политико“ съобщи, че ОЛАФ проверява от миналия месец твърденията за злоупотреба с еврохейски фондове в България. Изданието допълва, че този случай  бил проучван и от убитата Виктория Маринова. И уточнява, че последното й предаване било посветено на работата на разследващи журналисти върху предполагаема корупция в големи размери от страна на група компании с фондове на ЕС. Маринова планирала пътуване, за да направи репортаж във връзка с твърденията. Според Атанас Чобанов – главен редактор на сайта „Биволъ“, тя щяла да ходи в Хитрино. Там имало сериозни въпроси около обществена поръчка.", "date": "2018.10.08", "title": "Брюксел и Берлин за убийството на журналистката: Очакваме бързи действия, ще следим разследването "}
{"url": "http://clubz.bg/74182-istoriq_s_ogledalo_denica_na_volen_islqmskiq_svqt_i_dans_audio", "text": "Едно счупено огледало на джипа на депутатска съпруга се превърна не само в политическа новина номер едно в България, ами и придоби мащаби, „достойни“ да свалят прясно, прясно назначения нов министър на вътрешните работи. В сагата с огледалото вече е въвлечена и... Държавна агенция „Национална сигурност“ (ДАНС) - по адрес на ... „Ислямския свят“. А може би случаят не касае само щетата по колата, а е и   на въпросната съпруга - според благоверния й, съпредседателя на управляващата коалиция „Обединени патриоти“ (ОП), лидер на „Атака“ и шеф на парламентарната група на ОП Волен Сидеров. И така, в петък вечерта съпругата на Сидеров Деница (по-позната като Гаджева) и нейна приятелка си карат по столичния булевард „Симеоновско шосе“, когато по думите на МВР между джипа на Сидерова и друг автомобил (също джип). Двете коли се разминали очевидно твърде близо една до друга и засегнали страничните си огледала. Забележително е, че вътрешното ведомство пуска в събота цели 2 прессъобщения по случая с фамозното огледало. Забележително е също така, че случайни свидетели на случая са станали... евродепутатът Николай Бареков и бившият депутат на днес вицепремиера Валери Симеонов - Димитър Байрактаров. Разбира се, на мястото веднага е пристигнал екип на партийната телевизия на „Атака“ - „Алфа“, която излъчи пространен разказ на Сидерова за това как е била  . Странното е само, че според разказа на самата г-жа Сидерова човекът, който я е засякъл, преследвал, обиждал и уплашил до смърт, сам повикал стоящите наблизо полицаи. Във версията на вътрешното министерство е: „наблизо патрулиращ полицейски екип забелязал случващото се и веднага се отзовал на място, за да прекрати агресивното поведение на шофьора - 40-годишен судански гражданин\".  На място се е озовал и самият Волен Сидеров, който от излъчените от „Алфа“ кадри държи сметка на униформените за това как си вършат работата и изисква от тях данни за другия участник в ПТП-то. Полицаят неколкократно отказва да му предостави данни за трето лице. Апропо, при скандала на летището във Варна отпреди няколко години, заради който Сидеров се изправи пред съда за хулиганство и нападение над полицай, лидерът на „Атака“ отново искаше от органите на реда да му предоставят личните карти на трети лица, мотивирайки се с депутатската позиция, която задължавала МВР да му съдейства. Това е така – но само по време на изпълнение на служебните му задължения. Които изключват леки нощни ПТП с участието на съпругата му, например. И така, дрегерът не отчел употреба на алкохол или упойващи вещества от водачите – суданецът на име Мажди Гандур, както и на Деница Сидерова. Но на суданския гражданин е , тъй като свидетелството му за управление на МПС не е било валидно за територията на България. Автомобилът е дерегистриран и регистрационните табели са били свалени на място. С това случаят - толкова характерен, че е направо всекидневен за нашите географски ширини, би трябвало да се счете за приключен, но не би! Волен Сидеров не само поиска оставката на новия министър на вътрешните работи Младен Маринов, за чието поставяне на поста лично гласува в пленарна зала, но и направо пожела промяна на коалиционното споразумение, така че партията му „Атака“ да получи квотата за МВР министър. Т.е. Сидеров да си назначи такъв. В отговор Маринов кротко обясни, че действията на полицаите по случая „Сидерова“ са били безукорни и по закон. А оставката си я носи в джоба. Но такъв отговор явно не задоволява сем. Сидерови, защото са провели собствено „разследване“ във фейсбук профила на лицето Мажди Гандур, от което става ясно, че е бил военен. Явно сред подозрителните неща е, че Това, че суданец общува със суданци е толкова съмнително, че Сидеров е изпратил две писма – едно до МВР и едно до ДАНС, за които от пресцентъра на „Атака“ обявиха днес.  Ето и някои от въпросите и констатациите на Волен Сидеров с адресати Младен Маринов и председателя на контраразузнаването Димитър Георгиев: Сагата обаче не се изчерпа само с искането за оставка на Младен Маринов. Но и в следобедните часове днес стигна до искане на оставка и на шефа на ДАНС. От \"Алфа\" разпространиха аудиозапис на проведен телефонен разговор между Сидеров и Димитър Георгиев. Не е ясно дали вторият знае, че е бил записван и че този запис ще се завърти в публичното пространство. От записа става ясно, че председателят на агенцията прехвърля темата към МВР и уверява Сидеров, че няма данни суданецът да е общественоопасен. Сидеров настоява за неговото \"неутрализиране\", защото \"сега той ще дойде и ще застраши моето семейство\", \"защото се е снимал с оръжие\" във фейсбук. \n\t Историята с това ПТП предизвика и някои политически спекулации. Като например -   И защо Светлозар Лазаров, бивш главен секретар на МВР, който стана координатор на \"Атака\" след отстраняването му, сега напусна партийната позиция - да не го готвят за главен секретар отново? Или за... нов МВР министър?", "date": "2018.10.08", "title": "История с огледало, Деница на Волен, \"Ислямския свят\" и ДАНС (АУДИО)"}
{"url": "http://clubz.bg/74177-sindikati_i_rabotodateli_dadoha_blagosloviq_za_vdigane_na_danycite", "text": "Синдикати и работодатели се съгласиха с  . След заседанието на Националния съвет за тристранно сътрудничество днес участниците в него обявиха, че са постигнали единодушие по данъчните промени за 2019 година. Предвижда се двойно поскъпване на данъка за основно жилище, както и увеличение на налозите за стари коли. Промяната за колите е свързана с въвеждане на екоелемент във формулата за изчисляване на дължимия данък.  Собствениците на повече едно от жилище пък губят отстъпката от 50%, ползвана до момента за основния дом. Сега облекчението остава само за хората с едно жилище.  Мислят (ли) ни доброто с новите данъчни промени  \"Промените бяха подкрепени от работодател и синдикати. Още в сряда ще настоявам тези промени да влязат в МС и да бъдат приети в Народното събрание. Имаме успешно заседание, рядко се случва, но този път е факт\", обяви след заседанието на тристранката вицепремиерът Валери Симеонов. Все пак синдикатите възразиха срещу повишаване на екотаксата за старите коли с аргумента, че ще бъдат засегнати хората с по-ниски доходи. Увеличението за тях е около 30%, поне по отношение на компонента от колко години е регистрирана колата, казаха синдикални експерти.  КТ \"Подкрепа\" и КНСБ не са съгласни и с отпадането на облекчението за колите с катализатори, мотивирано от управляващите, че трудно може да се провери кой автомобил има или няма такова устройство. От \"Подкрепа\" припомниха, че колите минават на годишен технически преглед и не е проблем да се установи дали имат катализаторно устройство. Промяната засяга между 2.5 милиона и 3 млн. автомобили у нас, които са над 10-годишни. На събирането председателят на Българската стопанска камара (БСК) Радосвет Радев бе избран за зам.-председател на НСТС. С предложените промени в Закона за корпоративното подоходно облагане   Едната нормира ограничения за приспадане на разходи за лихви, за да се предотвратят практиките, водещи до свиване на данъчната основа и прехвърлянето на печалби чрез раздути лихвени плащания. Пореден излишък, а мислят за по-високи данъци Въведен е праг от 500 000 лева, при който ограничението няма да се прилага - тоест, когато превишението на разходите по заеми, определено за текущата година, не надвишава тази сума. Втората промяна предвижда нов режим за облагане на компании, които отговарят на условията за контролирано чуждестранно дружество с цел данък печалба да се плаща в страната, в която оперира компанията, а не в юрисдикция с по-ниски ставки. По предложение на БСК отпадат служебните бележки, които работодателите издават на служителите. От 2020 г., когато предложението влиза в сила, информацията ще се оформя от НАП електронно.  БСК настоява за по-високи прагове за финансов одит Бизнесът настоява да се вдигне и прагът на оборота на фирмите, които подлежат на задължително одитиране, и така броят им да бъде намален. Сега той е 4 млн. лева, а вицепремиерът Симеонов обеща още на заседанието на МС тази седмица да внесе предложението да се удвои на 8 млн. лева, за да се разтоварят от одити малките и средните фирми. От 2019 година размерът на такса смет ще зависи от три фактора по избор - количеството изхвърлен боклук, големината на имота и броя на хората, които живеят в него. Наред с одобрените от тристранката промени други, приети през миналия месец изменения в Закона за местните данъци и такси, ще увеличат такса смет. Според одобрените на първо четене промени водещо при определяне размера на такса смет ще бъде количеството на битовите отпадъци - и принципът \"замърсителят плаща\".  Междувременно една от работодателските организации - Асоциация на организациите на българските работодатели, се обяви срещу договореното между синдикати и правителство таванът за новите пенсии да бъде увеличен значително заедно с максималния осигурителен доход. През миналата седмица на среща с премиера синдикатите договориха таванът за всички пенсии да бъде повишен от сегашните 910 лева на 1200 лева и максималният осигурителен доход да се вдигне от 2600 лева на 3000 лева. Социалният министър Бисер Петков и работодателите не участваха в срещата. Пореден излишък, а мислят за по-високи данъци БСК настоява за по-високи прагове за финансов одит", "date": "2018.10.08", "title": "Синдикати и работодатели дадоха благословия за вдигане на данъците"}
{"url": "http://clubz.bg/74173-vnesoha_iskane_za_referendum_za_izgarqneto_na_otpadyci_v_sofiq", "text": "Политическа група 5 (ПГ5) внесе доклад в деловодството на Столична община (СО), с който се иска произвеждането на местен референдум за плановете на управляващото мнозинство за изграждане на инсталация за изгарянето на RDF гориво. Под искането са се подписали общо 15 общински съветници \"от целия опозиционен спектър\", обявиха Светослав Витков, Венци Мицов, Иван Велков и Симеон Славчев от (ПГ5). Както Клуб Z писа, през март общината обяви, че ще вземе заем от 67 милиона евро за изграждане на инсинератора за горене на отпадъци в ТЕЦ-София. Става въпрос за инсталацията за оползотворяване на RDF отпадък  Проектът ще струва общо 157 млн. евро, от които ЕС и държавният бюджет осигуряват 91 млн. евро. Ще помогне за захранване на 30 000 домакинства с електричество и 40 000 домакинства с топлоенергия, посочват от СО. Построяването на инсталацията за преработка на боклук ще продължи 36 месеца, а след това ще обработва 180 хиляди тона RDF годишно.  Да вземем заем, за да горим това? (ВИДЕО НА ЖИВО) Противниците на проекта твърдят, че избраната технология е морално и екологично остаряла и крие риск от допълнително замърсяване с фини прахови частици на и без това \"чистият\" въздух в столицата. Критики имаше и за начина, по който от СО проведоха общественото обсъждане - заради липса на пълната документация в интернет.  Зам.-председателят на СОС: Горенето на RDF дори ще помогне за чистия въздух По думите на Симеон Славчев \"липсва информация за гражданите, както и обществен и политически консенсус\".  Според Венци Мицов чрез разяснителната кампания, която съпътства референдумите, ще даде възможност за широка дискусия и до информиран избор за столичани. А Витков уточни: \"Демократична България\" иска референдум за боклука в София Според общинските съветници от ГЕРБ обаче нямало друг вариант за инсталация. Оттам посочват, че ЕК финансира само доказани технологии, като изгарянето на RDF отпадъка - въпреки че може да има и нови технологии. Ползването на RDF гориво ще икономиса 10% от природния газ на \"Топлофикация София\". Т.е. инсталацията няма да изгаря природен газ, а това алтернативно гориво. Консумираният природен газ ще бъде с 65 милиона куб. м годишно по-малко - изграждането на тази инсталация ще доведе до по-ниски емисии и на въглеродни оксиди с 87,2т/годишно и азотни оксиди с 46,4 т/годишно, твърди зам.-председателят на СОС от ГЕРБ Николай Стойнев. Според закона за прякото участие на гражданите в управлението, по-познат като закон за референдумите, такъв може да бъде иницииран от поне 1/5 от общинските съветници. Но Общинският съвет може и да не приеме предложението за произвеждане на референдума. Зам.-председателят на СОС: Горенето на RDF дори ще помогне за чистия въздух \"Демократична България\" иска референдум за боклука в София", "date": "2018.10.08", "title": "Внесоха искане за референдум за изгарянето на отпадъци в София"}
{"url": "http://clubz.bg/74178-sasht_trypnat_che_ruski_hakeri_shte_falshificirat_izborite_za_kongres", "text": "Алекс Халдерман знае, че няма нищо по-лесно от това да извършиш хакерска атака срещу машина за електронно гласуване, за да промениш резултата и да не оставиш следи. Той го е правил и американските избиратели има от какво да се притесняват месец преди междинните избори за Конгрес. Неотдавна на конференция, посветена на тези въпроси, преподавателят по информатика от Мичиганския университет разигра сценка как на едни въображаеми избори трима души от публиката гласуват за първия американски президент Джордж Вашингтон. Благодарение на една най-обикновена заразена флаш-карта обаче печели предателят от Войната за независимост Бенедикт Арнолд. Тръмп позволи санкции за намеса в американските избори Машината за гласуване от малката демонстрация на професор Халдерман е използвана в двайсет американски щата и не произвежда хартиено копие на избора на гласоподавателя, с което да се потвърдят резултатите. Така няма никакъв начин да се разбере дали вотът не е бил манипулиран. С наближаването на изборите на 6 ноември експертите по сигурността са на мнение, че рисковете от хакерски атаки срещу машините за електронно гласуване или избирателните информационни системи могат да създадат съмнение в резултатите, а избирателите да имат основание да смятат, че са нарушени конституционните им права. Европейски център ще пази от тероризъм и ще гарантира свободни избори Притесненията са доста по-големи от тези през 2016 г., тъй като американските разузнавателни служби твърдят, че руски агенти са се опитали да проникнат в електронните избирателни списъци на най-малко двадесет щата и са получили достъп до поне един от тях, но изглежда не са променили никакви данни.  Ако руснаците бяха решили да унищожат или да променят избирателните списъци, това щеше да доведе до истински хаос в изборния ден, казва Халдерман. Европейски център ще пази от тероризъм и ще гарантира свободни избори", "date": "2018.10.08", "title": "САЩ тръпнат, че руски хакери ще фалшифицират изборите за Конгрес"}
{"url": "http://clubz.bg/74174-erdogan_na_chetiri_ochi_s_orban", "text": "Президентът на Турция Реджеп Тайип Ердоган ще открие обновената и реставрирана гробница на дервиша Гюл Баба в Будапеща по време на двудневната си официална визита в Унгария (8-9 октомври). Програмата на Ердоган предвижда срещи с президента Янош Адер, с председателя на парламента Ласло Ковер и с премиера Виктор Орбан. Според предварителното изявление ще бъдат дискутирани политическите и икономически връзки между двете държави, отношенията ЕС-Турция, както и теми от областта на сигурността, нелегалната миграция и тероризма.  Освен това турският премиер ще открие и бизнес форум и ще посети гробище на загинали в Първата световна война в Галиция. Посещението в Унгария идва след визитата на Орбан в Турция през юли, когато унгарският лидер присъства на тържествената церемония за встъпване в длъжност на Ердоган след преизбирането му като президент. Гробницата (тюрбето) на Гюл Баба е историческа забележителност. Разположена е в район Буда на унгарската столица, в района на хълма на розите (Rózsadomb). От унгарска страна процесът по реновацията й бе поверен на вицепремиера Золт Семен. Още през май м.г. унгарските властти съобщиха, че турският лидер ще присъства на церемонията по откриването на сградата, която е собственост на Република Турция. През 1997 г. музеят на Гюл Баба беше отворен за първи път и тогава за тържеството пристигна тогавашният турски президент Сюлейман Демирел. Един от символите на Будапеща, верижният мост \"Сечени\", вече е окичен с турски знамена. От съображения за сигурност \"Сечени\", както и няколко централни булеварди и площади, ще бъдат затворени за граждани; по целия маршрут на турския държавен глава паркирането е забранено.", "date": "2018.10.08", "title": "Ердоган на четири очи с Орбан"}
{"url": "http://clubz.bg/74175-prouchvane_35_procenta_ot_britanskite_momicheta_obekt_na_seksualen_tormoz", "text": "Едно на всеки три момичета във Великобритания е ставало жертва на сексуален тормоз на обществено място, докато е носило училищна униформа. Две на всеки три са изпитвали \"нежелано сексуално внимание\". Това са данни от ново изследване на благотворителната организация \"План Интернешънъл ОК(Обединено кралство)\", която се занимава със защитата на правата на децата и жените, цитирано от Би Би Си.    Проучването призовава свидетелите на сексуален тормоз да не стоят отстрани, а да се намесят. Анкетирани са повече от 1000 тийнейджърки и млади жени на възраст между 14 и 21 години, като също са проведени интервюта с други момичета и академици, запознати с темата. - 66 процента твърдят, че са изпитали нежелано сексуално внимание или физически контакт на публично място; - 35 процента заявяват, че са били жертва на нежелан сексуален контакт; - момичета дори на осемгодишна възраст споделят, че са ставали свидетели или са били потърпевши на тормоз; - едно на всеки три момичета е било обект на нежелано сексуално внимание, докосване, погледи, подвиквания или подсвирквания, докато е носило училищна униформа; - всяко четвърто момиче твърди, че е било снимано без позволение. В изследването са публикувани и истории на няколко млади жени, сред които е 19-годишната Малика от Бирмингам, която казва, че докато е вървяла сама, е била следена от непознат шофьор в автомобил. Друго 18-годишно момиче чувства, че уличният тормоз е част от \"момчешката култура\" - баща ѝ е казал, че \"мъжете са просто такива\". \"Холабак\" - международно движение борещо се срещу тормоза, претендира, че няма правилен или грешен начин за отговор. Но ако жертвите чувстват необходимостта да отговорят на нападателя, добре e да следват тези съвети: 1.   Погледнете ги в очите и критикувайте поведението им със силен и ясен глас. 2.   Най-важното е да не се оправдавате в отговора си. 3.   Те могат да се опитат да спорят с Вас или да Ви се подиграват. Колкото и да е изкушаващо, не влизайте във вербални пререкания с тях. Вниманието, което получават, може допълнително да засили насилническото им поведение. 4.   След като сте се изразили, отдалечете се от тях. Те не заслужават Вашата компания. \"План Интернешънъл ОК\" настоява правителството да припознае уличния тормоз като  . Тя е отправила няколко препоръки като: - Кампании, с които да се разпространи посланието, че уличният тормоз е недопустим. - Тренировки на свидетели за това как да реагират в необходимите ситуации. - Подкрепа за момчета и мъжете да променят поведението си. - Да се осигури сексуално обучение на младите. - Да се тренират работници на публични длъжности (магазинери, шофьори на автобуси) да забелязват тормоза и да го докладват.  Директорът на организацията, Таня Барън, заяви, че е  , че момичета, които видимо са в училищна възраст, стават жертва на сексуален тормоз.", "date": "2018.10.08", "title": "Проучване: 35 процента от британските момичета - обект на сексуален тормоз"}
{"url": "http://clubz.bg/74183-dvama_amerikanci_podeliha_nobela_za_ikonomika", "text": "Нобеловата награда за икономически науки 2018-а бе присъдена на американеца Уилям Д. Нордхаус \"  и на сънародника му Пол М. Ромър  Направените от тях заключения значително разшириха обхвата на икономическия анализ чрез изграждане на модели, които обясняват как пазарната икономика взаимодейства с природата и знанието, се посочва в мотивите за присъждането на високото отличие, съобщи сайтът на Нобеловите награди.  Трима грабнаха \"Нобел\" за химия Двамата лауреати изградиха методи, които отговарят на едни от най-важните и изискващи спешен отговор предизвикателства на нашето време: да бъде съчетан трайният световен икономически растеж в дългосрочна преспектива с благоденствието на населението на планетата, посочва Кралската академия на науките. Двамата ще си поделят наградата от 9 милиона шв. крони.  Жена спечели Нобел по физика за пръв път от 1963 г. Уилям Нордхаус е роден през 1941 година. Той работи в Йейлския университет. Интересите на учения са свързани с влиянието на икономическите процеси върху природата и той изучава модела на изчисляване на икономическото благосъстояние, като се има предвид \"природният капитал\". Професорът от Станфордския университет Пол Ромър, който е роден през 1955 година, е един от основоположниците на новата теория за икономическия растеж, която разглежда кризите като период на нови възможности. Жена спечели Нобел по физика за пръв път от 1963 г.", "date": "2018.10.08", "title": "Двама американци поделиха Нобела за икономика"}
{"url": "http://clubz.bg/74181-rusiq_v_glavite_na_bylgarite_vseki_izbira_svoq_film", "text": "Из виртуалното пространство се завъртя анонс за мистериозна  която закратко раздели дигиталния народ на русофили и русофоби. Както си му е редът. Не можах да стигна до официален източник, а някои от съобщенията междувременно просто изчезнаха - може би са се уплашили от подигравките, може и някаква дълга ръка да е натиснала организаторите, както стана с конференцията за равенството на половете. БАН организира конференция за русофобството. Водещ - Жан Виденов Но понеже смятам, че темата е много интересна, задочно ще взема отношение. Какви смисли се влагат в България в понятието Русия? Първо, погледнато чисто институционално, тази страна в момента е нещо като наш противник, доколкото сме член на НАТО. Не говорим за омраза, а за страх - от СССР, от нова Русия след 2011 г., когато Путин пое курс на конфронтация. \"Фобос\" на гръцки означава страх, не омраза. Тоест русофоби са онези, които се страхуват от Русия. Защо ли? Ами заради окупацията на Чехословакия и Крим, заради лъжите за сваления корейски самолет през 1983 г. и за малайзийския самолет през 2014-а, заради подкрепата за главорезите в Камбоджа преди и в Сирия сега, заради пропагандата на световна революция при соца и хибридната война днес. В никакъв случай не искам да кажа, че Западът е света вода ненапита и няма роля в този конфликт. Просто България е избрала официално едната страна на барикадата и е там вече доста години. Това прави от русофобите поддръжници на статуквото, а от русофилите - един вид дисиденти. В самата Русия биха ги нарекли национални предатели, но ние по-добре да се въздържаме от подобни определения. За много българи Русия е символ на изгубения комунизъм от младостта им. Понятието за носталгия е именно това: чувстваш болка по нещо, което безвъзвратно си е отишло. Младостта, лагерните огньове, кахърните трели на българската естрада. На обратния полюс значението е същото: Русия символизира комунизма с всевластния комсомолски секретар, с милиционера, който стриже коси и реже дънки, с радиоточката, която бълва скудоумия. Успехът на тази символизация се дължи на това, че нито едните, нито другите проявяват интерес към реалната страна оттатък Черно море. Тя днес е една от най-неравните, най-капиталистическите, а от комунизма са останали само няколко символа на имперска мощ - ракетите, химнът, мумията на Ленин. За русофилите Москва символизира здравата ръка, която ще сложи ред в света. Путин лично култивира този си образ, като от време на време бомбардира чеченски град, подгонва олигарх, позатваря и поубива инакомислещи. Русофоби в случая са онези, които се боят от подобен модел, защото държат на либералната демокрация, която не е просто власт на мнозинството, а и защита на последното малцинство, на последния индивид. Битката се води в епоха, в която в процеса на глобализацията политическата власт се оказва все по-обезличена от икономиката. Политиците се репчат, измислят си лесни мишени, като например еднополовите бракове, но връща ли ги това на сцената? Да, Путин донякъде се върна, но не с мощна икономика, наука или култура, а с военни акции, които предизвикват международния ред. Просто обръщам внимание, че в случая русофилите, волно или не, се оказват милитаристи. Да, сред русофобите също има горещи американофили, фасцинирани от задокеанската военна мощ, но те май са по-малко. Самата мисъл, че малка България може да си мечтае за някаква силна ръка, за могъща армия и незаобиколима роля в световните неща е леко комична, но, както знаем, фантазията си има своя логика. Важен елемент в сблъсъка  е деструктивният характер на руската душевност. Тамошните политтехнолози систематично опитват да деконструират ЕС - за разлика от Китай например, който вижда интереса си този пазар да е стабилен и платежоспособен. Но не всеки русофил в България се идентифицира с крайнодесните движения, които подкрепя Кремъл - има и много хора с леви убеждения. Това, което им харесва, е, че някой слага прът в колелата на Системата. В този си вариант русофилията е вид анархизъм, търсене на съюзник в желанието за реванш над света - такъв, какъвто е. В подкрепа на това идва и близостта на народните ни характери: руснаците са като нас, но още по-хаотични - напиват се, не им дреме, а човекът от подземието на Достоевски показва кукиш на прекрасния Кристален дворец, построен от Прогреса. У кое българско несъзнавано я няма тази злорада жилка? Русофобите пък, в ролята на красивите и успешните, се мъчат да имитират западните образци. Пренасят оттам не само венециански гондоли и обноски за маса, но и технологии, закони, ценности. Последният им аргумент във всеки спор е: така правят в Европа. А това ги поставя в едно малко унизително положение спрямо волните русофили, които вършат всякакви пакости, както им идва отвътре. Понеже цялата работа е малко фантазмена, най-много знаци ще извлечем в сферата на културата. Няма по-различни страни от нашите две: едната империя, другата провинция, едната аристократична, другата еснафска, едната живее от феодално владение на подземни богатства, другата преживява от подизпълнителски труд. Русофилите съпреживяват историята, като я драматизират според наученото от учебниците по история от началния курс - освобождението, умилението от руските жертви, благодарността, на която сме осъдени до гроб. Русофобите се ровят из по-специализирани текстове и непрекъснато изваждат епизоди, когато Русия ни окупира, обявява ни войни, работи против интересите ни. Всеки избира филма, който желае да гледа. За едните православието е естествена връзка между двата народа, под естественото лидерство на руската патриаршия, нали е най-голяма (за пари и тайни служби няма да отваряме дума). За другите пък православието е изкористено от Кремъл и се е превърнало в новия марксизъм-ленинизъм. И понеже няма как да не вярваме - давайте тогава да гледаме към Вселенската патриаршия. Едните безусловно се възхищават от официалната руска култура, други се възторгват селективно от борците срещу самодържавието, комунизма и пак самодържавието. Най-любопитно е отношението към славянството, което превръща двете групи в квази-етноси: едните искат да са славяни, другите намират всевъзможни доказателства за това, че нямаме нищо общо. Дотам се заплете работата, че с нетърпение чакам БАН да вземе отношение:   И ако сме славяни, това сближава ли ни и с поляците например, които не обичат Русия? Ще кажете, че дума не отронвам за икономическите интереси, а те все пак са най-важни. Едните искат \"Белене\", другите - не; едните се радват, че второ етническо малцинство у нас вече са руските виладжии (над 400 000?), другите припомнят опита за преврат в Черна гора, извършен именно от такива виладжии; едните казват, че руският газ е най-евтин, другите твърдят, че е най-скъп. Но би било доста наивно да мислим, че \"Южен поток\" е бил спрян от някаква русофобия. Където играят пари, въображаемото обикновено има подчинена роля - идва по-късно, за да легитимира вече направени избори. Вярно е, че в някои отношения е по-лесно да се разбираш с руснаците, защото и едната, и другата славянско-православна душа има склонност да позаобикаля някои правила. А това по-скоро сближава двата полюса, отколкото да ги разделя. С една дума: семиотиката е пластична, подхожда за различни ситуации, различни политически идентичности. Поле за много бъдещи конференции!", "date": "2018.10.08", "title": "Русия в главите на българите - всеки избира своя филм"}
{"url": "http://clubz.bg/74158-shefyt_na_%E2%80%9Eadidas%E2%80%9C_ne_se_spira_pred_nishto", "text": "И този път (както в случая с „Харибо“) началото на една бъдеща империя е сложено в пералното помещение на бащиния дом. Оттам нататък в историята на безспорната велика сила в спорта „Адидас“ има както грандиозни трофеи, така и грандиозни интриги. А стремежът към успех на всяка цена се оказва пагубен за династията. \"Харибо\" - бонбоненият концерн, роден в перално помещение Единственият син на Адолф и Кете Даслер (освен него имат четири дъщери) Хорст от малък се проявява като човек, който успява да се наложи. При това за него не парите са водещото, а властта - властта на фирмата „Адидас“, споделят хора от неговото обкръжение пред камерата на телевизия ZDF. Хорст Даслер се занимава със спорт отрано - с лека атлетика, като дори става младежки шампион на Германия по лека атлетика в дисциплината хвърляне на копие. Негов пример е баща му Ади, с когото постоянно се сравнява, но и иска да го надмине - за да се превърне един ден той в абсолютен патриарх на фирмената империя „Адидас“. Историята на световноизвестната фирма започва в малкото баварско градче Херцогенаурах. Адолф Даслер, който се е изучил за пекар, решава в един момент да смени попрището и през 1920 г. отваря малка обущарска работилница в пералното помещение на бащината си къща. Ади е производителят, две години по-големият му брат Руди - продавачът. През 1924-та създават съвместна фирма и вече имат 25 служители. Акцентът в дейността им са спортните обувки, които се радват на голямо търсене.  Кой стои зад \"Лидл\"? Братята отлично се допълват, докато през 1932 г. Ади не се оженва за 17-годишната Кете - покрай нея и нейният властен характер идва краят на братската дружба. Междувременно в Германия все по-силно настъпват нацистите и през 1936-а в Берлин се провеждат олимипийските игри. Бизнесът на братята Даслер не страда - и двамата своевременно са се записали в партията на Хитлер. Най-големият фаворит в тогавашните състезания по лека атлетика е американецът Джеси Оуенс, който оправдава очакванията - печели четири златни медала, и то с обувки „Даслер“. Като рекламно лице на фирмата Оуенс изиграва много важна роля, особено след войната. А през това време фирмените дела са поети от Ади и съпругата му, тъй като Руди е мобилизиран. Служителите във фабриката вече са 50, а част от производството е предназначено за Вермахта. След завръщането на Руди от фронта отношенията между братята съвсем загрубяват - по-големият се чувства ощетен от по-малкия и от снахата. През 1948 г. фирмата е поделена: Ади и съпругата му Кете основават „Адидас“, а Руди - „Пума“. На бял свят се появяват две реномирани спортни марки, които в продължение на години са в люта битка помежду си. Градът Херцогенаурах също е разделен на два лагера - „Адидас“ и „Пума“, чиито централи са на разстояние само сто метра една от друга. Именно тогава Ади Даслер създава отличителния знак на фирмата - трите ивици. И се прославя покрай световната титла на Германия през 1954 г. в Швейцария. Синът Хорст на свой ред вече се е захванал с фирмените дела, когато през 1956-а го изпращат на мисия в Мелбърн, с която се справя отлично. Целта му е да популяризира спортните обувки на баща си по време на летните олимпийски игри, с което няма проблеми - раздава безплатно маратонките с трите ивици на всички, които проявяват интерес към тях. Дава си сметка, че ако прославени спортисти носят фирмените обувки, то това е безценна реклама за предприятието. И както се оказва в крайна сметка, 72 от олимпийските медалисти в Мелбърн се явяват пред публиката именно с маратонките от Херцогенаурах. Пак от онова време е и първата (известна) случка, при която 20-годишният Хорст забива нож в гърба на конкуренцията: погрижва се обувките „Адидас“ да бъдат освободени своевременно от митницата, а тези на „Пума“ да останат задържани там. През 1959 г. Хорст Даслер заминава за Франция да открие филиал на бащината си фирма. В Елзас младият предприемач изкупува една след друга няколко западнали обувни фабрики и успява да изгради един вид империя далеч от родния град. Където конкуренцията между двамата братя Даслер се разгаря все повече, покрай което и „Адидас“, и „Пума“ се превръщат в истински пазарни лидери. За 20 години „Адидас“ се развива изключително бурно - служителите на фирмата са 800, а оборотът достига около десет милиона евро. Към края на 60-те години позициите на фирмата в световен мащаб са толкова стабилни, че за тях не съществува абсолютно никаква заплаха. Но не минава и без подкупи, каквито например са били раздавани масово по време на олимпийските игри в Мексико през 1968 г., за да може най-добрите спортисти да се борят за победата именно с обувки „Адидас“. Хорст е този, който разнася пачките. И който у дома отваря поредния фронт - този път срещу братовчед си Армин, който се е насочил към управлението на конкурентната „Пума“. Враждата между братята се поема от техните синове, при това в ново измерение - всеки се стреми да изтика другия и да спечели най-известните спортисти за своята кауза с не най-изисканите средства, както споделят очевидци. В един момент уж се помиряват и се споразумяват да спрат да предлагат огромни суми за носенето на техните изделия. Но на Световното първенство по футбол в Мексико през 1970 г. звездата Пеле играе именно с „Пума“. Армин Даслер не устоява на изкушението да сключи договор с феноменалния бразилски голмайстор, на когото са връчени точно 100 000 долара. И така враждата наистина се превръща във война. Паралелно производството във Франция, ръководено от Хорст Даслер, се разраства все повече - до степен да започне да конкурира домашното от Херцогенаурах, което още е в ръцете на родителите му. А той измисля нови и нови начини за утвърждаването на марката на пазара. Създава „Спортно-политически отдел“ за поддържането на добри връзки с висшите функционери в сферата. Освен това отваря луксозен ресторант и хотел в близост до централата, където лично се грижи за благоразположението на влиятелните фактори. Около „Адидас“-Франция се формира един солиден приятелски кръг, на членовете на който Хорст винаги може да разчита при възникването на един или друг проблем. Не на последно място, благодарение на грижливо водената картотека за предпочитанията и слабостите им, както и за заслугите, които „Адидас“ вече има спрямо тях. През 1974 г. Германия отново става световен шампион по футбол, а играчите са с „Адидас“. Начело на ФИФА тъкмо е избран Жоао Хавеланж, не без финансовата помощ на Хорст Даслер, който пък в замяна получава съдействие за още по-мощно присъствие на пазара. Всичко това се случва встрани от дейността на централата в Херцогенаурах, където след смъртта на Ади през 1978 г. бизнесът е изцяло поет от съпругата му Кете. Тя до такава степен държи да контролира всичко, че се обзавежда и с телефонна уредба, с която може да подслушва разговорите на всеки от служителите си. Дали пак тя е разпоредила поставянето на подслушвателно устройство в телефона на конкурентите „Пума“, което е открито случайно, няма как да се установи. Наличието му е обаче е факт, а от „Пума“ нямат никакви съмнения по въпроса откъде се е взело. През 70-те години студената война е в разгара си, което не попречва на Хорст Даслер да сключи договор със Съветския съюз и да започне да произвежда „Адидас“ и там. Важните разговори са проведени в Москва, където Хорст се запознава с испанския посланик в страната - Хуан Антонио Самаранч. Двамата се сприятеляват, но приятелството им е политическо - нищо в него не е безплатно. През 1980-а Самаранч е избран за председател на Международния олимпийски комитет, а „Адидас“ получава ексклузивните права за излъчването на Олимпийските игри - сделка за милиарди. Благодарение на Хавеланж  и Самаранч шефът на „Адидас“ разполага с най-солидните възможни връзки на най-високо ниво. Освен това за известно време изплаща чрез „Адидас“-Франция заплатата на Сеп Блатер като генерален секретар на ФИФА. Сегашният председател на Международния олимпийски комитет Томас Бах пък е бил един близките сътрудници на Даслер в средата на 80-те години. След смъртта на майка си през 1984-та Хорст Даслер поема еднолично ръководството на фирмата. Но през това време на пазара излизат нови играчи като „Рийбок“ и „Найки“, което не минава безнаказано за „Адидас“ - за първи път се стига до стагнация и спад в приходите. Някои от фабриките са застрашени от затваряне, броят на служителите е съкратен. През 1986 г. Хорст Даслер е опериран от тумор, засегнал лявото му око, но терапията не помага - той умира през април 1987-а едва на 51 години. През 1990-а Германия за пореден път печели световната титла - отново с екипи на „Адидас“, но фирмата е пред фалит, след като семейството изцяло се оттегля от нейното управление и четирите сестри на Хорст Даслер продават дяловете си. „Адидас“ се трансформира в акционерно дружество и това е краят на големия семеен бизнес, но не и на голямата марка - днес за нея работят над 750 000 души, а оборотът е 21 милиарда евро. Отстъпва на „Найки“, но продължава да е в много по-добри позиции от локалния си конкурент „Пума“. Кой стои зад \"Лидл\"?", "date": "2018.10.08", "title": "Шефът на „Адидас“ не се спира пред нищо"}
{"url": "http://clubz.bg/74166-sydyt_za_zapechataniq_marinela_nemotivirano_blanketno_nesyrazmerno", "text": "С тези и други мотиви Административен съд-София-град отменя в петък вечер заповедта, с която бе запечатан хотел \"Маринела\" на издирваните семейство Арабаджиеви. Данъчните затвориха хотел \"Маринела\" на Арабаджиеви Заповедта е на Главна дирекция „Фискален контрол\" при ЦУ на НАП-София и се обосновава на извършена на 4 септември от инспектор по приходите проверка в знаковия за бизнеса на семейството хотел  При нея е установена налична въведена в експлоатация и работен режим система за управление на търговската дейност (ИАСУТД), но модемът няма изградена дистанционна връзка с НАП. От самите мотиви на т. нар. разпореждане за предварително изпълнение на принудителната административна мярка става ясно, че то служи за показнó и превенция: Затова и срещу превърналите се рязко в \"любимци\" на прокуратурата Арабаджиеви се взема най-тежката възможна принудителна административна мярка (ПАМ) -  „запечатване на търговски обект и забрана за достъп“. От фирмата са обжалвали пред АССГ заповедта за запечатването им. \"В обжалваното разпореждане  за неговото предварително изпълнение - защита на особено важни държавни интереси, възможността за настъпване на вреди за фиска, тежест на нарушението, като в действиетлност като термини са цитирани предпоставките на закона (чл. 60 от АПК), но по същество не са изложени конкретни факти, които ги обосновават\", постановява съдът. Ето и пълния текст на решението на съда от петък:  ", "date": "2018.10.08", "title": "Съдът за запечатания \"Маринела\": Немотивирано, бланкетно, несъразмерно"}
{"url": "http://clubz.bg/74180-konservatorite_podkrepqt_merkel_za_predsedatel_na_hristiqndemokraticheskiq_syyuz", "text": "Влиятелни консерватори подкрепиха кандидатурата на германската канцлерка Ангела Меркел за преизбиране като председател на Християндемократическия съюз (ХДС) на предстоящия партиен конгрес през декември, предаде Ройтерс, цитирана от БТА. Бизнесмен се изправя срещу Меркел за лидерския пост С това Меркел получи необходимата подкрепа в момент, в който вътрешни борби отслабват нейния авторитет, отбелязва агенцията. Зоват Меркел да се оттегли от шефския пост в партията Тя заяви, че ще изкара пълния си мандат като канцлер до 2021 г. и ще се бори за преизбиране като председател на партията. През декември ХДС ще проведе конгрес в Хамбург, на който ще има гласуване за лидерския пост. Меркел понесе неочакван удар, след като миналия месец консерваторите от партията ѝ отхвърлиха кандидатурата на отдавнашния съюзник на канцлерката Фолкер Каудер за лидер на парламентарната група на ХДС/Християнсоциалистически съюз (ХСС). Болезнен удар за Ангела Меркел Този ход е показателен за нарастващото недоволство от 13-годишното й ръководство. Победата на Ралф Бринкхаус беше възприета като знак, че депутатите искат гласът им да носи по-голяма тежест при формирането на политиката на правителството. Същевременно председателят на Бундестага и бивш финансов министър, Волфганг Шойбле, заяви пред в. \"Билд ам зонтаг\", че избирането на Бринкхаус може да донесе известна стабилност в консервативния блок, разтърсен от вътрешни борби заради имиграцията. Вътрешният министър и лидер на ХСС, Хорст Зеехофер, който едва не причини разпада на правителството през лятото поради спор за имиграцията с канцлерката, каза пред в. \"Велт ам зонтаг\", че подкрепя кандидатурата на Меркел за преизбиране като председател на ХДС. През уикенда Меркел каза, че трябва да се прекратят вътрешните борби, които доведоха до загубата на подкрепа преди регионалните избори в провинциите Бавария и Хесен този месец. Зоват Меркел да се оттегли от шефския пост в партията Болезнен удар за Ангела Меркел", "date": "2018.10.08", "title": "Консерваторите подкрепят Меркел за председател на Християндемократическия съюз"}
{"url": "http://clubz.bg/74170-rumen_radev_v_london_po_pokana_na_kralicata", "text": "Президентът Румен Радев ще бъде на посещение във Великобритания по покана на Н.В. кралица Елизабет II, съобщиха от прессекретариата на държавния глава. Визитата е планирана за периода от 17 до 19 октомври. Българският държавен глава ще има аудиенция при Нейно Величество Елизабет II на 18 октомври. Плевнелиев нарече Елизабет Втора \"визионер\" (обновена) В рамките на визитата си Румен Радев ще изнесе лекция в университета в Оксфорд и ще се срещне с представители на българската общност. Държавният глава ще посети Съюзното военноморско командване на НАТО в Нортууд. Президентът и българската делегация ще посетят и Уестминстърското абатство в Лондон. По време на визитата си във Великобритания държавният глава ще бъде придружаван от съпругата си Десислава Радева, която ще се срещне с учители, преподаващи в българските училища във Великобритания. Радев е третият български президент след Петър Стоянов през 2001 г., който получава възможност за аудиенция от кралицата. Георги Първанов беше на посещение в Лондон през 2006 г., но визитата беше обявена като работна и включваше срещи с тогавашния британски премиер Тони Блеър. Предшественикът на Радев Росен Плевнелиев пък бе на аудиенция в Бъкингамския дворец през 2014 г.", "date": "2018.10.08", "title": "Румен Радев в Лондон по покана на кралицата"}
{"url": "http://clubz.bg/74168-za_pyrvi_pyt_dds_v_bahrejn", "text": "Парламентът в Бахрейн ратифицира нов данък добавена стойност (ДДС) от 5%, който е част от плановете да се увеличат приходите на страната от Залива, предаде ДПА. ДДС е данък върху продажната цена на продукта, който правителствата по цял свят събират. В Бахрейн ще влезе в сила от 1 януари 2019 г., съобщи местният вестник \"Ал-Аям\". \"Вашингтон пост\": ОАЕ са предизвикали кризата в Катар За последните три години Бахрейн се опита неуспешно да намали държавния дълг, като въведе режим на строги ограничения, за да намали разходите на правителството. Въвеждането на ДДС е част от споразумението на Съвета за сътрудничество в Залива (създаден е през 1981 г. и обединяващ Бахрейн, Катар, Кувейт, Оман, ОАЕ и Саудитска Арабия, бел. ред.), подписано през 2017 година. ОАЕ преобразяват икономиката си, късат с петрола Саудитска Арабия и ОАЕ, които преди се възприемаха като данъчен рай, започнаха да прилагат 5 процента ДДС от началото на тази година. По този начин те искат да увеличат приходите и да компенсират резкия спад в цените на петрола преди повече от 3 години. Данъкът от 5 процента е значително по-нисък, отколкото в повечето страни, където е по-разпространена ставката на ДДС от 10-20 процента.  Наскоро Международният валутен фонд (МВФ) препоръча на Оман, Бахрейн, Кувейт и Катар въвеждане на данъка върху добавената стойност. Шест държави от Персийския залив се съгласиха да въведат ДДС до края на 2018 г. През миналата седмица Саудитска Арабия, ОАЕ и Кувейт обещаха 10 милиарда долара помощ за Бахрейн, за да помогнат на страната да преодолее големия бюджетен дефицит. \n\tБахрейн се подготвя за парламентарните избори през ноември, а мерките за строги икономии вече предизвикаха обществения гняв.  ЕС губи 150 млрд. евро приходи от ДДС В България ДДС се въвежда през 1994 г. с данъчна ставка от 18%. През 1996 г. ДДС е повишен до 22% и остава така до 1999 г., когато ставката е коригирана, този път в посока надолу, и вече е 20%. Данък добавена стойност е основният налог, който пълни държавния бюджет, следван от данъка върху доходите на физическите лица. ОАЕ преобразяват икономиката си, късат с петрола ЕС губи 150 млрд. евро приходи от ДДС", "date": "2018.10.08", "title": "За първи път ДДС в Бахрейн"}
{"url": "http://clubz.bg/74172-oshte_edna_jertva_ot_svoge_pochinalite_sa_veche_20", "text": "Въпреки усилията на лекарите още една от пострадалите жени при катастрофата край Своге е починала, съобщава агенция \"Фокус\". Така жертвите на тежкия инцидент от 25 август 2018 г. вече са 20, сред които и 13-годишно момче. Жертвите от катастрофата край Своге продължават да растат - вече са 19 При катастрофата пълен с пътници автобус излезе от пътното платно и се преобърна на площадка под нивото на пътя, на изхода на Своге. Жертвите от Своге станаха 18 Заради тежката катастрофа оставки подадоха трима министри - регионалният, вътрешният и транспортният. Разследването на фаталното произшествие продължава. Единственият обвиняем по случая обаче засега остава шофьорът. Жертвите от Своге станаха 18", "date": "2018.10.08", "title": "Още една жертва от Своге, починалите са вече 20"}
{"url": "http://clubz.bg/74169-sasht_zamrazili_aktivi_na_oleg_deripaska", "text": "САЩ са замразили американски активи на руския бизнесмен Олег Дерипаска. Става дума за къщи в нюйоркския район Горен Ийст Сайд и във Вашингтон. Това съобщи \"Ню Йорк пост\", позовавайки се на източници от финансовото министерство на Щатите. Според данни на изданието, цитирано от ТАСС, служители на американското финансово министерство водят преговори с бизнесмена да се откаже от операции с активи в Европа, за да не ги постави под заплаха от въвеждане на санкции. Изданието уточнява, че     през 2008 година. Представители на Дерипаска отказаха коментар по тази информация. Руският олигарх Дерипаска се скрива в родна офшорка На 6 април властите на САЩ въведоха санкции срещу Дерипаска и компании, които той контролира, сред които е \"Русал\", единственият производител в Русия на първичен алуминий. Включването в санкционния списък означава замразяване на активи в САЩ и забрана за американски граждани за всякакъв бизнес с тези компании, припомня ТАСС. Тогава списание \"Форбс\" изчисли, че Дерипаска ще загуби 957 млн. долара от богатството си заради новите санкции на Щатите срещу Русия. Доскоро личното му имущество възлизаше на 6,7 млрд. долара. Той е само един от 7-те приближени до Путин бизнесмени, които попаднаха под ударите на президента Доналд Тръмп. С негова заповед бяха наложени санкции на общо 38 лица и компании, сред които и висши държавни служители, държавни и частни предприятия.", "date": "2018.10.08", "title": "САЩ замразили активи на Олег Дерипаска"}
{"url": "http://clubz.bg/74176-obviniha_protestirasht_pred_obshtinata_za_nepristojni_dejstviq_grubo_narushavashti_obshtestveniq_red", "text": "Дежурен прокурор при Софийска районна прокуратура е задържал 41-годишния М. Велинов за хулиганство, съпроводено със съпротива спрямо полицейски служители. Това става ясно от съобщение на районната прокуратура, а лицето всъщност е арестуваният пред общината по време на протеста в петък мъж. Припомняме, че в края на миналата седмица стотици се събраха на \"Московска\" 33, за да изразят недоволството си от качеството на ремонтите на централната градска част на София. Протест и арест за плочките на София (СНИМКИ+ВИДЕО) Според СРП се води досъдебно производство за следното:", "date": "2018.10.08", "title": "Обвиниха протестиращ пред общината за \"непристойни действия, грубо нарушаващи обществения ред\""}
{"url": "http://clubz.bg/74160-prezidentyt_na_chehiq_90_procenta_ot_romite_ne_rabotqt", "text": "Чешкият президент Милош Земан отказа да се разграничи от твърдението си, че  предаде Ройтерс, цитирана от БТА. Противопоставянето на Земан с ромското малцинство започна преди две седмици, когато президентът заяви, че въпреки неприязънта си към бившия комунистически режим той поне е принуждавал ромите да работят, припомня агенцията. Евроскептикът Милош Земан спечели втори мандат като президент на Чехия Думите на Земан провокираха критика, включително и от роми, които качиха в социалните мрежи стотици снимки как работят и призоваха президента да се извини. Той отказа и изтъкна, че снимките са на тази една десета част от ромите, които наистина работят. Твърдението на Земан не стъпва на достоверни доказателства. Според годишния доклад за ромите, одобрен от чешкото правителство през август,  Терминът се използва за хора, живеещи на места, където е трудно да си намериш работа, които често също така имат и сериозни дългове. В доклада се посочва, че ромското население се сблъсква със силни пречки в социалния живот най-вече заради предразсъдъците, които не позволяват на ромите да си намерят работа или подходящо жилище. Според друг доклад към края на август общият брой на безработните в Чехия е 230 000 души. Чешката неправителствена организация \"Ромеа\" определи изказванията му като обидни, а Европейският център за правата на ромите в Будапеща ги нарече расистки. Милош Земан не е първият чешки политик, който засяга темата за безработицата сред ромите. На сегашния премиер Андрей Бабиш му се наложи да се извини за свои думи, казани през 2016 г., когато беше още министър на финансите, че чешки роми били изпратени в концентрационен лагер през Втората световна война, защото отказали да работят. В Европа сега живеят около 11 милиона роми, по-голямата част от които в Румъния, България, Унгария и Испания, отбелязва Ройтерс.", "date": "2018.10.08", "title": "Президентът на Чехия: 90 процента от ромите не работят"}
{"url": "http://clubz.bg/74156-men_nqma_da_me_pipnat_zashtoto_sym_legnal_po_korem_i_blija", "text": "Дни последни... Всеки избира себе си пред лицето на мрака.  Лакеите на режима започнаха да лазят по корем: \"Ама тая беше затънала в дългове...\" Още утре от рупорите на властта ще разберем, че е водила лош начин на живот и е имала лоши приятели. Въпрос към лакеите: наистина ли мислите, че ако достатъчно умело ближете ботуша на дебелака, на вас ще ви се размине, когато дойде вашият ред? Наистина ли? И обяснявате това на вашите родители и семейства и деца? \"Мен няма да ме пипнат, защото съм легнал по корем и ближа, че и гълтам\"? \"Да убиват другите, дето много знаят\"?  Имате, колеги, мозъка на дъждовен червей. Жокер: дъждовният червей няма мозък. Има ганглии, и то не много. Посланието е ясно: Всеки може да бъде убит и обезобразен. ВСЕКИ. И вие, драги, дето си налягате парцалите. Защото утре ще се окаже, че не си ги налягате достатъчно качествено. ---      ", "date": "2018.10.08", "title": "Мен няма да ме пипнат, защото съм легнал по корем и ближа"}
{"url": "http://clubz.bg/74157-remontyt", "text": "От няколко години в София текат шестнайсет паралелни ремонта – освежаващ ремонт на бул. \"Витоша\" с цел паветата да придобият цвят на по-златист хамстер, нов ремонт на НДК, който да поправи щетите от предните пет ремонта, и още десетина ремонта на \"Граф Игнатиев\", \"Раковски\" и околните улици и градинки с обещанието след тях София да получи нечуван и невиждан от никого облик и да бъде разпознаваема с невъоръжено око на сателитни снимки от Космоса. Една неповторима комбинация от площад в Македония, сух фонтан в Камбоджа, скосен тротоар в Монголия и всичко това – обвито в деликатната, ненатрапчива атмосфера на Димитровград по изгрев-слънце! През последните години прирастът на населението в града отчита невероятни флуктуации – от една страна, то спада, тъй като някои от по-изнервените жители на града редовно се изпозастрелват едни други в задръстването по улица \"Раковски\", защото в изблик на глупост са си представяли, че като минат светофара на Френската в петък, и айдеее,  По-реалистично настроените от тях обаче, които са обещали на родителите си в \"Младост 4\" тази Коледа да се приберат за празниците, но виждат, че Бъдни вечер ги хваща на кръстовището на \"Витоша\" и \"Патриарха\", просто изпиват предварително подготвената капачка с отрова и остават там завинаги – като един артефакт, като един видим резултат от инфраструктурния прогрес на столицата. От друга страна, ремонтите влияят и положително на прираста – в задръстването много млади хора се намират по интереси и нужди. На един ще му потрябва мокра кърпичка и аспирин, защото новият грипен щам го е стоварил, докато чака да светне зелено на булевард \"България\"; на друг на \"Черковна\" и \"Мадрид\" му свършва сухия хляб и моли съседа по платно да му услужи със сухар. Така, неусетно между хората разцъфва любовта и младите се вземат – жената със синия \"Опел Корса\" се нанася у стабилно изглеждащия младеж с \"Фолксваген Пасат\", който е много примамлив – автомобилът има достатъчно голям багажник, в който може да се правят, раждат и отглеждат и деца, а при по-добра организация в него –  В задръстванията започват да се търсят най-вече автомобили, заседнали на комуникативно и същевременно тихо място, в близост до паркове, поликлиники, училища и големи хипермаркети.  Бебетата, заченати в тази булевардна любов, се раждат директно на платното, там и израстват, и постепенно разделението на „селяни“ и „граждани“ отпада –   Родените в задръстването отвъд двете зони автоматично се превръщат в Много задръстени (бивши „селяни“). Появява се инициативата Първи частен хаспел – две въжета, опънати на кръст между крайните квартали на София, към които всеки се закача където му падне, и се откача където му падне (или просто където падне). Цели семейства се закачат сутрин на хаспела в \"Надежда\" и всеки поема по своя път – майката пада на Орлов мост, бащата – на \"Тодор Александров\", децата – пред Испанската и Математическата, и после вечерта оцелелите се връщат обратно. Жителите на града също започват се делят на два типа – тези, които помнят София преди ремонтите, и тези, които не я помнят, защото междувременно са развили деменция като защитен механизъм срещу новите плочки из града, а може би и  Нерядко по ремонтираните с новата настилка улици могат да бъдат видени граждани във видимо неадекватно състояние,  Двете групи граждани от време на време се събират в градинката на „Св. Седмочисленици“ (защото всички пътища в София водят към нея) за редовната беседа с проектанта на всички ремонти в града. Там те могат да Го видят, да се докоснат до Него и да чуят от извора на иновациите какви промени ги очакват през следващите месеци. Мястото на срещата не е избрано случайно – откак е обновена преди няколко години, тя е новият символ на столицата и първа гордост на Проектанта – и на неговите близки и роднини, с които почитателите на проектите му се изчерпват, но човек не трябва да очаква да бъде харесван от всички. Градинката е нагиздена и нагласена, така че   Там, някъде през 1974 година, той е видял смъртоносно красив сив плочник, върху който вятърът артистично довял и разпръснал парчета мукавени кашони – и изведнъж всичко в живота му се е преобърнало! Още в този момент малкият тогава проектант е знаел, че някой ден ще стане голям Проектант и ще превърне София във втори Димитровград, пардон – Мюнхен, и ще я застели със сив тапет, игриво напръскан с елегантни бежови лекета. Да, вярно е, че нещата не се получават лесно – в началото има недоволни и обидени граждани, а някои по-емоционални от тях даже споделят необмислено, че настилката на градинката поразително наподобява разцветката на балатума в поликлиниката в Симитли  . По-обидените си поискват обратно асфалта с все дупките в него, а най-отчаяните са склонни да си вземат дори и само дупките, само и само да не е балатумът. Проектантът обаче не е човек, който се засяга лесно. Той знае, че няма кой да го бутне и че детските мечти са за това – да се преследват дори и срещу теб да стоят няколкостотинхиляди недоволни и неграмотни идиоти, и труповете на тринайсет кокер шпаньола, собственост на възрастни софиянки, които  , като отишли на първата си разходка върху новата настилка, получили схващане от ужас и умрели на място – ей така, разчекнати върху мюнхенския балатум. Някои от по-напористите граждани дори отиват по-далеч и дръзват – представете си, да искат обяснение от Проектанта, задавайки Му въпроса КАКВА Е ТАЯ ПРОСТОТИЯ, ЗА БОГА?? КАКВА Е ТАЯ ГРОЗОТИЯ? ЗАЩО ПРЕВРЪЩАТЕ ГРАДА НИ В СЕЛСКА БАНЯ? Обаче той да не е нещо длъжен да им се обяснява?!? Той да не е там, за да се съобразява с нечии прищявки и желания?!? Еми не, не е. Той е там, за да осъществи мечтите си и никой не може да го отклони от тях. Пък и на него балатумът си му харесва, създава му един топъл домашен уют – така че гражданите могат да ходят да се застрелят някъде (например на Попа), а той смело продължава напред с модернизациите. Сред тези модернизации е и пускането на движението по \"Граф Игнатиев\" – вярно, първоначално замислено за ноември 2018 година, но всички знаем, че когато става въпрос за изпипване на детайли по един шедьовър, времето престава да е фактор.  Не – всички са чакали търпеливо авторът сам да реши кога ще разкрие скулптурното съвършенство. Така че в края на краищата, граждани, ние какво искаме? Къде сме тръгнали? Не стига, че ни правят градинките по образ и подобие на площадите в Мюнхен, не стига, че имаме велоалея по „Раковски“, където съществуват данни, че миналия март е минал един велосипедист, не стига, че разполагаме с биде насред единствената пешеходна улица в столицата, ами сега и недоволстваме за едни фуги и плочки. Еми не може така. Нека оставим професионалистите, видели с очите си площад в Мюнхен, да си свършат работата и най-важното – нека не убиваме хубавите неща в зародиш. Пък ако след това нещо не ни хареса. ами, голяма работа. Както се казва в оня виц – ЩЕ СВИКНЕМ.", "date": "2018.10.08", "title": "Ремонтът"}
{"url": "http://clubz.bg/74159-prenarejdaneto_pred_sv_sedmochislenici_e_po_iskane_na_nadzora_i_obshtinata", "text": "Част от настилката пред столичната църква \"Свети Седмочисленици\" ще бъде пренаредена по искане на фирмата, осъществяваща строителния надзор, и инвеститора в лицето на Столичната община. Новият изглед на площада пред стария софийски храм предизвика недоволство и протести заради изпълнението си, както и цялостният ремонт на \"Граф Игнатиев\", в който влизат и прилежащите улици \"Солунска\", \"Шести септември\" и \"Шишман\". Протест на \"Московска\" 33 заради калпавите ремонти Строителният надзор се прави от обединение, в което влизат  . Стойността на договора е над 860 000 лева без ДДС. На въпрос на Клуб Z кой е разпоредил пренареждането, от пресцентъра на Столичната община отговориха, че това е работа на надзора, но също така и на общината, която е инвеститор.  Ремонтът Освен това оттам напомниха, че фирмата, ангажирана със строителния надзор, дава препоръки за отстраняване на дефекти. HUBAVOE. Или как гълъб софиянец умря от мъка при вида на ремонта в София Ремонтът се изпълнява от компанията \"Джи Пи груп\", струва близо 24 милиона лева и се финансира от европейска програма. До момента на фирмата е наложена една-единствена глоба от 50 000 лева за увреждане на дървета при строителните дейности - циментирането им. В края на миналата седмица зам.-кметът по транспорта на Столичната община Евгени Крусев заяви, че обновените настилки на улица \"Граф Игнатиев\" ще бъдат пренаредени, ако се установят дефекти след ремонта. До крайния срок на ремонта на \"Граф Игнатиев\" - март догодина, строителният надзор ще следи за това. Активисти следят за съдбата на дърветата по \"Графа\" Ремонтът HUBAVOE. Или как гълъб софиянец умря от мъка при вида на ремонта в София Активисти следят за съдбата на дърветата по \"Графа\"", "date": "2018.10.08", "title": "Пренареждането пред \"Св. Седмочисленици\" е по искане на надзора и общината"}
{"url": "http://clubz.bg/74147-da_si_pogovorim_za_chata", "text": "С колко души разговаряхте вчера? Ами днес... Семейството, колегите, приятелите след работа, случайните хора в магазина, на улицата, в заведението. Трудно е да ги преброите. Кое всъщност броим за разговор? Това разговор ли е? Не, твърди изследване от 2010 г. във Великобритания, което отчита   Според данните, събрани от 3000 британци, средно на ден всеки поданик на кралицата разговаря с 27 души. Средна продължителност на разговора - 10 минути, или 4 часа и половина дневно, 68 дни от годината. Тук обаче става дума за разговор лице в лице. А, ако попитаме с колко души сте комуникирали вчера, отговорът същият ли ще бъде? Нека добавим към разговорите очи в очи чатовете, SMS-ите, телефонните разговори, имейлите... Според няколко десетки изследвания интернет поколението, или  , както ги наричат американците, ползват далеч по-рядко апликацията на телефона си със слушалка за иконка. Всъщност тя е едва петата най-употребявана програма в един смартфон на човек между 25-35 години. Тези хора не разговарят, те комуникират. Чатът е на 100 000 години, само са му викали иначе Друго проучване показва, че според 52% от анкетираните технологиите водят до спад в комуникацията. Според останалите 48% комуникацията е дори повече отпреди, но по други пътища. Да направим друго преброяване - колко канала за комуникация имате на телефона си? SMS, слушалка, чат. Един чат? Имате ли  Ако сте със залепен за ръката смартфон, вероятно имате всички тези, а може би и още поне една-две други програми. Не? А пишете ли си с хора по стените в социалните мрежи? Защото това също е комуникация. Друго, което сигурно сте забелязали, е, че тези канали често са отворени паралелно. Колко пъти пишете имейл, докато се уговаряте по Skype с приятел и обяснявате по телефона на друг, че животът е скапан и никога нямате време? Забелязали ли сте вече, че много хора не считат за грубо да говорят с вас и да си пишат в чата с друг човек? А грубо ли е, ако си пишат в чата с вас и още трима? Всъщност не е, защото вие няма как да знаете това. Друго проучване пък показва, че според една пета от жените първият голям гаф, който прави мъжът на първа среща, е да си сложи телефона на масата. Нима? Може би всички тези жени с телефона на масата са другите четири пети!? Невъзпитано ли е някой да вдигне телефона си, докато говори с вас? Не, може да е нещо важно. Съдържанието на разговора определя дали ще се обидите или не. Ами съдържанието на чата? Достатъчно ли е човек да каже: „Извинявай, началството ми пише“? Ако си говорите за времето и какво правят старите приятели - едва ли ще се впрегнете. Но ако разказвате за някакъв проблем, ако говорите по работа, ако споделяте нещо лично... Определено ще се обидите. Значи обидата от това дали някой да разделя вниманието си между вас и друг човек е свързана със съдържанието и на тяхната, и на вашата комуникация. С момента, с мястото. Редно ли е да е свързана и със средството - дали става дума за чат или за разговор? Може би съм вече малко деформиран, но мисля, че не. Поне не и с хора, които са под 40. За интернет. Деца, говорете с мама и тате, за да ви слушат Колко разговора паралелно може да води един човек? Странно, но изследвания за това трудно се намират. Ако си пуснете стар филм със секретарка, на чието бюро има 6 телефона (ОК, нека да не е толкова стар филм – с един телефон с десет линии) и тя се прехвърля от разговор на разговор, колко време ще ѝ отнеме в реалния живот, преди тотално да се е объркала за какво разговаря и с кого? Сравнете това с един чат - отваряте един прозорец, отваряте втори, трети, четвърти и прочие, вече комуникирате с 5 души поединично и с още 7 в група. Губите ли се? В повечето случаи - не, защото целият предишен разговор е пред очите ви. Имате време да помислите, да проверите дори, преди да отговорите на един или друг. Разговаряме ли наистина повече, или упражняваме основно една осакатена форма на общуване? През чат можете да пратите вече снимка, гласово съобщение, кратко видео. Нима наистина това са ограничения? Комуникираме по-бързо, с повече хора, на върховете на пръстите ни има повече информация от когато и да било. Имаме повече гъвкавост какво средство да изберем според съдържанието и възможностите. Време е да спрем да виним технологиите за изборите си, когато те ни дават безброй нови възможности. Никой не ни спира да кликнем на позабравената слушалка и да чуем гласа на приятел. Даже може да се видим. Защото как да се пие виртуално бира все още не е открито. Уговорете се в чата и спрете да мърморите за това как нямате време заради пустия телефон, пустия интернет, фейсбук или друг чат. Защото заради тях всъщност имате повече време и повече контакти. А съдържанието на разговорите, както и преди, зависи от нас! ---- „Генерация Z“ – с подкрепата на „Америка за България“ За интернет. Деца, говорете с мама и тате, за да ви слушат „Генерация Z“ – с подкрепата на „Америка за България“", "date": "2018.10.08", "title": "Да си поговорим за чата"}
{"url": "http://clubz.bg/74162-valeri_simeonov_svetlozar_lazarov_ne_e_podhodqsht_za_glaven_sekretar_na_mvr", "text": "Вицепремиерът Валери Симеонов заяви, че Светлозар Лазаров не е подходящ за главен секретар на МВР. Вчера Лазаров подаде оставка от ръководството на \"Атака\". Това стана малко след като лидерът на партията Волен Сидеров поиска неин кадър да оглави МВР. Светлозар Лазаров подаде оставка от \"Атака\" Сидеров остро разкритикува както МВР, така и премиера Бойко Борисов заради пътен инцидент със съпругата му Деница Гаджева. Обявеният за днес коалиционен съвет на управляващата коалиция между ГЕРБ и \"Обединени патриоти\" ще се проведе в петък, 12 октомври. Информацията за днешната среща между коалиционните партньори бе обявена още в неделя от пресцентъра на \"Атака\". Към момента няма информация защо коалиционният съвет е отложен.", "date": "2018.10.08", "title": "Валери Симеонов: Светлозар Лазаров не е подходящ за главен секретар на МВР"}
{"url": "http://clubz.bg/74149-es_iska_svoboda_za_oleg_sencov", "text": "ЕС смята случая с украинския режисьор Олег Сенцов за нарушение на международното право и елементарните стандарти на правосъдието. Това се казва в огласено снощи изявление на говорителя на Федерика Могерини – върховен представител на Съюза за външната политика и сигурността. \"Той избра живота\" На 5 октомври руските власти съобщиха, че Сенцов е прекратил гладната си стачка. ЕС очаква незабавното освобождаване на  режисьора, както и на всички незаконно задържани в Русия и Крим украински граждани. Олег Сенцов номиниран за наградата „Сахаров“ През 2015 г. Олег Сенцов бе осъден на 20 години затвор, след като бе признат за виновен в организирането на терористична група. На 14 май т.г. той започна гладна стачка с искане за освобождаването на всички украински политически затворници в руски затвори - общо 64-ма души. Олег Сенцов номиниран за наградата „Сахаров“", "date": "2018.10.08", "title": "ЕС иска свобода за Олег Сенцов"}
{"url": "http://clubz.bg/74161-temenujka_petkova_tyrsim_nachin_da_zapazim_jivota_na_%E2%80%9Emarica_iztok_2%E2%80%9D", "text": "Това коментира министърът на енергетиката Теменужка Петкова в студиото на Нова тв по повод предложението за сливане на двете дружества, което доби публичност преди няколко дни. Държавата търси начин да запази живота на въглищната централа ТЕЦ „Марица-изток 2”, която е   При сегашните цени на въглеродни емисии от 25 евро на тон през март 2019 г. централата трябва да плати 466 млн. лева, за да може да работи през следващата година, обясни проблемите министърът. Затова държавата търси варианти да запази предприятието жизнеспособно, тъй като то е ключово за страната и региона, а работна група от експерти  Петкова коментира и думите на руския президент Владимир Путин, че България се е отказала от проекта за изграждане на газопровода „Южен поток” под външен натиск. Тя подчерта, че темата с проекта „Южен поток” е назад във времето, а това, което България прави, е  свързано с гарантирането на енергийната сигурност на страната и да запазим ключовото си място на газовата карта на Европа. Путин към ЕС: Не проявявайте слабост за \"Северен поток 2\", както някога България за Южен Министърът обясни и  , в което руският доставчик пое ангажимент да създаде пазарни условия при продажбата на природния газ. На тази база трябваше да бъдат предложени промени на всички държави, с които има договори. Природният газ поскъпва с 10,81 % от неделя Цената може да падне, но за да стане това, всяка държава трябва да докаже, че плаща повече, отколкото е цената на границата на трите посочени държави. Сега българската газова компания прави анализ на енергийния пазар, за да прецени действията си. Природният газ поскъпва с 10,81 % от неделя", "date": "2018.10.08", "title": "Теменужка Петкова: Търсим начин да запазим живота на „Марица изток 2”"}
{"url": "http://clubz.bg/74150-hunvej_veche_ne_e_shef_na_interpol_vzemal_podkupi", "text": "Интерпол съобщи снощи, че Мън Хунвей - когото Китай обяви, че разследва за нарушения на закона - е подал оставка като президент на международната полицейска организация, предаде Ройтерс. \n\tОставката е била получена в генералния секретариат на Интерпол във френския град Лион и влиза в сила незабавно, се казва в официалното съобщение.  \n\tОсвен президент на Интерпол Мън е и заместник-министър на обществената сигурност на Китай. Президентът на Интерпол задържан в Китай По-рано вчера Централната комисия за проверка на дисциплината при Китайската комунистическа партия съобщи на сайта си, че шефът на Интерпол е разследван по подозрение в нарушение на китайските закони. За изчезването на Мън преди няколко дни алармира неговата съпруга от френския град Лион, където е централата на Интерпол. По-късно се появиха съобщения, че той е бил забелязан да заминава от летището на Стокхолм за Китай. В съобщението от централата на Интерпол се добавя, че южнокореецът Ким Йон Ян ще изпълнява временно длъжността президент на Интерпол до избирането на нов, което ще стане на форум на организацията на 18-21 ноември в Дубай, предава БТА. По-късно стана ясно, че подалият оставка като президент на Интерпол Мън Хунвей, китайски зам.-министър на обществената сигурност, е вземал подкупи. Това съобщи Пекин в понеделник часове след като обяви, че Мън е разследван за нарушения на закона, предаде Франс прес. \n\tМън  , посочи в комюнике Министерството на обществената сигурност, без да уточни какви са обвиненията. \n\tКомюникето бе представено като заключителен документ от събрание, проведено в понеделник от партийната организация на китайската компартия в Министерството на обществената сигурност (полицията). \n\tВ текста не се уточнява дали обвиненията срещу Мън имат връзка със задълженията му в министерството или с функциите, изпълнявани от него в Интерпол. Не е уточнено също дали е поставен под стража. \n\tКитайското министерство съобщи днес, че специална работна група ще разследва заподозрени в корупция съучастници на Мън Хунвей, предаде ТАСС.", "date": "2018.10.08", "title": "Хунвей вече не е шеф на Интерпол, вземал подкупи"}
{"url": "http://clubz.bg/74151-20_ginat_pri_zverski_udar_na_limuzina_v_sasht_video", "text": "Най-малко 20 души загинаха при катастрофа в американския град Скохери, на около 270 км северно от Ню Йорк, предаде Франс прес, като се позова на интернет сайта на полицията в едноименния щат.  \n\tСпоред местни представители, цитирани от Асошиейтед прес, голяма лимузина, спускаща се с огромна скорост по наклон, е връхлетяла група хора пред популярен сред туристите магазин.  \n\tСпоред източник от започналото разследване 18 от жертвите са в лимузината, а две сред хората на паркинга пред магазина. Според очевидци колата вероятно се е движела с над 100 км/ч. и при връхлитането на лимузината се е чул трясък като при експлозия, пише БТА.  Разрешената скорост на мястото на катастрофата е била 70 км. Лимузината първо се е ударила в паркиран СУВ и оттам се забила в хората пред магазина. Колата била наета от празнуващи 30-я рожден ден на едно от момичетата в лимузината. Тя, заедно с четирите си сестри и съпруга си, е загинала. В машината е имало две двойки, които били съвсем скоро женени. Моделът на лимузината е  2001 Ford Excursion. Това е най-смъртоносната катастрофа в щата от 2009 година насам, заяви пред Би Би Си местен полицай.    ", "date": "2018.10.08", "title": "20 гинат при зверски удар на лимузина в САЩ (ВИДЕО)"}
{"url": "http://clubz.bg/74152-london_se_zakani_da_spre_toka_na_kremyl", "text": "Лондон увеличава настъпателния си киберпотенциал, пише руският вестник   обмисля широк спектър от отговори на възможни хакерски атаки от Русия. Британските военни заплашват да увеличат кибернетичния си потенциал, който, ако е необходимо, да им позволи да   в Кремъл. Това съобщава вестник  , цитирайки запознати източници. Британските медии преди това съобщиха, че Великобритания може да прибегне до кибератаки срещу Русия в отговор на отравянето през март тази година в Солсбъри на бившия полковник от ГРУ Сергей Скрипал и дъщеря му Юлия. В същото време телевизионният канал   информира за плановете на британското министерство на отбраната и Центъра за правителствени връзки да създадат кибернетично отделение с численост 2 хиляди души, за да отблъснат заплахата от Москва. Лондон: Руското ГРУ използва зловреден софтуер в България и прави кибератаки по цял свят Новата структура се очаква да позволи на Обединеното кралство да увеличи своя офанзивен потенциал във виртуалното пространство четири пъти. Дейностите на отдела, чието създаване ще изисква най-малко 250 млн. паунда, ще бъдат насочени не само към отблъскване на кибернетични заплахи, но и за извършване на офанзивни кибернетични операции. Според бившия британски посланик в Русия Антъни Брентън (от 2004 г. до 2008 г.), Русия играе водеща роля в \"тихата война\" със Запада. В интервю за Би Би Си Брент отбеляза, че такива действия като шпионаж и скрита пропаганда винаги са се случвали, но той вижда истинската опасност от руски кибератаки срещу инфраструктурата. Според американския портал , който цитира доклад на компанията ESET, руските специални служби твърдят, че тайно са разработили нов тип злонамерена програма, която не може да бъде премахната от компютъра. Новият вирус е създаден на базата на шпионския код, разработен през 2015 г. от друга хакерска група, Hacking Team. \"Руските хакери са взели кода и го модифицират\", пише изданието. Според публикацията, зад създаването на вируса стои хакерска група Fancy Bear, която се твърди, че е свързана с руското разузнаване. ЕС осъди руските кибератаки Днес Обединеното кралство, Холандия, САЩ, Канада и Дания обвиняват руските разузнавателни служби, че се опитват да атакуват компютърни системи, по-специално Световната антидопингова агенция (WADA), британското външно министерство, ядрената компания Westinghouse, химическата лаборатория на Портън Даун и Организацията за забрана на химическите оръжия (ОЗХО), както и антидопингови агенции и спортни федерации от различни страни, съобщава \"Фокус\". ЕС осъди руските кибератаки", "date": "2018.10.08", "title": "Лондон се закани да спре тока на Кремъл"}
{"url": "http://clubz.bg/74153-pompeo_pri_kim_za_vtora_sreshta_s_trymp_vyzmojno_naj_skoro", "text": "Севернокорейският лидер Ким Чен Ун и държавният секретар на САЩ Майк Помпео са се договорили за уреждането на втора лидерска среща на върха   и са обсъждали евентуален американски мониторинг върху стъпките на Пхенян към денуклеаризация, съобщи днес канцеларията на южнокорейския президент, цитирана от Ройтерс, по повод днешната визита на Помпео в Северна Корея.  \n\tСамият Помпео, който вече пристигна в Сеул, бе твърде лаконичен за разговора си с Ким Чен Ун, като само писа в Туитър, че четвъртата му визита в Пхенян е била   към денуклеаризацията и че е имал   с Ким, но остава да се направи още в изпълнение на договореностите между президентите Тръмп и Ким при срещата им в Сингапур през май. Той добавя към поста и своя снимка със севернокорейския лидер, на която се вижда как двамата разговарят, разхождайки се. \n\tКим и Помпео са разговаряли повече от 2 часа по време на кратката спирка на държавния секретар, който пристигна в Пхенян от Токио на път за Сеул, пише Ройтерс. След разговора те са обядвали, прекарвайки още 1,5 часа заедно в Пекхвавон, или \"Градината на 100-те цветя\" - престижна резиденция за държавни гости. Целта на срещата е била да се преодолее застоят в ядрените преговори.  Тръмп и Ким може пак да се видят. Скоро По време на обяда Ким, говорейки с преводач, казал: Въпреки няколко поредни тура от преговори между лидерите и дипломати от Северна и Южна Корея и САЩ, все още няма ясен график кога ще се осъществят много от постигнатите договорености в Сингапур и малко са признаците за напредък, посочва ДПА. Ройтерс припомня, че предишната визита на Помпео в Пхенян не мина добре. Малко след като отпътува от Пхенян тогава без да се срещне с КимЧен Ун, Северна Корея го обвини, че е поставил \"гангстерски искания\". Тръмп: Влюбени сме с Ким Чен Ун Днес Помпео и Ким са се договорили за сформирането на работна група  , която да обсъжда процеса на денуклеаризация и провеждането на втора среща на върха, която Ким предложи на президента Тръмп в писмо миналия месец, съобщи Юн Йон Чан - прессекретар на южнокорейския президент Мун Дже Ин. Ким и Помпео са стигнали до общия извод, че втора президентска среща на върха трябва да се състои  и са се договорили  , добави Юн след срещата в Сеул между държавния секретар и южнокорейския президент днес.  Помпео бил по-предпазлив в оптимизма си. Самият Тръмп писа в Туитър, че  \n\tА южнокорейският президент Мун, цитиран от Ройтерс, изрази надежда, че сегашната обиколка на Помпео и предложената втора среща между Ким и Тръмп ще допринесат за  .  \n\tНеназован американски участник в делегацията, придружаваща Помпео, каза че пътуването (в Пхенян) е било \"по-добро, отколкото предишния път\", но добави, че \"това ще бъде един дълъг процес\", съобщава БТА. Тръмп: Влюбени сме с Ким Чен Ун", "date": "2018.10.08", "title": "Помпео при Ким за втора среща с Тръмп \"възможно най-скоро\""}
{"url": "http://clubz.bg/74155-tv_jurnalistkata_ubita_na_mqsto_pylno_s_hora", "text": "Мястото, където в събота бе убита тв журналистката Виктория Маринова, е любимо на русенци за разходка. Това каза кметът Пламен Стоилов, като призова - който знае нещо или е станал свидетел на убийството, да съдейства на органите на реда. Брюксел и Берлин за убийството на журналистката: Очакваме бързи действия, ще следим разследването  Стоилов призна, че самият той се разхожда там и че точно предстояла реконструкция, като мястото предстои да се освети и оборудва с видеокамери. Телевизионна водеща убита в Русе Тялото на Маринова бе намерено в събота следобед в храсти край Дунав след подаден сигнал от гражданин. От думите на кмета стана ясно, че всъщност там плочникът представлява покривът на помпена станция. Също пред Нова тв началникът на местната полиция Теодор Атанасов каза, че текат проверки на лица от контингента и проверки за наличие на видеокамери,  Борисов: Има много ДНК, полицията ще разкрие убийството в Русе Той потвърди казаното от премиера Бойко Борисов, че на място има намерена ДНК. Пробите са пратени в Института по криминалистика, заяви местният полицейски шеф и отказа повече подробности. В понеделник следобед в София се организира бдение в памет на Маринова. То ще се проведе от 18:30 ч. на площад \"Света Неделя\". Виктория Маринова бе административен директор на телевизия ТВН в Русе. Последното предаване на Маринова, която е и водеща, е включвало интервю с журналистите Димитър Стоянов от \"Биволъ\" и Атила Биро от RISE Project Romania, арестувани докато водят разследване за корупция при разпределението на средства за европроекти от \"Джи Пи груп\". Телевизионна водеща убита в Русе Борисов: Има много ДНК, полицията ще разкрие убийството в Русе", "date": "2018.10.08", "title": "Тв журналистката убита на място, пълно с хора"}
{"url": "http://clubz.bg/74154-zaguba_ot_rusiq_za_volejbolistkite", "text": "Волейболните националки на България загубиха с 1:3 (21:25, 20:25, 25:23, 19:25) от Русия на Световното в Япония. Това е второ поражение за нашите във втората фаза на женския Мондиал - ден по-рано селекцията на Иван Петков отстъпи пред САЩ. И общо пето. Българките опитаха да се противопоставят на по-силния противник, но силите им стигнаха само за спечелване на един гейм при 0:2. В четвъртия обаче Сборная реагира и не позволи обрат на двубоя в Осака. Най-резултатна за тима ни е Гергана Димитрова с 19 точки, а Мария Каракашева добави 14. Вторник е почивен ден, а в сряда рано сутринта наше време България играе с Тайланд. Отборът ни е на последното място в групата.", "date": "2018.10.08", "title": "Загуба от Русия за волейболистките"}
{"url": "http://clubz.bg/74163-osydiha_chinovnik_ot_es_udrql_kolejka_s_plaket_na_musolini", "text": "Служител на институциите на ЕС е признат за виновен от съда в Брюксел за нанесен побой и отправени антисемитски заплахи срещу своя колежка, съобщиха местни медии. През юли 2015 г. двамата се срещнали в заведение в квартала с институциите на ЕС в белгийската столица. Пострадалата жена заявила, че Мусолини е диктатор, а в отговор . Той я нарекъл \"мръсна еврейка\" и добавил: \"всичките трябваше да ви избият\". Служителката получила наранявания по главата и сътресение на мозъка. Нападателят е  в които ще трябва да посещава терапия срещу злоупотреба с алкохол, за повишаване на търпимостта и за борба с антисемитизма. Той ще трябва да плати на пострадалата обезщетение от 500 евро за нанесени морални вреди. Служителите на институциите на ЕС в Брюксел са сред най-високоплатените в града. Преди да бъдат назначени, по правило те преминават оценки за интелигентност и медицински прегледи. Някои от тях не попадат в обхвата на проверките, защото са политически назначения.", "date": "2018.10.08", "title": "Осъдиха чиновник от ЕС удрял колежка с плакет на Мусолини"}
{"url": "http://clubz.bg/74164-cacarov_i_mvr_shefyt_pytuvat_kym_ruse_zaradi_ubijstvoto_na_viktoriq", "text": "Главният прокурор Сотир Цацаров и министърът на вътрешните работи Младен Маринов заминават за Русе, където е свикано работно съвещание заради убийството на 30-годишната телевизионна водеща Виктория Маринова. В съвещанието ще участват прокурори и полицаи. Борисов: Има много ДНК, полицията ще разкрие убийството в Русе Все още няма задържан за убийството на административния директор на местната телевизия. Полицията работи по всички версии. Вътрешният министър заяви вчера, че се проверяват лица от криминалния контингент, както и настанени в местната психиатрия, която е близо до мястото на инцидента.  Телевизионна водеща убита в Русе Сигналът за намерено тяло в храстите по крайбрежната алея в близост до тенискортовете в Русе е бил подаден от случаен минувач. На място полицаите откриха обезобразеното тяло на Маринова. Множество травми по главата и задушаване са причина за смъртта. Установено е, че младата жена е била изнасилена преди това. Нападението е извършено в светлата част на деня. Все повече избледнява версията, че Виктория е станала жертва заради професионалната си дейност в русенската телевизия TVN. Последно главният прокурор Цацаров се е появявал \"на терен\" при т.нар. битови убийства на фамилията в Нови Искър и на малката Дамла в Момчилград през декември 2017 г. Телевизионна водеща убита в Русе", "date": "2018.10.08", "title": "Цацаров и МВР шефът пътуват към Русе заради убийството на Виктория"}
