{"url": "http://clubz.bg/71708-ludogorec_pobedi_minimalno_bosnenskiq_zrinski", "text": "\"Лудогорец\" прекъсна серията си от четири поредни мача без победа - 1:0 срещу \"Зрински\" (Мостар) в първия мач от третия предварителен кръг на Лига Европа. Козмин Моци реализира единствения гол в 16-ата минута с глава след центриране от ъглов удар и грешка на вратаря Солдо. \"Орлите\" отново направиха много пропуски, като изтърваха да направят реванша си идната седмица в Широки брег по-спокоен.", "date": "2018.08.09", "title": "\"Лудогорец\" победи минимално босненския \"Зрински\""}
{"url": "http://clubz.bg/71697-mrysnata_tajna_za_parite_na_partiite", "text": "Местен лидер на БСП в Бургас казва в националния ефир, че обвиненият в укривателство на Митьо Очите общински съветник Бенчо Бенчев е дарител на партията: „Дали са били 20, 30 или 50 (хиляди лева) не мога да ви кажа, но е помагал, води се отчетност“. В публичния регистър с дарителите на партиите обаче такъв факт не е отразен. Националното ръководство на БСП също официално отрича подобно дарение. После обаче се обажда и самият Бенчев: „Да, спонсорирал съм с пари БСП. Много повече от това, което се говори. Щом не могат да кажат точно колко съм дал, значи има черна каса”. Мрежата на Очите: кой казва, че ВИС-2 е мъртва? Не е изключено всички в тази история да казват истината – и в местната организация да са постъпвали такива дарения, и в официалните отчети това да не е отразено, а и самият дарител да е давал повече, отколкото са стигали до местната партийна каса. Най-вероятно тази история ще приключи без да научим нещо повече, защото всичко е ясно – да, така се финансират предизборните кампании в България и има много прости обяснения защо е точно така. Първо, правилата са писани за някаква идеална ситуация, не отчитат реалността и „плачат“ да бъдат прескачани. И второ, нарушаването на правилата не води до никакви последици – доказано е. Изборният кодекс ограничава финансирането на партиите – и като размер, и като произход. Не може на избори за парламент разходите на една партия да надвишават 3 милиона лева. Не може на местни избори кампанията да струва повече от 8 милиона за цялата страна, като в тези пари трябва да се вместят кампаниите за кметове и съветници във всичките 265 общини. В рамките на тези пари, не може и разходите за кампанията за един съветник да надвишават 5 хиляди лева. Сега си представете един кандидат-съветник, който призовава избирателите да гласуват за него с преференция и за целта „украси“ града с билбордове. Ясно е, че няма да стигнат 5 хиляди лева. Разходите на големите партии често са повече от лимита и затова част от парите изобщо не се отчитат – това е т.нар. черна каса. Законът разрешава дарения само от физически лица, но не и от фирми. Пари обаче обикновено се генерират от икономическа дейност, която се осъществява от юридически лица. Затова даренията от бизнеса, каквито са повечето дарения, се налага да „се разхвърлят“ на физически лица, които да ги внесат официално в партийната каса. Всеки може да знае, че в града Х фирмата Y спонсорира кампанията на кмета, но това няма как да присъства някъде черно на бяло. Има и още ограничения – максималният размер на едно дарение от физическо лице е 10 хиляди лева. Когато някой реши да подпомогне нечия предизборна кампания с по-голяма сума, тези пари се разпределят на необходимия брой хора, за да бъде спазен законът. Когато няма на разположение подставени дарители – отиват направо в черната каса. Вероятно законодателят е приел ограниченията с добри намерения, но практиката сочи, че твърде често те са неприложими и партиите заобикалят закона. Емблематична е кампанията на „България без цензура, ЗНС, ВМРО и Гергьовден” за европейските избори през 2014 г. По думите на прокурори по делото „КТБ“, фалиралата банка е спонсорирала тази кампания с „25-30 милиона“. Разходите тогава наистина бяха впечатляващи, но официално отчетените бяха само 1 милион и 200 хиляди лева. Малкото отчетени пари са били транспортирани посред нощ от банката в колите на притежаваната от Цветан Василев ТВ7, след което масово са записвани еднакви дарения – днес, например, десет човека в едно село даряват по 1000 лева, утре в съседното село други 15 души даряват по 10 хиляди лева и т.н. Време е аферата „Бареков” да бъде разплетена докрай Твърде често записаните като дарители изобщо не подозират за тази своя щедрост, а телевизиите показаха достатъчно хора, които през живота си не са виждали 10 хиляди лева накуп, но според регистъра са дарили точно толкова на Бареков. След толкова много свидетелства за масови нарушения, прокуратурата обяви, че проверява сигналите. И толкова. Резултат няма, няма и санкции за нарушителите. Така една очевидно престъпна кампания остана без последствия. Затова никой не трябва да се учудва защо финансирането на предизборните кампании продължава да става точно по този начин. На теория законодателят е забранил дарения от фирми и е ограничил размера, но това не може да спре бизнеса да подкрепя фаворитите. Забранил е и анонимните дарения, но това не може да принуди някоя фирма да излезе на светло, когато подпомага по-малка опозиционна партия, защото ще ѝ бъде „напомнено“ от институциите да не го прави повече. Нито законът има връзка с реалността, нито някой следи ефективно за спазването му. Защо тогава партиите да се съобразяват? . Време е аферата „Бареков” да бъде разплетена докрай", "date": "2018.08.09", "title": "Мръсната тайна за парите на партиите"}
{"url": "http://clubz.bg/71702-ek_odobri_%E2%82%AC15_mln_za_reformi_v_bylgariq_za_chakalnqta_na_evrozonata", "text": "Европейската комисия одобри поисканата от България допълнителна техническа помощ чрез Програмата за подкрепа на структурните реформи (ППСР), съобщи представителството на ЕК в София. Брюксел: Корупцията и зависимата БНБ ви пречат за еврозоната  Това позволява финансирането на проекти, насочени към  Това са сред реформите, които България се ангажира да изпълни преди да влезе в \"чакалнята\" на еврозоната - ERM II (механизма на обменните курсове). Какви реформи обеща България, за да се доближи до еврото Финансирането е 1.5 милиона евро, които България доброволно ще прехвърли от нейния компонент за техническа помощ в Европейските структурни и инвестиционни фондове към ППСР. Приложената към решението работна програма очертава конкретните действия, които ще се финансират и посочва приоритетите, целите и очакваните резултати от проектите за реформи. Тези реформи са важни и във връзка с   Българските власти се ангажираха с изпълнението на редица предварителни условия в контекста на очакванията за присъединяване към ERM II и Банковия съюз до юли 2019 г. Ханке: България в еврозоната е равно на криза като гръцката Комисията създаде Службата за подкрепа на структурните реформи през 2015 г. в помощ на държавите членки, които подготвят, изработват и прилагат институционални, структурни и административни реформи. Службата управлява Програмата за подкрепа на структурните реформи, която е достъпна за всички членки на Европейския съюз по тяхна заявка. Официално: Еврозоната готова да приеме България в чакалнята след година През юли България подаде молбата си за т.нар. чакалня на еврозоната. Тогава премиерът Бойко Борисов заяви, че искаме влизането в нея да стане едновременно с членството в Европейския банков съюз. България вече получи подкрепата на Еврогрупта за намерението си за членство в ERM II и банковия съюз. По предварителна информация сроковете това да стане са юли догодина. Икономисти: Поне 10 години в чакалнята на Еврозоната Какви реформи обеща България, за да се доближи до еврото Ханке: България в еврозоната е равно на криза като гръцката Официално: Еврозоната готова да приеме България в чакалнята след година Икономисти: Поне 10 години в чакалнята на Еврозоната", "date": "2018.08.09", "title": "ЕК одобри €1.5 млн. за реформи в България за \"чакалнята\" на еврозоната"}
{"url": "http://clubz.bg/71657-svetyt_sreshtu_uber", "text": "Някогашният стартъп от Сан Франциско Uber се сблъсква с трудности по пътя към разширяване на дейността си в света - протести на таксиметрови шофьори, загрижени за прехраната си, проблеми с правителствата заради данъците и притеснения, свързани със сигурността, пише ДПА. В Ню Йорк градският съвет реши да гласува пакет мерки за ограничаване на сектора на превозите на пътници, организирани с мобилно приложение. Целта е пазарът да се поохлади, включително като не се издават нови лицензи на Uber за период от една година. Но това не са единствените проблеми за компанията. Лондонските транспортни власти отказаха да подновят лиценза на Uber през септември. Регулаторните власти са на мнение, че компанията не е \"пригодна и добросъвестна\" да развива дейността си и изтъкнаха опасения, свързани с обществената сигурност и безопасност, включително проверки на миналото на шофьорите. Съдът обаче даде на фирмата 15-месечен изпитателен лиценз през юни. Компанията, която твърди, че има 40 000 лицензирани шофьори и 3,5 милиона клиенти в британската столица, обяви, че е направила \"мащабни промени\" и въведе мерки за засилване на подкрепата за шофьори и потребители. Uber спря временно дейността си в Норвегия през ноември, като компанията е глобена за нарушаване на транспортните закони в страната. Във Финландия Uber изцяло възобнови през юли услугите си след едногодишно прекъсване, когато влезе в сила нов транспортен закон. Услугите й се предлагат обаче само в столицата Хелзинки. \n\tКомпанията се опитва да се върне в Дания година, след като приключи дейността си там, но отговорът от датските власти е хладен. Шофьорите в Скандинавия са въвлечени и в данъчни дела, а в Норвегия и Швеция законови проблеми доведоха до закриването на UberPop - по-евтина услуга на компанията, за която не се изисква шофьорът да има лиценз, тъй като превозът минава за споделяне на автомобил. В момента Uber предлага само таксиметрови услуги и кола под наем с шофьор в два града - Берлин и Мюнхен.  Услугите на компанията бяха забранени през септември 2014 година, тъй като дейността й бе сметната за нарушение на националните закони, които изискват всички транспортни компании да използват лицензирани шофьори. Това означава, че повечето германци нямат възможност да използват водещата услуга на компанията - мобилно приложение, което позволява хората да си викат частен шофьор, който ползва собствения си автомобил, за да ги закара някъде. Компанията обяви обаче през май, че планира да започне нова офанзива на германския пазар. Най-голямата таксиметрова компания във Виена спечели съдебна забрана срещу Uber през април, принуждавайки американската компания да се придържа към австрийските бизнес разпоредби. \n\tОттогава министерството на транспорта започна да преразглежда закона за транспорт на пътници, за да реши проблема с някои законови двусмислия, които позволиха на Uber да работи като фирма за коли под наем, а не като таксиметрова компания. През март съд разпореди лицензите на Uber и конкурента му Careem да бъдат анулирани в отговор на иск, внесен от местни таксиметрови шофьори, които обвиниха компаниите, че заплашват прехраната им и нарушават закона за транспорта. Очаква се на 23 август друг съд да започне да гледа обжалването на това решение. Местните таксиметрови шофьори се опитаха да спрат растежа на Uber с няколко протеста, които бяха придружени с насилие. Бизнесът обхвана носещия добри печалби туристически пазар по адриатическото крайбрежие, но все още има въпроси за законността на работата на компанията. Неотдавна загребски съд глоби Uber два пъти за извършени пътувания, които не отговарят на правилата за градски транспорт. По същество компанията бе наказана, както биха били глобени, т. нар. копърки или нерегистрирани таксиметрови шофьори. Опозицията на шофьорите на традиционни таксита предизвика няколко протеста, често придружени с насилие. Мнозина шофьори на коли на Uber бяха ранени, има и убити, заради конкуренцията, която правят на редовните таксита, особено в търговската столица Йоханесбург. Южноафриканското подразделение на Uber сега предлага на шофьорите специализирана застраховка в случай на нараняване или смърт. Въведен бе и паник бутон за всички пътници, след като пътник бе намушкан в лицето през октомври, за това, че си е \"взел Uber\".  Uber преустанови предлагането на услугата си в България през 2015 след решение на Комисията за защита на конкуренцията за спиране на услугата. Регулаторът прие, че дружеството извършва транспортна услуга и по този начин нарушава забраната за нелоялна конкуренция. Uber обжалва пред Върховния административен съд (ВАС). Той първо отхвърли искането, а след това изпрати запитване до Съда на ЕС в Люксембург относно статута на компанията. В края на миналата година Съдът на ЕС постанови, че Uber е транспортна услуга. Сега ВАС е възобновил спряното дело и го е насрочил за декември тази година.  В момента Uber присъства у нас чрез развойния си център в София. ", "date": "2018.08.09", "title": "Светът срещу Uber"}
{"url": "http://clubz.bg/71707-fondyt_za_lechenie_na_deca_otnovo_ostana_bez_shef", "text": "Министърът на здравеопазването Кирил Ананиев е освободил д-р Мариета Райкова от поста директор на Фонда за лечение на деца, съобщи агенция \"Фокус\". Прокуратурата дори не протестира казуса с шефа на Фонда за лечение на деца Д-р Райкова е освободена по нейно желание. Тя е директор на Фонда за лечение на деца от септември 2017 г., след като смени д-р Тинка Троева. Д-р Мариета Райкова пое Фонда за лечение на деца Здравният министър уволни д-р Троева с мотива, че системно е нарушавала правилника, което е довело до редица закононарушения. Това бе четвъртата рокада във Фонда за лечение на деца в чужбина от април 2016 г. \"Да, България\" иска по-сериозни мерки за нарушенията във Фонда за лечение на деца Тогава беше арестуван почти целият предишен екип на Фонда, а директорът ѝ Павел Александров - уволнен. В началото на март 2017 г. предишният директор проф. Владимир Пилософ бе освободен от служебния министър Илко Семерджиев и на негово място бе назначена д-р Тинка Троева. Д-р Мариета Райкова пое Фонда за лечение на деца \"Да, България\" иска по-сериозни мерки за нарушенията във Фонда за лечение на деца", "date": "2018.08.09", "title": "Фондът за лечение на деца отново остана без шеф"}
{"url": "http://clubz.bg/71706-chetvyrtfinal_za_grigor_sled_mnogo_nervi_i_greshki", "text": "Григор Димитров е на четвъртфинал на турнира \"Роджърс къп\" от серията \"Мастърс 1000\" в Торонто. В нервен мач, преминал на приливи и отливи, първата ни ракета измъкна успех с 2:1 сета срещу Франсис Тиафо (САЩ) - 7:6(1), 3:6, 7:6(4). Двубоят продължи два часа и половина. Димитров и в предния кръг спечели трудно. Срещу 20-годишния американец, който има всички качества за силна кариера в тениса, Григор явно не се чувстваше комфортно на корта, но прояви характер, а и опитът му помогна в решителния момент на третия сет. Григор измъкна труден успех срещу испанец в Торонто Българинът често недоволстваше и жестикулираше, в третия сет получи предупреждение от съдията за остра реакция, след като изтече времето му за изпълнение на сервис и той изстреля топката демонстративно. В първия сет Тиафо проби за 3:2 след неубедителен сервис гейм на Димитров. Първата ни ракета обаче моментално отвърна и изравни. Така се стигна до тайбрек, в който петият в световната ранглиста даде само точка на своя съперник. В средата на втория сет настъпи спад в играта на Григор, грешките му зачестиха, а Тиафо придоби увереност, вървеше неговият сервис, както и играта от основната линия. Той направи пробив за 4:2 и този път това му стигна да грабне сета, макар че при 3:5 Димитров имаше брейкпойнт, който не съумя да материализира. Атлетичният янки изравни и вкара срещата в трети сет. Частта започна отлично за Тиафо и кошмарно за Григор - 2:0. Двойна грешка позволи на най-добрия ни тенисист да върне пробива в четвъртия гейм - 2:2. До края двамата печелеха сервис геймовете си - Тиафо по-лесно, Димитров по-трудно и отново с нерви и колебания в играта. Отново тайбрек, в който американецът поведе с минипробив - 4:2. Тук обаче Григор стисна зъби и направи обрат, за който помогна и запомнящ се минаващ удар от бекхенд. Победа с 2:1 и подобрено представяне на \"Роджърс къп\" в сравнение с миналата година, което означава, че Димитров ще прибави точки в актива си, каквото и да стане до края на турнира.  За място на полуфинала той ще спори с намиращия се в отлична форма Кевин Андерсън (РЮА), който се справи с изненадата на турнира Иля Ивашка (Беларус, №125 в света) - 7:5, 6:3. Григор води с 6:1 победи на южноафриканеца, но последната им среща бе през 2016 г.", "date": "2018.08.09", "title": "Четвъртфинал за Григор след много нерви и грешки"}
{"url": "http://clubz.bg/71672-zyuddojche_cajtung_gruziq_zabravenata_dyrjava", "text": "Бойно поле, надупчени от куршуми и разрушени от ракетни попадения сгради. Мног охора са забравили всичко това - или не искат да си го спомнят. Някои дори твърдят, че не са го и чували. Войната, която избухна между Русия и Грузия, беше кратка. Започна в нощта на 8 август 2008 г. и продължи пет дни. Изненадващо е, какво оповести сега руският Институт за социологически изследвания “Левада”:   Соред ръководителя на “Левада” Лев Гудков медиите в Русия твърде малко се занимавали с Грузия. Това от една страна. От друга, що се отнася до Грузия, споменът е жив – над 20 000 бежанци, оспорвана гранична бразда и загуба на една пета от държавната територия. След напрежение и случаи на насилие тогавашният държавен ръководител Михаил Саакашвили допусна да бъде въвлечен в нападение срещу столицата на Южна Осетия Цхинвали, както и срещу околните села в размирния регион. Това приключи с тежко поражение за Грузия. Стотици хора загубиха живота си, хиляди избягаха. Руски войски продължиха настъплението си на грузинска земя. Абхазия и Южна Осетия се отцепиха и на практика сега се контролират от Русия. Грузия беше в клетка с бясно куче. ЕС я укоряваше, че не го гали достатъчно Москва призна обявената от Абхазия и Южна Осетия независимост. Тбилиси обаче отдавна беше загубил контрола над тези земи. Оттогава Грузия съзира закрила от страна на Запада. Преди броени дни премиерът Мамука Бахтадзе благодари на над 1500 войници от държави членки на НАТО за участието им във военното учение Noble Partner. За кавказката държава сътрудничеството с Алианса е от изключително значение. Грузия се ангажира в мисията в Афганистан - Resolute Support и обяви за цел членството си в НАТО, което премиерът Бахтадзе за пореден  път потвърди: Тбилиси може да разчита на думата на пакта. По повод 10-годишнината от войната генералният секретар на НАТО Йенс Столтенберг и вицепрезидентът на САЩ Майк Пенс го потвърдиха – един ден Грузия ще се присъедини към НАТО. Това е суверенна и независима нация, която има право сама да решава по кой път да поеме, каза Столтенберг. Толкова с теорията. Въпреки всички хвалби, на практика не може да се предвиди кога НАТО ще приеме Грузия за членка. Причината е Москва, която от гледна точка на Запада няма право на вето, но пък изразява ясни позиции. Наскоро президентът на Русия Владимир Путин предупреди да не се предприемат агресивни стъпки и заплаши, че приемът на Украйна и Грузия в НАТО ще има сериозни последици. Медведев: Грузия в НАТО води до ужасяващ конфликт Преди ден премиерът Дмитрий Медведев дори заяви за руското издание \"Комерсант\", че прием в НАТО би могъл да провокира ужасен конфликт. Какво точно означава това, естествено не поясни. Посланието обаче явно стигна до Брюксел: можеш да хвалиш и обещаваш, но не предприемай нищо прибързано. Така Грузия остава на опашката чакащи. Говорителката на руското външно министерство Мария Захарова призова Тбилиси да признае независимостта на Абхазия и Южна Осетия. Все пак от 2012 г. насам са се осъществили надеждите на Русия и Грузия за поддържане на по-добри отношения. В Грузия беше сформирано правителство от партията “Грузинска мечта”, която пое по по-приятелски курс спрямо Москва - или поне по-прагматичен в сравнение с преди. Отменени бяха някои санкции, търговията се оживи, през 2017 г. над един милион руски туристи прекараха почивката си в кавказката страна, грузинците отново доставят на Русия вино и минерална вода. Двете държави обаче не установиха дипломатически отношения помежду си. Сега Медведев каза, че ако Грузия е готова, такива биха могли да бъдат установени. И не бивало да е пречка признаването от Русия на независимостта на Абхазия и Южна Осетия. От гледна точна на Тбилиси обаче това не е толкова просто. Грузия гледа на тях като на “окупирани територии”, затворени за десетки хиляди хора, които живеят предимно в села за бежанци. Вахтанг Кикабидзе: Путин изля обидата си за СССР върху Грузия Има и напрежение по границата. От години грузинците се жалват, че граничните заграждения нощем се местят навътре в грузинска територия и изведнъж парцели се оказват разделени. Грузинската фотографка Тако Робакидзе непрестанно пътува до граничната бразда. По телефона разказа за 84-годишен мъж, който открил в градината си с праскови гранична табела и сега живее отвъд – на територията на Южна Осетия. Робакидзе разговаряла с него през пограничната телена ограда. Възрастният мъж не знаел какво трябва да прави, нито какво ще стане с пенсията му. Хората живеели в непрестанни грижи. Непрестанно се извършвали арести заради пресичане на граничната бразда. Можели да си възвърнат свободата срещу 30 долара. 200 наблюдатели на мисията патрулират по т. нар. административна погранична линия. Опитват се да свалят напрежението, да помагат при решаване на спорове, а по гореща линия приемат оплаквания и молби. Само от началото на тази година са постъпили 1436 обаждания. Според Хьог в момента положението било относително спокойно, но по пограничната линия нещата били непредвидими заради строгия контрол от страна на служители по сигурността в Абхазия и Южна Осетия и непрестанно изграждане на допълнителни бариери. Ако не се прояви благоразумие, конфликтът отново заплашва да пламне. Медведев: Грузия в НАТО води до ужасяващ конфликт Вахтанг Кикабидзе: Путин изля обидата си за СССР върху Грузия", "date": "2018.08.09", "title": "\"Зюддойче цайтунг\": Грузия, забравената държава"}
{"url": "http://clubz.bg/71682-angelkova_pak_opitva_sys_zabrana_na_palatkite", "text": "В разгара на летния сезон, докато всички са на море, министърът на туризма Николина Ангелкова се опитва да прокара законови изменения, с които на практика ще бъде забранено разполагането на палатки в определени зони не само около плажа, но и на 2 километра от него. На 8 август   проект на изменение в Закона за устройство на Черноморското крайбрежие, мотивирано с това, че Ангелкова смята да поставя различни категории на плажовете с оглед даването им на концесия и под наем и намаляване на броя на неохраняемите плажове. Покрай тези текстове от МТ са добавили още два - забраняващи разполагането на палатки и хавлии и др. плажни принадлежности върху дюни (  както и в урбанизираните територии на населените места след границите на зона А. Същото ще важи и за преминаването, престоя и паркирането на всякакъв род превозни средства, ремаркета и полуремаркета с изключение на случаите на извършване на аварийно-спасителна дейност на плажа. Ето как глобяват за палатки и каравани на \"Корал\" За нарушение на забраната за палатки и хавлии се предвижда солидната глоба глоба от 1000 лв. до 3000 лв. или имуществена санкция от 2000 лв. до 5000 лв. За преминаване, паркиране и пр. върху дюни глобите са от 1000 лв. до 3000 лв. или имуществена санкция от 3000 лв. до 5000 лв. При второ и всяко следващо нарушаване на горните две забрани глобите, разписани в проекта, са от 3000 лв. до 7000 лв. или имуществена санкция от 5000 лв. до 25 000 лв. Похвален е стремежът на министъра на туризма да защити дюните, или каквото е останало от тях след заменките тип \"кон за кокошка\", извършвани през годините и след масовото застрояване на първа линия по цялото Черноморие. Но какво на практика означават тези текстове и как ще бъдат прилагани, ако влязат в сила. На първо място те ще засегнат малкото останали плажове за т.нар. природосъобразен туризъм (като тук не се визират само определените със закон \"Иракли\", \"Карадере\" и \"Корал\"), а всички некомерсиализирани все още сравнително запазени ивици. Дюните никъде не са маркирани като такива (чрез табели, леки заграждения и пр.), за да е видно за всички плажуващи и да ги избягват.  Геодезистите за \"пропуснатите\" дюни на Корал: Нарушена е конституцията По-големият проблем обаче е, че на места те изобщо не са нанесени като дюни в кадастъра. Справка: \"Корал\". Както е известно, там частната испанска компания \"Ибердрола Инмобилария\" е закупила 120 дка земя зад плажната ивица, но 90 дка от тях са дюни. Това обаче е отразено само в специализираната карта, не и в кадастралната. И затова според готвения нов Общ устройствен план на община Царево са предвидени за застрояване - просто не съществуват като дюни. Сега да си представим, че някой е решил да разпъне палатка зад плажа - както къмпингуващите масово правят заради сянката. Оказва се, че палатката му е върху сива дюна. Пита се как контролните органи ще глобят закононарушителя с 1000 лв. до 3000 лв., ако дюната не е дюна по кадастър. Веротяно ще трябва да се използват специализираните карти. Дали това няма да открехне вратата за административен произвол във войната, която водят черноморските общини и Министерството на туризма с любителите на природосъобразния туризъм, също е въпрос.  Съдът vs Ангелкова: забранени ли са палатките на плажа В допълнение, по-малките и често неохраняеми плажове често се посещават само през уикендите, като летовниците паркират безразборно, където намерят място. Пак в допълнение, летовник може да отнесе глоба с четири нули и само за хавлия върху пясъчно образувание. И преди някой да е казал, че дюните са видими и с просто око, ще припомним случая с къмпинг \"Юг\", добил популярност като \"Дюнигейт 2\", при който инвеститорът започна да излива бетонови основи за къщички на първа линия, а след като органите на властта бяха сезирани от екозащитници и медийни публикации, че това са дюни, цяло лято от Българска академия на науките и експерти към ресорните министерства тогава (МОСВ, МРРБ, АГКК, ДНСК) установяваха с проби и посещения на място дюни ли са \"основите\" за новия строеж или не. И въпреки че се оказаха дюни, тръгнаха съдебни дела. Към проекта на Министерство на туризма има становища по оценка на въздействието на предлаганите текстове, в които темата с дюните не е \"оценена\". Палатка не може, а хотел върху пясъка може! До момента има само един оставен коментар от граждани: Ангелкова и Симеонов ще глобяват за палатка на морето Иначе въпросът с т.нар. диво къмпиране и това лято остава неразрешен. През 2016 г. към ведомството на Ангелкова бе създадена работна група, която трябваше да уреди правила за тези, които желаят да разпънат палатка в диви условия, но тя така и не излезе с решение. Въпреки публичните изяви на министърката, че дивото къмпингуване е абсолютно забранено, законът казва друго. Както и съдът. Иначе Ангелкова изхожда от принципа - това, което не изброено в закона като разрешено, значи е забранено \"по смисъла на юридическия способ на тълкуването\".  Геодезистите за \"пропуснатите\" дюни на Корал: Нарушена е конституцията Съдът vs Ангелкова: забранени ли са палатките на плажа Палатка не може, а хотел върху пясъка може! Ангелкова и Симеонов ще глобяват за палатка на морето", "date": "2018.08.09", "title": "Ангелкова пак опитва със забрана на палатките "}
{"url": "http://clubz.bg/71693-peskov_novite_sankcii_ne_sa_v_duha_na_sreshtata_mejdu_putin_i_trymp", "text": "Кремъл смята обвързването на новите санкции на САЩ с инцидента в Солсбъри за неприемливо, тъй като Русия няма отношение към случилото се, заяви пред журналистите прессекретаря на руския президент Дмитрий Песков, цитиран от ТАСС. И добави: Говорителят на Кремъл е категоричен, че изобщо не може да става въпрос за участие на Русия в употреба на химическо оръжие. „Подобни рестрикции, както и тези, които бяха приети от американската страна по-рано, по нашите разбирания и по наше убеждение са абсолютно незаконни и не съответстват на международното право“, добави Песков. САЩ наказват Русия заради случая \"Скрипал\" Прессекретарят отбеляза също, че решението на Вашингтон за новите санкции срещу Москва е в противоречие с конструктивната атмосфера, в която е преминала срещата на върха между лидерите на двете страни – Владимир Путин и Доналд Тръмп – в Хелзинки. По думите на Песков, Кремъл смята за преждевременно да говори за това, какви ответни мерки ще предприеме Москва. Прессекретарят заяви, че Русия ще поддържа финансовата си система в „добро състояние“ на фона на непредвидимостта на САЩ. На въпрос, дали финансовата система на Русия е готова за евентуални санкции от страна на САЩ, Песков отговори: Още сутринта при откриването на борсата акциите отбелязаха срив заради обявените санкции. Курсът на рублата спрямо долара падна на ниво отпреди две години, съобщи ТАСС. Песков посочи, че Русия запазва надежда, че може да изгради конструктивни отношения със САЩ и другите западни държави, но съжалява, че не среща взаимност в това отношение. ТАСС припомня, че по-рано американската администрация обяви, че на 22 август ще въведе санкции срещу Русия заради приписваното й участие в отравянето на 4 март на бившия полковник от ГРУ Сергей Скрипал и неговата дъщеря Юлия в Солсбъри. Както отбеляза представителят на Държавния департамент, след 90 дни американските власти ще вземат решение дали да въведат втори пакет ограничителни мерки срещу Москва, което зависи от това, дали тя ще изпълни поставените й условия. Русия нееднократно категорично е отричала да има участие в инцидента със семейство Скрипал. ", "date": "2018.08.09", "title": "Песков: Новите санкции не са в духа на срещата между Путин и Тръмп"}
{"url": "http://clubz.bg/71705-kakvo_shte_raboti_kabinetyt_borisov_3_do_kraq_na_godinata", "text": "Точно 26 законопроекта - извън задължителния \"бюджетен пакет\", който минава до края на годината, планира да приеме Министерският съвет до декември 2018 г. Правителството днес публикува програмата си за работа, след като я одобри в сряда. Приемането на нормативните актове е разпределено по месеци. Сред планираните законопроекти, които след това ще бъдат внесени в Народното събрание, са например публикуваните промени в  . Сред предложенията са да се забрани пушенето на наргилета от непълнолетни и на закрито, в забраната за тютюнев дим на закрити обществени места да влязат и т.нар. \"бездимни цигари\", заедно с устройствата за пушене, които съдържат никотинова течност. Освен още по-строги рестрикции за пушачите, правителството планира и още промени в закона. Проектът вече е пуснат за обществено обсъждане, очаква се Министерският съвет да го одобри през ноември. И не - цялостна предварителна оценка за въздействието няма да има - така е записано в плана, въпреки предписанията в Закона за нормативните актове. Е, може би ще има частична оценка - предстои да видим.  Забраняват наргилето на закрито В плана за работа на правителството са и два законопроекта на министърката на туризма Николина Ангелкова. Единият днес бе публикуван за обществено обсъждане - проект за изменение и допълнение на  Тук се мъдрят идеите за забрана плажуващите да разпъват и палатки, и кърпи върху дюни, например. Ще се ремонтират и правилата за концесиониране на морските плажове - чрез тяхното групиране, пише в обяснението. И към този законопроект Министерският съвет не възнамерява да приложи цялостна оценка за въздействието. Приемането на акта се очаква пред ноември. Ангелкова пак опитва със забрана на палатките  Вторият законопроект на Ангелкова е този за промени в  . Предложенията в него също са публични, а точно в тези текстове е записана идеята да се \"ревизират\" предложенията на вицепремиера Валери Симеонов за строги рестрикции за шума в населените места и курортите. Ангелкова иска режимите да са различни за курортите. И към този законопроект не се предвижда цялостна оценка на въздействието, въпреки че законопроектът има претенции да регулира изцяро по-добре целия бранш. Планът е текстовете да бъдат одоббрени от правителството през септември. Ангелкова с нова идея - законът за шума да не важи в националните курорти Властта пробва да задържи парите в частните пенсионни фондове Ангелкова пак опитва със забрана на палатките  Ангелкова с нова идея - законът за шума да не важи в националните курорти Властта пробва да задържи парите в частните пенсионни фондове", "date": "2018.08.09", "title": "Какво ще работи кабинетът \"Борисов 3\" до края на годината"}
{"url": "http://clubz.bg/71686-mrejata_na_ochite_koj_kazva_che_vis_2_e_myrtva", "text": "В Бургас хората са свикнали да приемат, че охранителната фирма „Аркус-сигурност Бургас“ ООД е на арестувания в Турция Димитър Желязков-Митьо Очите. Срещу него има няколко покушения, а преди време излежа и 6-годишна ефективна присъда за разпространение на наркотици и пране на пари. Въпреки това „Аркус-сигурност Бургас“ има издаден от МВР лиценз за охранителна дейност. Митьо Очите работел при бившия шеф на Криминална полиция в Бургас Но интересното около тази фирма не свършва с Очите. Нейни собственици са общинският съветник от БСП Бенчо Бенчев (30%), собственикът на автокъщи Георги Дросев (20%) и бившият началник на Криминална полиция в Бургас и настоящ управител на дружеството Иван Владимиров (17%). Засега никой не коментира собственика на най-големия дял. Това е друга охранителна фирма със сходно име - „Аркус-сигурност София“ ООД, която притежава останалите 33% от бургаската охранителна фирма. Управител и едноличен собственик на капитала на софийската фирма е Валерий Любенов. „Аркус-сигурност София“ е регистрирана на бул. „Шипченски проход“ 47, където са регистрирани фирми, свързвани със Златомир Иванов, известен като Златко Баретата. Възможно е такова съвпадение на адреси, но в случая то не е случайно. Валерий Любенов е управител и на още една фирма - „Аполо секюрити“, чийто собственик е 73-годишният Иван Иванов Иванов. Той живее официално в Стара Загора, но притежава дялове и управлява редица фирми в София. В Стара Загора е живял като дете и Златомир Иванов-Баретата – просто защото е син на Иван Иванов. „Аполо секюрити“ е създадена през 2016 г., но фирма с това име съществува и в края на 90-те, когато поема част от дейността на получилата отказ за лиценз „Аполо и Болкан“. Баретата тогава управлява фирмата, а от няколко години по-рано е в кръга на ВИС-2. Днес Златко Баретата се оказва работодател на човека, който официално притежава най-големия дял от бургаската охранителна фирма, свързвана с Митьо Очите. Срещу Баретата също имаше няколко покушения, но за разлика от бургаския си партньор той бе напълно оправдан от съда по сходни обвинения. Логичният въпрос след всичко това е: кой разреши на фирма на Очите и Баретата да осъществява законна охранителна дейност? Лицензите се издават от директора на Главна дирекция \"Национална полиция\", както казва Законът за частната охранителна дейност. Законът ясно казва, че лиценз не се издава, когато съдружник във фирмата е осъждан за умишлено престъпление от общ характер или срещу него е започнато наказателно преследване за умишлено престъпление от общ характер. Спалнята на Очите извади наяве широка политическа коалиция И Очите, и Баретата попадат в тази категория. Формално обаче те не са съсобственици, а МВР очевидно не се интересува от това кой на кого е подставено лице. Но със сигурност шефът на полицията в България знае много добре, че подписва лиценз на Очите и Баретата. Законът дава още възможности за отказ за издаване на лиценз – когато управителят „предостави на назначените от него охранители огнестрелно оръжие, без те да притежават съответно разрешение за носене и употреба“, както и когато охранителите „използват методи или средства, които излагат на опасност живота и здравето на други лица или уронват честта и достойнството на гражданите“. Дали Очите и неговите охранители са изложили на опасност живота и здравето на други лица, когато нападнаха въоръжени хората на Божо Кравата в Слънчев бряг преди две години? МВР е имало достатъчно основания да открие несъотвествия със закона и да отнеме лиценза на „Арукс-сигурност Бургас“. Но не го е направило. И още една законова възможност за отнемане на лиценза – ако ръководителят на охранителната дейност във фирмата или редовите охранители са осъждани или срещу тях е започнато наказателно преследване. Димитър Желязков обаче не се води охранител, а „специалист по маркетинг, който набавя клиенти“, както обясни управителят на фирмата. Нали сте наясно как се набавят клиенти за охранителна фирма на Слънчев бряг? И МВР е наясно, но лицензът не е отнет. По време на споменатия случай в Слънчев бряг е прострелян смъртоносно Александър Алексиев, представен като охранител на Желязков. Към онзи момент Алексиев притежава най-големия дял от охранителната фирма – 40%. След това неговите наследници – съпруга, син и дъщеря, прехвърлят по 20% на Бенчо Бенчев и Георги Дросев. И МВР отново не си задава въпроса кой на кого е подставено лице. Безсрочният лиценз продължава да е в сила. Днес фирмата, свързана с Очите и Баретата, се управлява от бившия шеф на Криминална полиция в Бургас Иван Владимиров, който би трябвало да ги е разследвал на предишното си работно място. Синът на Владимиров – Методи, е зам.-директор на затвора в Бургас, където за известно време бе адресната регистрация на Очите. Дъщеря му продължава да работи в полицията. Така кръгът се затваря. Всичко това се случва със знанието и бездействието на властите. Кой казва, че силовата групировка ВИС-2 била мъртва? Спалнята на Очите извади наяве широка политическа коалиция", "date": "2018.08.09", "title": "Мрежата на Очите: кой казва, че ВИС-2 е мъртва?"}
{"url": "http://clubz.bg/71687-borisov_kym_zaev_kato_dojde_vreme_za_es_shte_si_spomnim_makedonskoto_vystanie_snimki", "text": "Когато дойде време България да изкаже своето становище за присъединяване на Македония към ЕС, ще си спомни тези думи и ще вземе своето решение. Това каза днес премиерът във връзка думите на македонския премиер Зоран Заев, който в телевизионно интервю за 1TV от 4 август заяви, че Илинденското въстание е македонско. Заради това изказване на Заев Борисов бе атакуван от лидера на БСП Корнелия Нинова - че не е реагирал. Точно преди седмица Борисов и Заев заедно честваха в Благоевград 115-годишнината от Илинденско-Преображенското въстание. Корнелия Нинова vs Зоран Заев заради \"Илинденското въстание е македонско\" Не стана ясно дали тези му думи са сериозен намек за ревизия на българската подкрепа за членството на Скопие в ЕС.  \"Географски може да е и македонско, и тракийско, но исторически е българско\" Иначе Борисов присъства днес на церемонията след края на военно учение - многонационалната съвместна подготовка на Сухопътните войски \"PLATINUM LION 2018\", която се проведе на учебния полигон \"Ново село\". В нея участваха 700 военнослужещи от осем държави – България, Силите на САЩ в Европа, Румъния, Молдова, Албания, Сърбия, Грузия и Черна гора. Планиращият и провеждащият учението полковник Стоян Шопов връчи отличия на 27 военнослужещи за добро представяне по време на съвместната подготовка. Това написа в профила си във фейсбук Борисов. Съвместните учения текат от 30 юли. \"Едно прекрасно съоръжение за подготовка, тренировка и възпиране е съвместната ни база, която заедно с американските колеги имате възможност да използвате тези дни\", добави министър-председателят. При одобрение на проектите за превъоръжаване на Българската армия трябва да се вземе предвид съвместимостта с армията на НАТО, каза още Бойко Борисов след церемонията по закриване на учението.  Началникът на отбраната генерал-лейтенант Андрей Боцев се надява до края на годината да бъдат подписани договори по един или два от проектите. \"Географски може да е и македонско, и тракийско, но исторически е българско\"", "date": "2018.08.09", "title": "Борисов към Заев: Като дойде време за ЕС, ще си спомним \"македонското\" въстание (СНИМКИ)"}
{"url": "http://clubz.bg/71703-vlastta_probva_da_zadyrji_parite_v_chastnite_pensionni_fondove", "text": "Промени в Кодекса за социално осигуряване разписват детайлно механизма, по който ще се изплаща т.нар. втора или частна пенсия от универсалните пенсионни фондове, и ще ги задължат да гарантират, че пенсиите ще се изчисляват на основата на реално внесени осигуровки. Това стана ясно от предложенията, по които е постигнато съгласие между социалния министър Бисер Петков, синдикатите и частните пенсионни фондове. Новите правила за ТЕЛК режат хиляди пенсии Основната цел на промените е да не се теглят парите от натрупаните в частните пенсионни фондове средства. Социалното законодателство вече от няколко години дава право на лицата, които се осигуряват в универсални и професионални пенсионни фондове, да прехвърлят натрупаните средства в държавното обществено осигуряване. Това е обвързано с конкретен срок - до пет години преди навършване на пенсионната възраст на лицата. Все повече хора се възползват от тази възможност, тъй като това им осигурява една по-висока пенсия, но универсалните пенсионни фондове губят средства.    ЕКИП: Няма да има пари за пенсии на днешните млади Новите промени ще са регламентирани в 33 параграфа в Кодекса за социално осигуряване и се отнасят до пожизнената пенсия като основен продукт на универсалните пенсионни фондове (УПФ). В тях задължително се осигуряват всички родени след 1959 г. Правото на допълнителна пожизнена пенсия за старост се придобива при навършване на пенсионната възраст на лицето, която е индивидуална. При условия, че има достатъчно натрупвания по партидата, по желание на осигуреното лице се предлага пенсията да се отпуска 1 година преди навършване на пенсионната възраст. Опа! Грешка при преизчисляването на пенсиите Промените предвиждат при пенсионирането си човек да подписва пенсионен договор със съответния УПФ, в който ще се определя начина на плащане на пенсията и гарантирания й минимален размер. В зависимост от натрупаните по партидата средства, ще се изплаща пожизнена \"втора пенсия\" или на разсрочено плащане за период от пет, 10 или 15 години. При малко натрупани средства ще се разрешава на хората да получават парите си накуп. Т.нар. втори или частни пенсии ще се получават от 2021 г. за жените и 2024 г. - за мъжете. Вноските в универсалните пенсионни фондове са т.нар. втори стълб на пенсионната система. От всяка месечна вноска, която гражданите се правят, всеки фонд удържа между 4 и 4.15% такса за управление на средствата. По данни на Комисията за финансов надзор, към 31 декември 2017 г. броят на осигурените лица в четирите вида пенсионни фондове - универсални, професионални, доброволни и доброволни по професионални схеми - достига 4 587 723 лица, което представлява нарастване със 115 047 лица или с 2.57% спрямо осигурените към края на 2016 г.  \n\tАкумулираните нетни активи в системата на допълнителното пенсионно осигуряване към 31 декември 2017 г. се равняват на 12 663 154 хил. лева (близо 12.7 милиарда лева) и регистрират ръст от 1 905 877 хил. лева или 17.72 на сто в сравнение с нетните активи към 31.12.2016 г.  В същото време само за 2018 г. разходите за пенсии на държавното обществено осигуряване са превишили 9 милиарда лева. ЕКИП: Няма да има пари за пенсии на днешните млади Опа! Грешка при преизчисляването на пенсиите", "date": "2018.08.09", "title": "Властта пробва да задържи парите в частните пенсионни фондове"}
{"url": "http://clubz.bg/71695-osiguriha_li_slujeben_oskar_za_chernata_pantera", "text": "Американската филмова академия обяви поредица от промени, които ще засегнат организираните от нея награди „Оскар“, включително и въвеждането на нова категория. От следващата година ще се връчва и отличие за изключителни постижения в популярното кино. За последен път нова категория бе обявена през 2001 г. – откогато съществува оскарът за най-добра пълнометражна анимация. Подробности за условията за допустимост в новата категория все още не са обявени. Но засега има само един най-добър начин за измерване на популярността в киното – броят зрители, платили да гледат филма. Изглежда вече парите не са достатъчна награда за създателите на блокбъстъри, те искат и престижа, който само прочутата златна статуетка може да им донесе. Въпреки че засега не знаем подробности, изглежда сигурно, че ще има несъгласия и нужда от повече обяснения какво ще промени новата категория. Защото и досега нерядко някои от най-популярните филми през годините са се окичвали със значителен брой оскари – да припомним само няколко „Списъкът на Шиндлер“, „Титаник“, „Гладиатор“, „Беднякът-милионер“, „Властелинът на пръстените: Завръщането на краля“. В писмо, изпратено до членовете, Академията обяви също, че телевизионното излъчване на наградната церемония вече ще бъде под три часа, което означава, че някои от 24-те категории ще бъдат обявявани по време на рекламните паузи и добавени в записа по-късно. Тазгодишното излъчване на награждаването, на което за най-добър филм бе обявен „Формата на водата“, продължи почти четири часа. Целта на съкратеното времетраене е телевизионното излъчване на церемонията да бъде достъпна за повече зрители. Тази година награждаването имаше най-ниската телевизионна аудитория в САЩ в историята, а съперничещите си филми бяха главно по-нискобюджетни. През 2009-а броят на номинациите за най-добър филм бе вдигнат от пет до възможност за десет, което увеличаваше шанса в състезанието да влязат повече блокбъстъри. През следващите години номинации получиха „Аватар“, „Генезис“, „Марсианецът“, „Гравитация“ и „Ирата на играчките 3“. Обявяването на подробностите предстои, но изглежда доста вероятно, че най-сетне супергеройските филми ще имат възможност за оскаров пробив, а от тях с най-голям шанс ще бъде „Черната пантера“. Всъщност, вече има предположения – и от Академията потвърдиха, че е възможно – той може да бъде номиниран дори в две категории – за най-добър филм и за най-добър популярен филм. Следващата оскарова церемония ще се състои на 23 февруари, като сред ранните фаворити за най-добър филм са сочени римейкът на Брадли Купър на „Роди се звезда“, „Ако Бийл стрийт можеше да говори“ (новият филм на Бари Дженкинс след „Лунна светлина“) и драмата на Деймиън Шазел („Ла ла ленд“) „Първият човек“ за Нийл Армстронг.", "date": "2018.08.09", "title": "Осигуриха ли служебен \"Оскар\" за Черната пантера?"}
{"url": "http://clubz.bg/71694-fenove_sybirat_pari_za_izgonvaneto_na_joze_mourino", "text": "Нещо любопитно се случва в последните часове. Запалянко на \"Манчестър Юнайтед\" направи акаунт в популярната в САЩ и Западна Европа платформа GoFundMe за набиране на средства за изгонването на Жозе Моуриньо от клуба. Нарича се \"Моуриньо аут\", а целта е да бъдат събрани... 12 милиона паунда. На толкова, поне според британски издания като \"Дейли Мейл\", възлиза неустойката за предсрочно прекратяване на договора на португалеца, който неотдавна бе удължен до юни 2020 г. GoFundMe се използва за всякакви начинания - от благотворителни и благородни инициативи до такива, при които някой търси пари за личен празник, като например юбилей, дипломиране, годишнина и т.н. Жозе Моуриньо напоследък не се чувства \"в кожата си\" начело на един от най-популярните отбори в света. От началото на лятната подготовка, в която \"Юнайтед\" търпи предимно поражения, той не е спрял да се оплаква пред медиите - от липса на трансфери, от дългите ваканции на националите след Световното, заради закъснението на Антони Марсиал, който напусна лагера в Америка за раждането на второто му дете... Жозе обяви, че дал списък с 5 имена за трансфери на изпълнителния директор Ед Удуърд и се надявал на привличането на поне едно или две от тях. Ако това не станело, \"Юнайтед\" нямало да е конкурентен за титлата във Висшата лига. Часове преди затваряне на пазара в Англия нови на \"Олд Трафорд\" няма. На последната си пресконференция преди утрешния мач с \"Лестър\" на старта на сезона Моу заяви, че не очаква положителна развръзка. Пол Погба твърдо искал да напусне \"Манчестър Юнайтед\" Според британската преса мрънкането на Специалния не се харесва на футболистите в тима. А както е видно и на феновете. В последните дни се появиха информации, че заради обтегнатите си отношения с треньора звездата Пол Погба заявил, че иска да се махне в посока \"Барселона\". Още в края на миналия месец букмейкърски компании започнаха да приемат залози, че Жозе ще бъде уволнен още до Коледа. В момента средният коефициент е 5/1. Оттам и тръгнаха спекулациите за неустойката му. Като се има предвид кой е агентът му - най-могъщата фигура в този бизнес, Жорже Мендеш, нищо чудно наистина да е 12 милиона паунда.", "date": "2018.08.09", "title": "Фенове събират пари за изгонването на Жозе Моуриньо"}
{"url": "http://clubz.bg/71649-pravda_i_belarus_i_kazahstan_shte_izostavqt_rusiq", "text": "След прозападния преврат в Армения се разбра, че подобни сценарии са написани също за Казахстан и Беларус. Русия се надява, че тясната й икономическа интеграция с тези страни ще възпре новите режими да се движат по пътя на Украйна. Трябва обаче да се готвим в скоро време Казахстан да влезе в НАТО и да бъде демаркирана границата с Беларус. Рано или късно Казахстан и Беларус ще заемат открито антируски позиции - векторът на интересите на Нурсултан Назарбаев и Александър Лукашенко рязко се измести встрани от Русия. Уплашени от \"кримската пролет\" и санкциите на Запада, те ако не публично, то поне кулоарно признаха Русия за \"агресор\". И вземат мерки да се застраховат срещу събития, подобни на кримските, в собствените си страни, при това по две направления: в икономически план залагат на Китай, а в политически - на Запада. Следващата цел на Путин е аншлус на Беларус (версия) И в двете държави действат активно американски фондации на Сорос, формиращи критична маса за дискредитация на действащата власт чрез подкрепа за националистите. Тези хора, завършили образование на Запад, в Казахстан вече са получили кресла в администрацията, а в Беларус са на подстъпите към високи постове. В Беларус западните специални служби най-вероятно ще изберат силов вариант за вземане на властта; за целта в съседна Украйна се обучават стотици въоръжени бойци. Казахстан ще мине с тих уличен преврат по примера на Армения. Всичко е отрепетирано - в Беларус през 2006 г., а в Казахстан съвсем неотдавна, през 2016-а, когато на протест срещу покупките на земя от китайци се вдигнаха всички големи градове. Не бива да забравяме, че тези страни вече не са ни съюзници, но още ги подхранваме, осигурявайки им добро темпо в развитието на БВП чрез различни преференции в рамките на Митническия съюз. Неотдавна например \"Комерсант\" информира, че правителството на Русия е отказало на Казахстан преференции при претоварването на въглища през наши пристанища. Но защо изобщо бе повдигнат този антируски проблем? Какво наложи продажбата на въглищното пристанище Висоцк, отишло у зетя на Назарбаев - Тимур Кулибаев? Нещата с казахстанския износ бяха оправени в последния момент заради сплотената позиция на браншовиците, но портът е продаден. А колко ли още такива договори са внесени в правителството? Преференциите за беларусите пък се запазват и множат, прикрити с концепцията за Съюзна държава между Русия и Беларус, каквато де факто няма. Москва предоставя на съседната страна огромен пазар за пласмент, евтино я снабдява с петрол, газ, заеми и оръжие, съвсем безплатно й достави например зенитни ракетни комплекси С-300. А Минск отвръща с безвизов режим за 30 денонощия за граждани на 80 страни, при все че между Русия и Беларус няма граничен контрол! И то при терористичната опасност около Мондиала. Съвсем адекватно изглежда ответната мярка - от 1 август е забранено през руско-беларуската граница да минават граждани на страни извън Съюзната държава. В Смоленска и Брянска област засилено се патрулират граничните заграждения, сложени миналата година (нищо че границата не е демаркирана). Тези примери сочат, че Русия може би вече гледа с повече прагматизъм на партньорите си. Във вторник, 31 юли, Лукашенко изпрати на Москва друг типичен сигнал. Заяви, че страната му ще диверсифицира износа на храни и ще се насочи към пазара на Китай, информира БелТА. „Затова пък Астана отдавна е в китайски ръце. Там изтъкват, че Китай е основен инвеститор в Казахстан, дори приканват населението да учи китайски. Авторите на неотдавнашно обръщение към казахстанското правителство са изчислили, че \"през последните години Пекин е придобил крайно важни стратегически находища и обекти в Казахстан, а квазидържавният дълг на Казахстан към Китай е нараснал само за пет години на повече от 20 милиарда долара\". Страхотна далавера: продават страната на китайците, но искат да си попълват активите в Русия. Колкото до идеологията на двете държави, младежта учи по учебници, определящи Русия като завоевател. В Минск, през Дните на украинската култура и кино, бе показан филмът \"Киборгите\" (за боевете на летището в Донецк по време на въоръжения конфликт в Донбас, б. пр.). Премиерата бе посетена от представители на беларуската власт и на дипломатическия корпус. Опозиционният беларуски печат разказва, че публиката посрещнала финалните надписи с изправяне на крака и бурни ръкопляскания. Във филма има много русофобия - ще споменем следния израз: \"Всички родени по времето на Съветския съюз днес са лузъри и предатели . . .\". Казахстан сериозно разсъждава дали да влезе в НАТО и вече организира общи програми и учения с блока. Астана предостави на алианса пристанища на Каспийско море, където да претоварва свои пратки за Афганистан. В близките години ще нарасне казахското население с \"тюркско самосъзнание\", възрастовият състав ще отбележи подмладяване, руснаците ще бъдат прогонени от властовите структури - и всичко това ще формира в тази държава голяма обич към Саудитска Арабия, а тя няма да е в разрез с не по-малко огромната любов към Запада. С Беларус назряват проблеми около евентуалния развод в рамките на Съюзната държава - демаркиране на границата и излизане от общата система за отбрана. И така нататък, и така нататък... Съдейки по думите на Сергей Лавров за новата политика на Армения, Москва ще бъде нащрек в очакване на резки стъпки от бившите си съюзници - било потискане на руснаците в Казахстан, било вдигане на стена по границата с Русия в Беларус. Описваните събития не са лоши, нито добри, те са нещо обективно. За да остане суверенна, Русия трябва час по-скоро да се залови със собствената си икономика - и то не с помощта на инвестиции от Китай. Както показва историята, успехът зависи от правителствения екип. Да припомним, че след дефолта през 1999 г. екипът на Примаков и Масляков напечата пари, но не ги пусна в банките, а зареди сметките на шефовете на предприятията. Това насърчи растежа на икономиката, стигнал 16 процента за девет месеца, и подготви путинския подем. Имаме нужда от подобни мерки, но екипът на Медведев няма как да роди нещо небанално.  И второ, трябва да подкрепим световната тенденция към протекционизъм. Прагматизмът в отношенията с нашите партньори трябва да определя всяка стъпка на държавата. ", "date": "2018.08.09", "title": "\"Правда\": И Беларус и Казахстан ще изоставят Русия"}
{"url": "http://clubz.bg/71681-benchev_razkazal_na_kadiev_kak_borisov_mu_gostuval_kogato_bil_oshte_v_mvr", "text": "Общинският съветник от БСП в Бургас Бенчо Бенчев неотдавна на случайна среща е разказал лично пред бившия депутат от левицата Георги Кадиев, че назад в годините, когато Бойко Борисов е бил главен секретар на МВР, той и помощникът му тогава Цветан Цветанов са му били на гости. Цветанов останал отвън. Това разказа самият Кадиев пред Клуб Z тази сутрин. По думите му е щял да разкаже историята и в ефира на бТВ, където бе поканен за участие, но с аргумента, че времето не стигнало заради интервюто с работодателя на Димитър Желязков-Митьо Очите Иван Владимиров времето не стигнало.  Мрежата на Очите: кой казва, че ВИС-2 е мъртва? Бившият депутат от левицата Георги Кадиев, който през 2005 г. бе в листата на социалистите в Бургас, се запознал тогава за първи път с Бенчев. По това време бизнесменът пак е общински съветник, но от местно сдружение и няма общо с БСП. Години по-късно - преди няколко месеца, Кадиев и Бенчев се срещат случайно в ресторант. Говорят си за политика и Бенчев разказал епизода отпреди 20 години, когато Бойко Борисов е главен секретар на МВР, а Цветанов - негов помощник. Той пита дали тази история на Бенчев е истина и дали някой от замесените ще я опровеграе. Цитира и интервю на общинския съветник за бургаската медия   от 2017 г. По това време Бенчев е пак под прожекторите - заради появята си на празник с новия си \"Ролс-Ройс\". Във въпросното интервю бизнесменът казва:  По думите на бившия депутат и зам.-министър историята с Бенчо Бенчев е поредната, която показва как между официалната и неофициалната власт у нас има симбиоза. И не става дума само за настоящи управляващи или опозиция, а за начина, по който работят партиите на прехода до ден днешен.  По думите му между управляващи и опозиция в момента се разиграва пинг-понг:    Въпреки че атаките от ГЕРБ към БСП заради Бенчо Бенчев не спират, още на 7 август при задържането на Димитър Желязков-Митьо Очите заедно с Бенчев в Истанбул премиерът и лидер на ГЕРБ Бойко Борисов направи коментар по случая. И той гласеше, че случай като този с Бенчев и попадането му в листи може да се случи във всяка голяма партия.  , каза Борисов тогава, цитиран от БТА. Лидерът на ГЕРБ напомни, че в такива случаи решението е И заяви:  Самият Кадиев бе изключен от БСП през 2015 г. преди местните избори, на които Бенчо Бенчев влиза в листите на БСП в Бургас от гражданската квота. От бургаската структура на БСП, след като изключиха бизнесмена от групата си, общинари в морския град смятат темата за приключена. Официалната версия е, че Бенчев е бил предложен в листите от пенсионерските клубове в града, на които редовно помагал.", "date": "2018.08.09", "title": "Бенчев разказал на Кадиев как Борисов му гостувал, когато бил още в МВР"}
{"url": "http://clubz.bg/71690-bsp_krasna_polqna_osydi_teroristichniq_akt_sreshtu_maduro", "text": "Районният съвет на БСП-\"Красна поляна\" осъжда терористичния акт във Венецуела. Това се посочва в декларация на партийната структура. Социалистите визират определяния от венецуелския президент Николас Мадуров като опит за \"преврат\" случай от миналия уикенд, когато два дрона, заредени с експлозиви, прелетяха над митинг, в който участваше и новоизбраният държавен глава. В световната мрежа се разпространява видео, на което речта на президента е прекъсната от пукот, той и съпругата му поглеждат нагоре, а строените пред трибуната войници се разбягват като по команда. Ердоган подкрепи Мадуро Вчера Мадуро излезе и с конкретни обвинения: за атентата били наети 11 убийци, участвали в безредиците през 2014 и 2017 г. В замяна те трябвало да получат 50 милиона долара и убежище в САЩ. Преминали обучение по боравене с дронове с взрив в Колумбия от април до юни. Това, което не се споменава в декларацията на българските социалисти е, че преди година опозицията във Венецуела спечели с огромно мнозинство изборите за Национално събрание. Мадуро обаче го разпусна по силата на извънредните си правомощия и свика избори за Учредително събрание, което да промени конституцията на страната. Всички места в новия орган бяха спечелени от членове на Социалистическата партия или нейните съюзници. Мадуро: Платиха 50 милиона долара за убийството ми Ето и пълния текст на декларацията: „Преврат във Венецуела? Да. Извърши го Николас Мадуро“ Депутатите на левицата от парламентарната Група за приятелство с Венецуела са Георги Гьоков, Александър Паунов, Дора Янкова, Иван Ченчев, Манол Генов и Румен Георгиев. Мадуро: Платиха 50 милиона долара за убийството ми „Преврат във Венецуела? Да. Извърши го Николас Мадуро“", "date": "2018.08.09", "title": "БСП-\"Красна поляна\" осъди \"терористичния акт\" срещу Мадуро"}
{"url": "http://clubz.bg/71700-nova_televiziq_se_izvini_za_gafa_s_izqvlenieto_na_trenora_na_kopenhagen_video", "text": "Като от нищото спортният отдел на Нова телевизия сътвори гаф преди днешния първия мач от третия предвартелен кръг на Лига Европа между ЦСКА-София и \"Копенхаген\" и се извини публично. В спортните новини на централната емисия на Нова снощи в репортажа от пресконференцията на треньора на гостите Стеле Солбакен репортер произнася в ефир зад кадър следното като цитат на изявление на норвежеца:  Онези, които бяха на брифинга, знаят, че Солбакен не е казвал нищо такова. В превода на отговорите му няма и дума от това. Наставникът определи шансовете като равни и добави, че кой е фаворит ще се види чак след мача. Той изтъкна силната атака на българския си съперник и увери, че тимът му подхожда с уважение към сблъсъка с \"червените\". Треньорът Ел Маестро: Шансовете ни с \"Копенхаген\" са равни Феновете на ЦСКА-София реагираха гневно в социалните мрежи.  В официалния си туитър акаунт \"Копенхаген\" също реагира, като написа следното: Последва извинение от страна на спортния отдел на Нова (на официалния сайт на телевизията), което публикуваме без редакторска намеса: Двубоят ЦСКА-София - \"Копенхаген\" е от 20:45 часа на стадион \"Васил Левски\" и ще бъде предаван пряко по БНТ 1.", "date": "2018.08.09", "title": "Нова телевизия се извини за гафа с изявлението на треньора на \"Копенхаген\" (ВИДЕО)"}
{"url": "http://clubz.bg/71696-deloto_sreshtu_brigadata_na_ochite_%E2%80%93_nqma_i_duma_za_narkotici", "text": "Мрежата на Очите: кой казва, че ВИС-2 е мъртва? Двама от задържаните пък били в затвора в различни отрязъци от времето, за което ги обвиняват. Според него има достатъчно данни от анонимните свидетели и за дейност, свързана   По делото хора разказали, че  Адвокат Петър Николов окачестви събраните от разследващите данни, че се \"отличават с художествен елемент\". В колоритния си стил Димитър Марковски обяви, че всичко се гради...  И направи следното съждение: После пред журналисти той каза, че няма дори един документиран контакт на клиента му с Митьо Очите през тези години и че той бил пришит в делото \"за фон\" и за да се попълни бройката, нужна за организирана престъпна група  Въпреки това Апелативният спецсъд остави и петимата в ареста за постоянно. Решението е окончателно и не подлежи на обжалване.", "date": "2018.08.09", "title": "Делото срещу бригадата на Очите – няма и дума за наркотици"}
{"url": "http://clubz.bg/71704-vnosyt_na_amerikanski_vtechnen_gaz_e_kato_za_edna_bylgariq", "text": "От пристигането на първия танкер с втечнен природен газ (ВПГ) от САЩ в португалското пристанище Синеш през април 2016 г. до днес вносът в ЕС на американски втечнен природен газ е нараснал до 2.8 млрд. куб. м, съобщиха днес от Европейската комисия. Това количество е колкото годишната консумация на природен газ от България. Ще дойде ли американският втечнен газ в Европа? В съвместно изявление от 25 юли т.г. във Вашингтон председателят Жан-Клод Юнкер и президентът Доналд Тръмп се споразумяха да укрепват стратегическото сътрудничество между ЕС и САЩ в областта на енергетиката. В този контекст Европейският съюз ще внася повече ВПГ от САЩ, за да диверсифицира енергийните си доставки и да повиши тяхната сигурност. Рестарт на търга за строеж на газовата връзка с Гърция ЕС е съфинансирал или е поел ангажимент да съфинансира инфраструктура за ВПГ по проекти на стойност над 638 млн. евро. В допълнение към съществуващия в ЕС свободен капацитет от 150 млрд. куб. м. Съюзът подкрепя 14 проекта за изграждане на инфраструктура за втечнен природен газ. В момента законодателството на САЩ все още изисква предварително регулаторно одобрение на износа на ВПГ за Европа. Полша ще внася 4 млрд. куб. м годишно втечнен природен газ от САЩ САЩ трябва да вземат мерки във връзка с тези ограничения, така че техните правила да улесняват износа на ВПГ за ЕС.  Преди време американският президент Доналд Тръмп обеща САЩ да залеят Европа с втечнен газ. Според анализатори това ще вгорчи монопола на \"Газпром\", макар цените на втечнения газ да са по-високи от тези на руското синьо гориво. Рестарт на търга за строеж на газовата връзка с Гърция Полша ще внася 4 млрд. куб. м годишно втечнен природен газ от САЩ", "date": "2018.08.09", "title": "Вносът на американски втечнен газ е като за една България"}
{"url": "http://clubz.bg/71692-jertvite_ot_zemetresenieto_v_indoneziq_dostignaha_319", "text": "По последни данни броят на жертвите на земетресението на индонезийския остров Ломбок е 319 души, предаде Франс прес. Агенцията цитира изявление от днес на министъра по въпросите на сигурността Виранто. Мощният трус с магнитуд 7 по Рихтер, който разтърси острова на 5 август, причини значителни материални щети. Хиляди хора останаха без покрив. Мнозина са и приетите в болница, отбелязва Франс прес. 7 по Рихтер люля индонезийски остров, жертвите достигнаха 142 Днес ново земетресение с магнитуд 6,2 разлюля индонезийския остров Ломбок, предаде Ройтерс, позовавайки се на Агенцията по метеорология и сеизмология на Индонезия и на очевидци.  Огнището на новия трус е бил плитко - на 12 километра дълбочина, а епицентърът е бил в североизточната част на острова, предаде Асошиейтед прес. Няма опасност от цунами.  Това е третият силен трус в Ломбок за малко повече от седмица. Съобщава се за рухнали сгради. Хората, обзети от паника, са избягали от къщите.  Предишното земетресение по официални данни взе най-малкото 131 жертви. Десетки хиляди останаха без покрив. При труса с магнитуд 6,4 на 29 юли загинаха 16 души.", "date": "2018.08.09", "title": "Жертвите от земетресението в Индонезия достигнаха 319"}
{"url": "http://clubz.bg/71691-ivancheva_prashta_protestna_nota_do_posolstva_i_evropejski_institucii", "text": "Десислава Иванчева ще изпрати протестна нота до \"посолствата на демократичните държави и до европейските институции\". Това пише на страницата на Иванчева във фейсбук. Днес тя бе изведена от Майчин дом, където бе на преглед, като краката й - според снимката, разпространена от нейни последователи - отново бяха оковани, както бе и при постъпването й в лечебното заведение. Малко по-късно обаче Иванчева бе забелязана в сградата на Специализирания съд и прокуратура, където не бе с колан и белезници на краката. Адвокатът й Димитър Марковски обясни, че днес имат предварително насрочена дата, на която могат да четат материали по делото. Отстранената от длъжност кметица на столичния квартал \"Младост\" после щяла да ходи на ядрено-магнитен резонанс (ЯМР). Отведоха Иванчева в болница с оковани крака и ръце (ВИДЕО) За капак на извънреден брифинг директорът на ГД „Изпълнение на наказанията“ (ГДИН) главен комисар Васил Миладинов заяви, че Иванчева е изведена от болницата днес без белезници. Снимката, която се показва, е стара, отсече той. Иванчева е в ареста по обвинение за вземане на подкуп в особено големи размери. Тъй като наказанието предвижда  (от 10 до 30 г.) тя бе водена според разпоредбите на стара инструкция окована и в краката. Десислава Иванчева, заместничката й Биляна Петрова и посредникът Петко Дюлгеров бяха задържани след зрелищен арест на кръстовище в центъра на София.", "date": "2018.08.09", "title": "Иванчева праща протестна нота до посолства и европейски институции"}
{"url": "http://clubz.bg/71679-i_qponskite_proizvoditeli_na_koli_se_sdobiha_s_dizelgejt", "text": "Японските концерни \"Судзуки\" (Suzuki), \"Мазда\" (Mazda) и \"Ямаха\" (Yamaha Motor) признаха, че са фалшифицирали данни за горивната ефективност и емисиите отработени газове на автомобили, месец след като това направи \"Нисан\" (Nissan), съобщи днес министерството на транспорта на Япония, цитирано от Франс прес. С дизел дотук Установяването на новите нередности следва серия от скандали, сложили петно върху японската автомобилна индустрия. Нарушенията бяха разкрити след вътрешно разследване, поискано от властите на 23 производители на автомобили и мотоциклети. След тези разследвания излязоха наяве \"неподходящи методи\" при контрола на превозните средства в три от тези компании. \"Фолксваген\" финансирал експерименти с обгазяване на хора \"Судзуки\" отчете 6401 засегнати превозни средства, или близо половината от автомобилите, подложени на тестване между 2012 и 2018 година.  Репутацията на автомобилния производител вече пострада преди две години, когато той призна, че е отчитал неправомерно резултатите на автомобилите си. В случаите на \"Мазда\" и \"Ямаха\" фалшификациите са по-малки, те водят до съответно 3,8 процента и 2,1 процента разминаване при тестването. \"Фолксваген\" плаща 1 млрд. евро на Германия Министерството обеща \"да предприеме, ако е необходимо, твърди мерки\" след преглед на предоставените от компаниите доклади. Повечето от останалите 20 компании не са отчели нередности, макар някои от тях все още да не са предоставили резултатите от разследването. В началото на юли \"Нисан\", който си партнира с френския \"Рено\" (Renault) и японския \"Мицубиши мотърс\" (Mitsubishi Motors), призна, че не е отчитал коректно данните за емисиите отработени газове и горивната ефективност при някои от автомобилите си. Няколко месеца преди това \"Нисан\" беше засегнат от друг скандал - компанията трябваше да изтегли близо 1 милион нови превозни средства, пуснати на пазара в Япония от 2014 година, след като бяха констатирани лоши практики при крайната им инспекция. Друг производител, \"Субару\" (Subaru), също беше замесен в подобен скандал. Преди две години и за германската \"Фолксваген\" (Volkswagen) стана ясно, че е фалшифицирала данни за вредните емисии. Заради т.нар. скандал \"Дизелгейт\" компанията трябваше да заплати глоба на германските власти в размер на 1 милиард евро. \"Фолксваген\" финансирал експерименти с обгазяване на хора \"Фолксваген\" плаща 1 млрд. евро на Германия", "date": "2018.08.09", "title": "И японските производители на коли се сдобиха с \"Дизелгейт\""}
{"url": "http://clubz.bg/71688-kosovo_iska_preshevskata_dolina_ne_razmqna_na_teritorii", "text": "Искането на албанските представители от Медведжа, Прешево и Буяновац да се присъединят към Косово трябва да бъде представено в Брюксел и решението е в \"корекция на границите\". Това заяви президентът на Косово Хашим Тачи, цитиран \"Фокус\", която се позова на сръбската държавна телевизия РТС. Той изтъкна, че  , размяна на територии между Прищина и Белград, нито автономия за сърбите в Северно Косово, а само \"корекция на границата\". През последните дни намрежението между Белград и Прищина се засили, след като сърбите в Северно Косово заплашиха да обявят независимост. Съставен беше проектоустав на Съюза на сръбските общини, част от сключеното през 2013 г. с помощта на Брюксел споразумение между Косово и Сърбия, който трябва да предостави известно самоуправление на сърбите в Косово. Напрежение между Косово и Сърбия По неговите думи, районът до момента е напуснат от около 12 000 души, които са отишли основно в Косово. Той посочи още, че 98% от гражданите на Прешево, Медведжа и Буяновац искат да се присъединят към Косово и тяхната воля трябва да бъде зачетена. Президентът на Косово иска референдум за \"корекция на границата със Сърбия\" По-рано министър-председателят на Косово Рамуш Харадинай подчерта категорично, че границите може да бъдат променяни само с война, като допълни, че се противопоставя на идеята за подялба на страната и \"корекция на границата\" със Сърбия. Тогава Тачи предложи организиране на референдум, на който гражданите на страната да се произнесат. Решаването на граничните спорове между Сърбия и Косово е едно от условията за продължаване на европейската интеграция на двете страни. Независимостта на Прищина не е призната от пет членки на ЕС - Испания, Румъния, Гърция, Кипър и Словакия. Президентът на Косово иска референдум за \"корекция на границата със Сърбия\"", "date": "2018.08.09", "title": "Косово иска Прешевската долина, не размяна на територии"}
{"url": "http://clubz.bg/71676-vajen_den_za_ludogorec_i_cska_sofiq", "text": "\"Лудогорец\" и ЦСКА-София излизат в първи мачове от третия предварителен кръг на турнира Лига Европа. И двата ни последни представителя в евротурнирите са домакини тази вечер. От 20:00 часа \"Лудогорец\" посреща \"Зрински\" (Мостар) на стадиона си в Разград, а от 20:45 ч ЦСКА-София играе с \"Копенхаген\" на стадион \"Васил Левски\". \"Орлите\" не са в най-доброто си състояние. Тимът в четири поредни мача няма победа и е вкарал само един гол. Отпадна от Шампионската лига, но поне може да влезе в групите на Лига Европа. Предвид съперниците, които му остават до основната фаза, е длъжен да го направи. Вчера старши треньорът Пауло Аутуори опита да успокои феновете на отбора, че всичко в отбора върви нормално, проблемът за незадоволителните резултати напоследък е малшанс пред вратата на съперниците. В официално обръщение пък клубът призова запалянковците да подкрепят шампиона в трудния момент. В ЦСКА-София положението е коренно различно в момента - тимът буквално лети от началото на сезона, така ръководството няма нужда да приканва почитателите да дойдат на стадиона тази вечер от 20:45 ч. Очаква се повече от 20 хиляди зрители да се стекат на \"Васил Левски\" за първия мач с \"Копенхаген\". Треньорът Ел Маестро: Шансовете ни с \"Копенхаген\" са равни В следващите десетина дни ще знаем каква реално е моментната класа на \"червените\". Те ще срещнат два пъти датския състав, който е на много добро европейско равнище, както и \"Лудогорец\" в Първа лига. ЦСКА-София ще бъде без наказаните Кристиян Малинов и Николай Бодуров, но те имат заместници на добро ниво. Мачът ще бъде излъчен от БНТ 1, а този на \"Лудогорец\" - от \"Диема\". Реваншите са идната седмица.", "date": "2018.08.09", "title": "Важен ден за \"Лудогорец\" и ЦСКА-София"}
{"url": "http://clubz.bg/71685-kurir_dylgata_ryka_na_rusiq_v_makedoniq", "text": "Изгонването на двама гръцки дипломати, което външното министерство в Москва разпореди в понеделник, не беше гръм от ясно небе, а ответен удар за решението на Атина от юли да изгони двама руски служители на Външно. Повод за размяната на удари са опитите на Кремъл да торпилира края на спора по името на Македония, който след повече от четвърт век през юни т. г. сложиха Гърция и бившата югорепублика. Повече от 25 години елините имаха претенции за името Македония в северната част на страната с център Солун и с ветото си възпрепятстваха интеграцията на Македония в западни структури. С историческия компромис пътят е отворен. Гърция гони руски дипломати. Намесвали се в споразумението с Македония За Кремъл, където реставрацията на някогашното влияние на Балканите е абсолютен приоритет, само за една година това беше втори болезнен удар. През юли 2017 г. Черна гора се присъедини към НАТО. Оттогава Адриатика е нещо като вътрешно море на военния пакт. Така беше сложен край на руските надежди за военноморска база в европейската част на Средиземно море. Не всичко за Русия в Македония е загубено, тъй като по сметките на Москва тя играе ключова роля при заобикалянето на Украйна като транзитна страна за газови доставки в Европа. До края на годината парламентите както в Гърция, така и в Република Северна Македония (според бъдещото ново име на балканската държава) трябва да ратифицират договора относно наименованието. И в двете страни подкрепата намалява, и то с главоломен темп. Към това трябва да се прибави и обявеният за 30 септември референдум, на който населението на Македония трябва да се произнесе по промяната на името на страната. Смяна на името на Македония: 41,5% \"за\" и 35,1 - \"против\" Може и да стане критично. Загубилите изборите през 2016 г. консерватори критикуват постигнатия компромис по името, наричайки го “разпродажба на национални интереси”, и зоват за бойкот на всенародното допитване. Техните лидери все още поддържат топла връзка с Москва. Твърди се, че те, както и футболен фенклуб, са получили и парични потоци, с които Москва е финансирала протести през юни т. г. срещу промяната на името и прозападната външна политика на премиера Зоран Заев. На подобна следа от руски пари се натъкнаха и разследващи в Гърция. Става въпрос за финансиране на опозиционни депутати и граждански сдружения, които не са благосклонни към премиера Алексис Ципрас, не била подмината и православната църква. Руски милиардер финансирал безредици срещу новото име на Македония Според запознати Москва си е извадила поуки от провала си в Черна гора. Там по време на парламентарните избори през октомври 2016 г. руски и сръбски емисари са се опитали с насилие, дори с ползване на оръжие да сложат край на прозападния курс на адриатическата държава. Ето защо относно компромиса по името на Македония сега се залагало на друга по-мека тактика: soft power - етнически и религиозни прилики. Мнозинство на Балканите са славяните. Те, но също гърци и румънци, са православни християни. Смяна на името на Македония: 41,5% \"за\" и 35,1 - \"против\" Руски милиардер финансирал безредици срещу новото име на Македония", "date": "2018.08.09", "title": "\"Курир\": Дългата ръка на Русия в Македония"}
{"url": "http://clubz.bg/71674-teroristite_ot_hamas_izstrelqha_150_raketi_po_izrael", "text": "Бойци от палестинското ислямистко движение \"Хамас\" изстреляха вчера десетки ракети от ивицата Газа срещу Израел, който отвърна с въздушни удари, предаде Франс прес, като се позова на израелски и палестински източници. Както е известно, \"Хамас\" е определена като терористична организация от САЩ и Европейския съюз. Съдът на ЕС: \"Хамас\" остава в черния списък Към територията на Израел до момента са изстреляни около 150 ракети, съобщи в комюнике израeлската армия, цитирана от Би Би Си. Повечето от тях са паднали в необитаеми райони, а 11 са били прихванати от израелската система за противоракетна отбрана. Две обаче са паднали в град Сдерот, където има и ранени, посочиха от полицията и армията. Израелските военновъздушни сили съобщиха, че са поразили поне 12 мишени в Газа, включително фабрика за производство на бетон и на елементи за изграждане на тунели, както и военни обекти, отбелязва ДПА. Нетаняху: \"Хамас\" праща жени и деца на огневата линия Това става въпреки преговорите за постигане на напредък към евентуално примирие, за да се избегне четвърта за последните 10 години война, подчертава Ройтерс. Висш член на \"Хамас\" каза, че преговорите с посредничеството на ООН и Египет са \"в напреднала фаза\", а израелски висш парламентарист намекна за възможен пробив след четири месеца на конфронтация и сблъсъци, довели до взаимни заплахи с война. Здравното министерство в Газа съобщи, цитирано от ДПА, че при израелски въздушен удар в централния град Дейр ал Балах са загинали 23-годишна бременна жена и дъщеричката й на година и половина, а бащата е ранен. По-рано бе съобщено, че при израелски удар е бил убит и член на въоръженото крило на \"Хамас\". В резултат на ударите са ранени осем цивилни. При ракетния обстрел от Газа е бил ранен един израелец. Специалният пратеник на ООН за Близкия изток Николай Младенов изрази дълбока тревога от тази ескалация на насилието между Газа и Израел. Младенов каза, че ООН и Египет са предприели безпрецедентни усилия да се избегне сериозен конфликт, но предупреди, че ситуацията може бързо да се влоши, а това ще има ужасни последици за хората, предаде БТА. Нетаняху: \"Хамас\" праща жени и деца на огневата линия", "date": "2018.08.09", "title": "Терористите от \"Хамас\" изстреляха 150 ракети по Израел"}
{"url": "http://clubz.bg/71677-tibo_kurtoa_veche_shte_pazi_vratata_na_real_madrid", "text": "\"Реал\" (Мадрид) и \"Челси\" потвърдиха късно снощи трансфера на белгийския вратар Тибо Куртоа. Стражът, който получи отличието \"Златната ръкавица\" за страж № 1 на Световното в Русия, вече ще пази на Кралския клуб. Договорът е за шест години. Трансферната цена не е обявена официално. Според британските медии тя е около 35 милиона паунда (39 млн. евро). Като част от сделката хърватският национал и халф Матео Ковачич ще играе един сезон под наем в \"Челси\". Така \"Реал\" (Мадрид) си осигури една от големите трансферни цели през това лято. Кейлор Навас, който през последните години пазеше на \"белите\", явно ще е резерва на Куртоа. Часове по-рано \"Челси\" си осигури заместник на Куртоа - това е 23-годишният баск Кепа Арисабалага. Контрактът с него е за 7 години, а трансферната сума към \"Атлетик\" (Билбао) е рекордна за вратар - 80 милиона евро. \"Челси\" чупи рекорда за испански вратар Арисабалага е резерва на Давид де Хеа в националния отбор на Испания, като вече има един мач за \"Ла Роха\". Тази вечер затваря трансферният прозорец в Англия. Клубовете на Острова могат да правят входящи трансфери само до 19 часа наше време. До края на август само ще могат да продават футболисти.", "date": "2018.08.09", "title": "Тибо Куртоа вече ще пази вратата на \"Реал\" (Мадрид)"}
{"url": "http://clubz.bg/71665-ucheni_izdirvat_bolna_i_gladuvashta_skarlet", "text": "Американски морски биолози имат тежка задача - да намерят гладуващо и болно бебе косатка възможно най-бързо, разказва Си Е Ев. Гренландските китове пеят джаз Скарлет (или J50) е едва на 3 години и е една от особено заплашените косатки в Североизточния Тих океан. Косатките се следят и познават по снимки, а тя последно е забелязана на западния бряг на остров Ванкувър. Била е летаргична, изключително отслабнала и с дълги периоди на неактивност. Учените смятат, че става дума за инфекция и се надяват, че силна доза широкоспектърни антибиотици могат да спасят малката косатка. Планират досега неизползван в дивото метод - да дадат антибиотик на живи риби, с които местно племе да нахрани болната косатка. Освен това ще стрелят и по нея със спринцовки. WWF: Дивите животни са намалели с над 50% Проблем е, ако Скарлет е още в канадски води - тогава морските ветеринари няма да могат да я хранят. За да защитят морските бозайници от туристите, Канада имат пълна забрана за храненето на косатки, делфини и китове. Плаващ рИбот шпионира рибите под вода (видео) През последните години популацията от косатки в региона намалява заради липсата на храна. Основната диета на най-големите делфини е сьомгата, твърде популярна и сред хората и рязко намаляла през последните десетилетия поради комерсиален риболов. Не помага и фактът, че косатките имат изключително дълга бременност и едва 25% от малките в региона оцеляват до полова зрялост (15 години).  Куче плува със стадо делфини WWF: Дивите животни са намалели с над 50% Плаващ рИбот шпионира рибите под вода (видео) Куче плува със стадо делфини", "date": "2018.08.09", "title": "Учени издирват болна и гладуваща Скарлет"}
{"url": "http://clubz.bg/71673-fbr_arestuva_grupa_rusnaci_po_podozreniq_v_prane_na_pari", "text": "Американското Федерално бюро за разследване (ФБР) e арестувало още няколко руски граждани в рамките на разследване за голяма измама и пране на пари. Починал ли е руският беглец, издал на САЩ шпионката Анна Чапман? Новината за задържането съобщи руската агенция РИА Новости, като се позова на информация от Генералното консулство на Руската федерация в Ню Йорк. Първоначално са били арестувани петима руснаци - Максим Суверин, Станислав Лисицки, Алексей Ливадни, Николай Тупикин и Кирил Дедусев. Генералното консулство на Русия е отправило молба към ФБР да предостави достъп до задържаните и информация за адвокатите им.  Лондон започва проверки за прането на пари и имоти на богати руснаци През юли в Съединените щати беше арестувана 29-годишната Мария Бутина. Тя е обвинена в заговор и шпионаж в полза на чужда държава. Рускинята беше заснета от ФБР да вечеря на четири очи със заподозрян в шпионаж руски дипломат точно преди заминаването му от САЩ през миналия март. Освен това е разполагала с контактите на хора, които разследващите смятат за служители на руската Федерална служба за сигурност (ФСС), наследница на КГБ. Руски шпиони може да са влезли като унгарци в САЩ Полша арестува Марек В. - предполагаем руски шпионин Лондон започва проверки за прането на пари и имоти на богати руснаци Руски шпиони може да са влезли като унгарци в САЩ Полша арестува Марек В. - предполагаем руски шпионин", "date": "2018.08.09", "title": "ФБР арестува група руснаци по подозрения в пране на пари"}
{"url": "http://clubz.bg/71683-dvijenieto_kraj_pametnika_na_levski_spira_prez_uikenda", "text": "Кръстовището между булевардите \"Васил Левски“ и \"Цар Освободител\" при СУ \"Св. Климент Охридски\" ще бъде затворено този уикенд за цялостно преасфалтиране, съобщи зам.-кметът на София по транспорта Евгени Крусев по bTV днес. Ремонтна романтика от София (СНИМКИ) Той добави, че след това ще започне работа по реконструкцията на бул. \"Васил Левски\" в посока Паметника на Апостола, като там ще се работи без спиране на движението. Ангажиментът е за първия учебен ден там да бъде приключена изцяло реконструкцията и движението да бъде освободено, когато очакваме и трафикът да се засили, уточни той. 19 въпроса към Фандъкова за ремонтите в центъра През следващите седмици ремонтите в столицата продължават с нова сила. Бул. \"България\" ще е само с едно платно и две ленти, частично затворен бул. \"Пенчо Славейков\". Целта е голямата част от реконструкциите да приключат до 15 септември, стана ясно от интервюто на Крусев. Наред с това съобщи добра новина - тази събота една от ключовите трамвайни линии - номер 7, ще възстанови движението си до жк \"Борово\", вероятно заради преасфалтирането на бул. \"България\" между булевардите \"Иван Гешов\" и \"Гоце Делчев\" в платното в посока Бояна. Нов месец - нови ремонти и тапи в София По думите му разчетите са за около 20 дни работата да бъде приключена и да се прецени дали има време и за платното в посока центъра. Крайният срок за ремонтите по булеварда е 9 септември. До края на август първите етапи от мащабния ремонт на ул. \"Граф Игнатиев\" и пл. \"Славейков\" трябва да приключат, но проектът ще е напълно приключен до края на октомври. Вижте кое и как ще се ремонтира по \"Графа\" (СХЕМИ) 19 въпроса към Фандъкова за ремонтите в центъра Нов месец - нови ремонти и тапи в София Вижте кое и как ще се ремонтира по \"Графа\" (СХЕМИ)", "date": "2018.08.09", "title": "Движението край Паметника на Левски спира през уикенда"}
{"url": "http://clubz.bg/71666-zaplata_v_lyuksemburg_super_no_da_q_harchish_drugade", "text": "Благодарение на високите заплати Люксембург привлича много работници от чужбина. Това обаче прави жилищата много скъпи, а пътищата - натоварени. В Люксембург с най-много коли, поляците - с най-стари \"Амазон\" да плати €250 млн. на Люксембург, реши Еврокомисията За Анри Делесо този въпрос е до болка познат. Французинът, живеещ близо до границата, изминава за около час и 15 минути 72-та километра, които делят дома му в Мец от бизнесрайона Кирхберг в столицата на Люксембург. \"Преди пет години ми стигаха 45 минути от врата до врата\", спомня си мъжът, който е прехвърлил петдесетте. \"(Регионалната жп) линия между Франция и Люксембург обслужва всеки ден 12 000 пътници в едната и в другата посока\", обяснява той. \"В този район има само един път, който се качва към Люксембург, и един, който слиза към Франция\", допълва французинът. \"Фиат\" и \"Старбъкс\" ще доплащат данъци на Люксембург и Холандия В Люксембург са в ход строителни работи за 292 милиона евро за удвояване на пътищата между Бетембург на юг и френската граница, успокоява генералният директор на Люксембургските железници Марк Венглер. През март Люксембург обяви, че ще вложи допълнителни 110 милиона евро в железопътната линия до Франция. Удължаване на перони, укрепване на електрическото захранване, използване на влакове с по-голям капацитет, за да бъде увеличен 2.5 пъти броят на пътниците по регионалната жп линия до 2030 година. Във Франция живеят 52% от 182 000-те трансгранични работници във Великото херцогство. Люксембургската статистика очаква броят им да се увеличи с между 72 000 и 132 000 до 2035 г. HSBC прехвърля европейските  си дейности към Франция заради Брекзит  Средната цена на жилищата в малката държава е 729 292 евро - три пъти по-висока, отколкото от другата страна на границата, в Лотарингия, според данни от онлайн платформата за недвижими имоти AtHome.lu. \"Тук не плащам имотен данък, нито поземлен, няма ги всички тези данъци, които съществуват във Франция и ви товарят здраво\", разказва Дюмотие. Средната годишна заплата в Люксембург е 50 453 евро по данни на ОИСР - с 46% по-висока, отколкото във Франция. Компютърният специалист работил там повече от 15 години, преди да се върне във Франция. \"Ако бях останал в Люксембург, щях да вземам по 2500 евро бруто повече на месец\", изчислява той. Според него обаче \"Люксембург е капан\". Само в IT-сектора сме европейци по заплати През 2016 г. люксембургските работодатели са превели 10.6 милиарда евро на трансгранични работници, което прави от Великото херцогство третата по рода си дестинация в Европа според Евростат след Германия и Швейцария. \"Амазон\" да плати €250 млн. на Люксембург, реши Еврокомисията \"Фиат\" и \"Старбъкс\" ще доплащат данъци на Люксембург и Холандия HSBC прехвърля европейските  си дейности към Франция заради Брекзит  Само в IT-сектора сме европейци по заплати", "date": "2018.08.09", "title": "Заплата в Люксембург? Супер, но да я харчиш другаде"}
{"url": "http://clubz.bg/71671-legendarniqt_mustang_mina_granicata_ot_10_000_000_avtomobila", "text": "\"Мустанг\" (Mustang), култовият автомобил на марката \"Форд\" (Ford) и символ на американската култура, премина днес историческата граница от 10 милиона автомобила, предаде Франс прес. Те са произведени в завода в Детройт, историческата столица на автомобилостроенето в Америка. Този автомобил, честван в киното и в музиката и признат в целия свят като водещ културен обект на САЩ, си е спечелил правото на голямо празненство в централата на \"Форд\" в щата Мичиган. Празникът е в ключов за автомобилния производител момент: продажбите на \"Мустанг\" в САЩ всъщност са спаднали, но са се ускорили в чужбина, особено в Китай и Германия. \"Форд\" се обърна към носталгичното чувство на американците, за да отбележи този етап от историята на емблематичния автомобил, кръстен на дивите коне, препускали в американския Запад. Първият модел е бил представен през пролетта на 1964 година в Ню Йорк, няколко месеца преди обичайния календар на индустрията, след като вече бил разпалил любопитството, за да се превърне в икона. Боб Мерлис, който тогава е бил юноша, е присъствал на събитието. Той става историк на автомобила и си спомня:  \"Форд\" вече използва миналото си и фактора носталгия. Компанията представи през януари лимитирано издание на модела, кръстен \"Мустанг Булит\" (Mustang Bullitt), на името на известния филм от 1968 година, в който Стийв Маккуин кръстосваше улиците на Сан Франциско зад волана на един \"Мустанг\".   ", "date": "2018.08.09", "title": "Легендарният Mustang мина границата от 10 000 000 автомобила"}
{"url": "http://clubz.bg/71670-sasht_nakazvat_rusiq_zaradi_sluchaq_skripal", "text": "САЩ обявиха, че възнамеряват да наложат нови икономически санкции на Русия, след като са установили, че Москва стои зад нападението с нервнопаралитичния агент новичок срещу бивш руски шпионин във Великобритания, предадоха Франс прес и Ройтерс. След отравянето в началото на март в град Солсбъри на бившия руски двоен агент Сергей Скрипал и дъщеря му Юлия , заяви в комюнике говорителката на Държавния департамент Хедър Науърт. Съгласно американския закон за химическите оръжия това заключение води до налагане на икономически санкции, които се очаква да влязат в сила в края на месеца - на или около 22 август, добави говорителката, без да конкретизира какви ще са санкциите. Белият дом: Санкциите остават, докато Русия не върне Крим на Украйна Винаги сме казвали съвсем ясно, че сме съгласни с изводите, че става въпрос за нервнопаралитичния агент новичок и че виновният в крайна сметка е Руската федерация, заяви вчера пред журналисти висш представител на Държавния департамент.  каза представителят, пожелал анонимност. Възможно е засегнатата от санкциите търговия да достигне стотици милиони долари. От Русия зависи колко драстични ще са последиците, подчерта той. След влизането в сила на тези санкции Русия ще разполага с 90 дни да даде надеждни гаранции, че повече няма да използва химически оръжия и да разреши инспекции от страна на ООН и други международни наблюдаващи организации. Ако това не стане, ще бъде наложена втора серия   санкции, като  , подчерта висшият представител. Кремъл е бил уведомен за това решение на Вашингтон вчера, отбелязва АФП. Говорител на британското правителство приветства новината за санкциите. САЩ ще наложат санкции на Русия заради случая „Скрипал“, коментира британският вестник  . Изненадващите мерки бяха обявени от Държавния департамент, според който Кремъл  Британското правителство приветства решението, което е стимул за дипломатическите му усилия да спечели подкрепата си за твърдението, че Русия стои зад атаката през март на Сергей Скрипал, бивш двоен агент, и дъщеря му Юлия. Руски военни разузнавачи отровили Скрипал? Те оцеляха, след като са били изложени на действието на руския нервнопаралитичен агент новичок. Три месеца по-късно една британка, Дон Стърджис, почина, след като е била отровена от същото вещество в град, близо до Солсбъри. Действията целят да окажат \"натиск върху Русия\", за да докаже спазването на международната забрана за използване на химическо оръжие. Санкциите могат да окажат въздействие върху търговията в размер на стотици милиони долари. Те биха могли да засегнат 70 процента от руската икономика и 40 процента от работната сила, заявиха служителите, тъй като ще се прилагат за всички държавни и държавно финансирани предприятия. Русия многократно отрече участието си в атаката срещу Скрипал. Великобритания сподели доказателствата със съюзниците, сочещи отговорността на Кремъл, което доведе до най-голямото масово експулсиране на руски агенти, работещи под дипломатическо покритие от Запад. Повече от 120 дипломати бяха експулсирани, включително 60 от Америка. Песков: Новите санкции не са в духа на срещата между Путин и Тръмп Изглежда че американската реакция се основава на собствено разследване на инцидента в Солсбъри. Говорител на премиера заяви, че Великобритания приветства \"това по-нататъшно действие на нашите американски съюзници\" и добави: Великобритания е разтревожена от очевидните усилия на президента Тръмп да подобри отношенията си с руския президент Владимир Путин, включително и на среща между двамата лидери в Хелзинки и последващо споразумение да се срещнат отново. Хамиш де Бретън Гордън, експерт по химическите оръжия, каза: Руските финансови пазари се сринаха днес, след като САЩ обявиха късно снощи поредните нови санкции срещу Русия. Акциите на Аерофлот спаднаха с 12.2 процента до 98.15 рубли за акция, акциите на банка ВТБ се понижиха със 7.6 процента до 0.04221 рубли, а обикновените акции на Сбербанк - с 5.8 процента до 182.06 рубли за акция, предаде ТАСС.  Понижение има и при акциите на Мечел - с 5 процента до 86.75 рубли за акция, при холдинга Ен+ (En+) с 4.3 процента до 276 рубли, както и при акциите на Русал - с 3.7 процента до 24.04 рубли. При отварянето на търговията рублата също силно поевтиня. Курсът на долара надхвърли 66 рубли за първи път от средата на ноември 2016 година, а курсът на еврото надвиши 77 рубли за първи път от 16 април т.г. Руски военни разузнавачи отровили Скрипал? Песков: Новите санкции не са в духа на срещата между Путин и Тръмп", "date": "2018.08.09", "title": "САЩ наказват Русия заради случая \"Скрипал\""}
{"url": "http://clubz.bg/71680-sled_sedem_godini_vojna_asad_i_kyurdite_dyrjat_siriq", "text": "Сирийският президент Башар Асад, срещу чийто режим седма година се води гражданска война, контролира по-голямата част от Сирия, става ясно от данни, публикувани от турското издание Yeni Safak. Кюрдите са вторите на картата на раздираната от гражданска война държава. Сирия поиска да й върнат бежанците Сирийският народ продължава да страда заради конфликта, в резултат на който над 5 милиона сирийци са бежанци, а други 6 милиона са разселени вътре в страната. В същото време за последните 4 месеца подкрепяните от САЩ сирийски кюрдскиОтряди за народна самоотбрана (ОНС) и Кюрдската работническа партия (ПКК) са увеличили подконтролната си територия от 25 на 28% от цяла Сирия. Жената на Асад с рак на гърдата Според изчисленията на държавната Анадолска агенция между 18 април и 8 август ОНС/ПКК и сирийските правителствени сили са увеличили своите територии, докато въоръжената опозиция и \"Ислямска държава\" са загубили позиции, отбелязва вестникът. През последните четири месеца правителството в Дамаск е повишило с 1% контрола си над Сирия и сега управлява 109 136 кв. км от общо 185 180 кв. км, колкото е цялата територия на държавата. Путин: Не планираме изтегляне от Сирия Турското издание посочва, че режимът на Асад, понякога нарушавайки договорките от Астана, си е върнал районите Източна Гута, Дераа и Кюнейтра, които по-рано бяха на въоръжената опозиция. След турската военна операция \"Маслинова клонка\" в началото на годината ОНС/ПКК са загубили част от подконтролните си райони си, но за сметка на това имат териториални придобивки в източната част на Сирия. Турската армия обгради контролирания от кюрдите Африн Сирийските кюрди, наречени от турското издание \"терористична групировка\", с въздушната подкрепа от САЩ са разпрострели властта си в Сирия над 55 967 кв. км спрямо 51 379 кв. км в началото на разглеждания период, или 27.7% от територията на страната при 25% по-рано. Терористичната групировка \"Ислямска държава\" в момента присъства в три различни сирийски района с обща площ 6 040 кв. км. През посочения период тя е загубила около 3700 кв. км и сега контролира едва 3.3% от цялата територия на страната, макар допреди близо три години да контролираше половин Сирия и една трета от Ирак. Първите избори след \"Ислямска държава\" Днес ДАЕШ (арабският акроним за \"Ислямска държава\") продължава да е активна в няколко села на изток от река Ефрат, източните селски райони на провинция Хомс и някои квартали на Ас Сувейда. След като загуби предградието на Дамаск Източна Гута през април, въоръжената опозиция и антиправителствените сили се евакуираха и от провинциите Дераа и Кюнейтра след споразумение с Русия и Дамаск. Български оръжия попадат в \"Ислямска държава\" Съгласно данните на турското издание опозицията в момента контролира 18.625 кв. км, или 10% от територията на Сирия. Тя все още властва в североизточната провинция Идлиб, Западно Алепо, северните селски райони на Туркменската планина и Латакия и региона Ат Танф, в близост до границата на Сирия с Ирак и Йордания. Съюзници на Асад влязоха в Африн в помощ на кюрдите Отбелязва се, че 4147 кв. км от 18 625-те километра, контролирани от въоръжената опозиция, са зоните, освободени в хода на турските военни операции \"Щит на Ефрат\" и \"Маслинова клонка\". Още 7700 кв. км в източносирийския район Ат Танф пък са под контрола на подкрепяните от САЩ въоръжени формирования. Жената на Асад с рак на гърдата Путин: Не планираме изтегляне от Сирия Турската армия обгради контролирания от кюрдите Африн Първите избори след \"Ислямска държава\" Български оръжия попадат в \"Ислямска държава\" Съюзници на Асад влязоха в Африн в помощ на кюрдите", "date": "2018.08.09", "title": "След седем години война: Асад и кюрдите държат Сирия"}
{"url": "http://clubz.bg/71684-otvlecheni_deca_podgotvqni_za_masovi_ubijci_v_sasht", "text": "Преди дни полицията на щата Ню Мексико, САЩ, освободи 11 деца на възраст от 1 до 15 години от лагер, където са държани при нечовешки условия. Открити бяха и останките на починало дете. Сега става ясно, че непълнолетните са били подготвяни за извършители на масови убийства в училища на територията на Съединените щати. Това разкриват съдебни документи, цитирани от американската телевизия  . Двама мъже и три жени, открити в лагера заедно с децата, бяха арестувани. Един от тях е Сирадж Уахадж, заподозрян за отвличането на своя четиригодишен син, който живеел в щата Джорджия с майка си и втория си баща. Лагерът е открит от властите в Ню Мексико именно по време на разследването за отвичане. Починалото дете е синът на Уахадж, стана ясно по-късно. Според прокуратурата 39-годишният мъж е откарал детето в построен от него лагер в Ню Мексико, където го е обучавал да стреля с пушка, за да използва тези умения, участвайки в масови убийства из учебните заведения в страната, пише в документите, цитирани от Ен Би Си. Останалите деца също са били обучавани да използват оръжия. Двамата мъже и трите жени, вероятно майки на някои от децата, са открити \"в най-лошите условия и мизерия, каквито съм виждал\", посочи служител на реда. Всички заподозрени са арестувани и обвинени в малтретиране на деца. Смъртта на четиригодишния син на Уахадж все още се разследва, затова засега няма обвинения по случая. Преди три дни Франс прес информира, че при операцията в селцето Амалия, Ню Мексико, на 3 август Уахадж и друг мъж на име Лукас Мортен били открити заедно с жените и децата в \"тясна каравана, вкопана в земята, покрита с найлон, без вода, канализация и ток\". Всички приличали на \"бежанци от третия свят\", нямали храна, нито прясна вода, били боси, немити и облечени само с мръсни парцали. Мъжете били въоръжени с щурмова пушка АР-15 и четири пистолета.", "date": "2018.08.09", "title": "Отвлечени деца подготвяни за масови убийци в САЩ"}
{"url": "http://clubz.bg/71678-mito_ochite_rabotel_pri_bivshiq_shef_na_kriminalna_policiq_v_burgas", "text": "Откога познава Димитър Желязков-Митьо Очите, как го е взел на работа и защо в момента го освобождава, как се развива бизнесът на фирмата и какви са били задълженията на Очите в нея - на тези и още въпроси отговаряше пред бТВ тази сутрин Иван Владимиров - управител и съдружник в охранителната фирма \"Аркус секюрити\" в Бургас. Самият Владимиров, преди да влезе в охранителния бизнес, е бил на висока позиция в полицията в Бургас - шеф на районни управления и началник на сектор \"Криминална полиция\". До 2004 г., когато се пенсионира.  Мрежата на Очите: кой казва, че ВИС-2 е мъртва? Димитър Желязков е назначен в \"Аркус секюрити\" през 2015 г., а в момента тече процедура по освобождаването му от работа - \"така че да му запазим правата\", обясни Владимиров тази сутрин. Причината за освобождаването му не е арестът, а здравословното състояние на консултанта, става ясно още от думите на работодателя му. Желязков бил назначен като консултант с идеята личните му контакти и връзки да доведат до привличане на повече клиенти. Желязков е бил препоръчан за работа в компанията от негов познат. По думите на работодателя - въпросният познат \"не представлява интерес\" за обществеността,  (общинският съветник в Бургас и бизнесмен, който е и съдружник в охранителната фирма и бе задържан с Очите в Истанбул - б.р.). Прокуратурата проверява изнася ли \"Аркус\" оръжие за Сирия Иван Владимиров разказа, че служителят му е бил в Турция (където бе задържан и чака екстрадиция, след като бе обявен за международно издирване след акция на полицията в Бургаско - б.р.) заради лечението си. Именно в Турция Желязков си правил няколко операции, имало усложнения и се лекувал там след атентата срещу него през 2016 г. От думите на управителя на фирмата се разбра след нарочен въпрос, на който той отговори утвърдително, че Митьо Очите е бил в отпуск във времето, в което е задържан в Истанбул. Иван Владимиров обяви, че познава Димитър Желязков от двайсетина години. Настоящият шеф на охранителната фирма познавал всички хора в региона, които са били \"от оперативен интерес\" през годините, поради полицейската си работа.  Попитан защо взема на работа \"доказан престъпник, който сам се е признавал за водач на организираната престъпна група за наркотици\", Владимиров реши да припомни:  Бенчо Бенчев вече е с призовка. Като обвиняем Владимиров не каза какви са връзките на Димитър Желязков, а уточни, че дали даден човек върши работата, за която е назначен, добре, се разбира в хода на работата. Не отговори какви обекти за охрана е привлякъл консултантът му. Но отрече в поредица разменени въпроси и отговори да е подставено лице на Желязков в \"Аркус секюрити\". Това стана, след като водещата Мария Цънцарова извади съдебни показания на самия Димитър Желязков, в които той първоначално казва, че е \"взел\" Владимиров на работа от други охранителни фирми, но непосредствено след това поправил показанията с това, че \"познава Владимиров\" от други фирми. , заяви Владимиров. Иван Владимиров опроверга и разследване на бТВ, според което синът му Методи, който работи в местния затвор, където Митьо Очите излежаваше присъда, е бил част от схема за наркотици. Въпросното разследване шефът на \"Аркус секюрити\" нарече \"скалъпено\" и изрази увереност, че това ще се разбере, както и кой \"плаща\" за това. Владимиров потвърди, че дъщеря му работи в полицията, но категорично отрече тя да има нещо общо с разследващи функции или работа по случаи, свързани с Митьо Очите, защото е на длъжност юрисконсулт и се занимава със съвсем други работи.  За общинския съветник от Бургас, голям бизнесмен и съдружник в \"Аркус секюрити\" Бенчо Бенче, Иван Владимиров каза, че двамата се познават от над 20 години.  Владимиров обясни, че не е знаел защо Бенчев се е оказал в Истанбул и бе задържан с Димитър Желязков. По думите му не може да е наясно с денонощния живот на хората, с които работи. Разговорът се върна и назад към 2016 г., когато при опит за покушение срещу Митьо Очите в Несебър загина един от гардовете на \"Аркус секюрити\". Въпросният гард към онзи момент е и съдружник във фирмата, а след това дяловете му наследяват роднините му. По думите на водещата Цънцарова - която обясни, че се позовава на протоколи от разпити, въпросните роднини се били отказали доброволно от акциите в охранителната фирма \"срещу нула лева\". Владимиров отново обвини водещата във внушения и заяви, че прехвърлянето на дялове тогава се е движело от адвокати и ако е бил предупреден да подготви документи за събитията тогава, е щял да го направи, за да може да отговаря на конкретните въпроси.  По думите на Владимиров убитият гард, който е бил негов служител, и Очите са били приятели. И отрече да има договор, според който гардът и съдружник във фирмата да е бил личен охранител на консултанта във фирмата.  Прокуратурата проверява изнася ли \"Аркус\" оръжие за Сирия Бенчо Бенчев вече е с призовка. Като обвиняем", "date": "2018.08.09", "title": "Митьо Очите работел при бившия шеф на Криминална полиция в Бургас"}
{"url": "http://clubz.bg/71675-jenata_na_asad_s_rak_na_gyrdata", "text": "Съпругата на президента на Сирия Башар Асад - Асма, е диагностицирана с рак на гърдата. Според появилите се вчера съобщения болестта й е в ранен стадий. Сирия поиска да й върнат бежанците \"Аз съм от този народ, който показа на света непоколебимост, сила и способност да се справя с трудностите. И моята решителност произтича от вашата решителност и твърдост от всички предишни години\", казва тя, добавяйки снимка с бинтована ръка, на която е усмихната. \"Ди Велт\": Иран вече е вкоренен в Сирия На 11 август Асма Асад навършва 43 години. Тя става съпруга на настоящия президент на Сирия през 2001 г. Същата година се ражда синът им Хафез, през 2003-та дъщерята Зейн, а през 2004-та и вторият им син Карим.  Сирия планира внос на жито от България и Румъния Сирия е раздирана от гражданска война от пролетта на 2011 година, избухнала след протести срещу режима на Асад. В резултат на това над 5 милиона сирийци напуснаха страната и са бежанци, а други 6 милиона са вътрешно разселени. Международната общност така и не намери мирен изход от конфликта, както и решение за съдбата на Асад. ООН: И двете страни в Сирия извършват военни престъпления \"Ди Велт\": Иран вече е вкоренен в Сирия Сирия планира внос на жито от България и Румъния ООН: И двете страни в Сирия извършват военни престъпления", "date": "2018.08.09", "title": "Жената на Асад с рак на гърдата"}
