{"url": "http://clubz.bg/65349-emil_koshlukov_podkrepi_deklaraciq_na_bnt_v_zashtita_na_goran_blagoev", "text": "Водещият на \"Още от деня\" по БНТ Емил Кошлуков изчете декларация в защита на журналиста Горан Благоев. Вчера Благоев стана обект на недоспутими нападки от страна на лидера на \"Атака\" Волен Сидеров. Благоев и Сидеров бяха един след друг гости на Кошлуков, като темата бе скандалът с визитата на руския патриарх Кирил. Сидеров: Кой е тоя Горан Благоев? Още ли води предаване по БНТ Декларацията е от името на журналистическите дружества в БНТ. В нея се казва, че Сидеров е нападнал Благоев с обидни квалификации, като повод за атаката е било аргументирано мнение за изявленията на руския патриарх.  Това се казва още в декларацията. Ръководството на БНТ изтъква, че стои зад екипа на предаването \"Вяра и общество\", чиито водещ е Благоев. Видеото от прочетената от Кошлуков декларация може да се види  Един Мунчо за Горан Един Мунчо за Горан", "date": "2018.03.13", "title": "Емил Кошлуков подкрепи декларация на БНТ в защита на Горан Благоев"}
{"url": "http://clubz.bg/65342-izboryt_na_trymp_za_shef_na_cru_jena_izmychvala_zapodozreni", "text": "С последното кадрово решение на президента на САЩ Доналд Тръмп Джина Хаспъл може да стане първата жена директор в историята на ЦРУ. Още когато беше назначена от Тръмп за заместник-директор на агенцията през февруари 2017 г., това вече беше пробив - за първи път жена стигаше до толкова висок пост в щатското разузнаване. Хаспъл е разузнавач от кариерата, колегите ѝ я харесват, защото действа като интегриращ фактор в общността. За нея високи оценки даде бившият директор на Националната служба за сигурност Джеймс Клапър. Тя е в ЦРУ от 1985 г. и по-голямата част от тези 33 години е изкарала под прикритие. Това обяснява и защо за медиите в САЩ беше толкова трудно да открият нейни снимки, когато стана зам.-директор на ЦРУ. Хаспъл е с голям опит, тъй като е участвала в редица международни операции. Във Вашингтон е заемала няколко високопоставени позиции,включително заместник-директор на Националната служба за прикритие и заместник-директор на Националната служба за прикритие за външно разузнаване и тайни операции. Тръмп уволни държавния секретар Рекс Тилърсън Тръмп похвали Хаспъл при номинацията ѝ днес като отбеляза, че двамата с Майк Помпео (досегашния ѝ шеф в ЦРУ, който замества Рекс Тилърсън като държавен секретар на САЩ) са \"работели чудесно заедно повече от година и са изградили взаимно уважение\". \"След 30 години като офицер от ЦРУ, за мен е чест и съм благодарна на президента Тръмп за възможността да бъде предложена за следващ директор на Централното разузнавателно управление\", коментира Хаспъл повишението си пред \"Вашингтон пост\". В биографията ѝ обаче има доста тъмни петна. През 2002 г. тя ръководи затвор на ЦРУ в Тайланд, където заподозряни като терористи са разпитвани и, както разследване по-късно установява, подлагани на жестоки мъчения. Самата тя е играла голяма роля при разпитите с изтезания, сочи разследване на \"Ню Йорк таймс\" от 2017 г. По-късно тя е замесена в унищожаването на записите от разпитите. Смята се, че е участвала в разпитите на поне двама от задържаните Абу Зубаядах и Абд-ал-Рахим ал-Нашири. Смята се, че е използвана т. нар. Waterboarding техника. При нея разпитваният е завързван за дъска, която е леко наклонена, върху устата му се слага кърпа и започва да се излива вода върху лицето му като в един момент той диша все по-трудно и има усещането, че белите му дробове се пълнят с вода.  Това е много опасно и крие реална заплаха за живота на подлагания на тази \"техника\".  След 11 септември на мъчението са били подлагани трима задържани от ЦРУ. Абу Зубаядах, обвинен, че е помагал на Ал Кайда, е първият, който минава през това изтезание. В затвора на ЦРУ в Тайланд, 83 пъти. Друг член на Ал Кайда Абд- ал Рахим ал -Нашири, обвинен в участие в атентан в Йемен през 2000 г. , е подлаган на това изтезание два пъти в Тайланд. Кхалид Шейх Мохамед, обвинен, че е един от главните организатори на атаките от 11 септември, минава през изтезанието 183 пъти. \"Техниката\" е мъчителна - причинява конвулсии и повръщане. Вътрешен доклад на ЦРУ описва състоянието на Кхалид като \"серия от почти удавяния\". Абу Зубаядах преставал да реагира, а от устата му излизали мехурчета. Сред другите мъчения, на които са подлагани задържаните в затвора на ЦРУ, са били лишаването от сън, поставянето на хора в ковчези, глад и т. н. Методът за изтезания с наливането на вода датира от средните векове, в САЩ започва отново да се прилага след 11 септември 2001 г. Забранен е при президента Барак Обама.  В интервю по ABC News преди време Доналд Тръмп беше попитан какво мисли за тази \"техника\". Той отговори, че е питал хора на най-високо ниво в разузнаването: \"Работи ли, работи ли мъчението?\". И отговорът бил: \"Да, абосолютно\". При което той отиде по-далече и обяви: \"Дали смятам, че работи? Да, абсолютно\". Оше при назначаването за зам.-шеф на ЦРУ на Джина Хаспъл \"Ню Йоркър\" написа: \"Изглежда, че дебатите за изтезанията в ума на президента, ако въобще е имало такива, са приключили\".", "date": "2018.03.13", "title": "Изборът на Тръмп за шеф на ЦРУ - жена, измъчвала заподозрени"}
{"url": "http://clubz.bg/65346-shel_zapochva_pyrvi_prouchvaniq_za_gaz_v_cherno_more", "text": "Shell Exploration & Development планира да извърши проучвателен сондаж за газ в блок \"Хан Кубрат\" в Черно море, става ясно от инвестиционното предложение, което компанията е изпратила до министъра на околната среда и водите Нено Димов. Предвижда се работата да продължи между 70 и 90 дни в периода от септември 2018 до края на 2019 г. \"Шел\" скоро започва сондажи за петрол и газ в Черно море По договор Shell Exploration & Development трябва да инвестира 18.6 млн. евро в 2D и 3D сеизмични проучвания и в мерки за опазване на околната среда. Отделно компанията плати и бонус на държавата от 4.9 млн. евро. Договорът ѝ е петгодишен до 2021 г. с опция за удължаване. Компанията държи правата за проучване и в съседния блок в турски води, където още преди три години беше направен успешен сондаж. Блокът \"Хан Кубрат\" (преди познат като \"Силистар\") е с обща площ от близо 7 хил. кв.м. \"Шел\" казва до края на годината има ли нефт в Силистар Предвижда се площадката да е на около 60 км от брега, където водата е с дълбочина 1200-1500 м. За проучването ще се използва конвенционална технология, съобщават от компанията. Досега Royal Dutch Shell правеха само триизмерни сеизмични проучвания в блока, разположен в южната част от българските води на Черно море до Силистар. Компанията проучва района от 2015 г., когато получи разрешение за търсене и проучване от втория кабинет на Бойко Борисов \"Шел\" казва до края на годината има ли нефт в Силистар", "date": "2018.03.13", "title": "\"Шел\" започва първи проучвания за газ в Черно море"}
{"url": "http://clubz.bg/65350-partnor_na_berezovski_udushen_v_london", "text": "Николай Глушков - съратник и партньор на покойния руски олигарх Борис Березовски, е открит мъртъв в Лондон, съобщиха британските медии. 68-годишният бизнесмен бе в миналото зам. генерален директор на авиокомпанията \"Аерофлот\". Тялото му било открито от негови близки. По него имало следи от удушаване. Засега не е ясно дали той е убит или сам е сложил край на жиота си. Самият Березовски, който бе получил политическо убежище във Великобритания, бе намерен обесен в банята на дома си край Лондон през 2013 г. Въпреки всички подозрения най-популярната версия остава самоубийство. Поне на нея навежда шалът, омотан около врата му. Агенти на Москва отровили и зетя на Березовски? Това се случва на фона на задълбочаващия се скандал с отровения на 4 март във Великобритания бивш руски двоен агент Сергей Скрипал. Той и дъщеря му са в тежко състояние в болница. Вчера стана ясно, че Скотланд ярд разследва възможността руските спецслужби да са отровили и Георгий Шупе - бивш зет на Березовски. Има подозрение, че той е бил отровен няколко седмици преди Скрипал. Днес обаче руската агенция РБК публикува изказване на самия Шупе, в което той категорично отрича да е бил отравян, а твърди, че просто се почувствал зле. Шпионинът Скрипал се страхувал за живота си Глушков бе руски бизнесмен. През 1989-1991 г. той бе шеф на отдел, а след това - зам. генерален директор на създаденото от Борис Березовски \"ЛогоВАЗ\" АД. То се занимаваше със свободна продажба на изтеглени от западните пазари коли, произведени в заводите ВАЗ, предимно от марката „Лада“. През 1996 г. Глушков стана зам. генерален директор на \"Аерофлот\". 4 години по-късно бизнесменът бе арестуван по дело за присвояване на средства от авиокомпанията, обвинен в мошеничество, пране на престъпно натрупани пари и задържане на валутни печалби от чужбина. През 2004 г. Свердловският съд в Москва го осъди на 3 години и 3 месеца затвор. Но той бе освободен в съдебната зала, тъй като бе излежал срока. През последните години Глушков живееше във Великобритания, където получи политическо убежище през 2010 г. Преди година Свердловският съд в Москва осъди бизнесмена задочно на 8 години колония с общ режим за присвояване на средства от \"Аерофлот\" през 90-те г. на ХХ век. През 2011 г. Николай Глушков свидетелства в лондонски съд по дело, заведено от Березовски срещу друг руски олигарх - Роман Абрамович, който обаче запази добрите си контакти с Кремъл. Тогава бизнесменът заяви пред магистратите, че е бил взет за заложник от администрацията на руския президент Владимир Путин. Така тя се опитала да натисне Березовски да продаде телевизионната програма ОРТ. Березовски обвини Абрамович, че го е измамил за 5 милиарда долара, и твърдеше, че двамата са били партньори в петролната компания \"Сибнефт\" през 90-те г. Абрамович отрече. Съдията отхвърли иска на Березовски и го обяви за умишлено непочтен. Глушков бе доста недоволен от съдебното решение и го обжалва заради проявено според него пристрастие. В същото време Березовски изчезна от публичния живот. И бе намерен мъртъв преди 5 години. Самият Глушков бе доста скептичен към версията за самоубийство на съратника си. Още тогава той заяви пред в. \"Гардиън\", че е убеден в убийството му. Бизнесменът продължи да разследва няколко месеца обстоятелствата около смъртта на Березовски. Той призна, че малко преди съратникът му да умре двамата са се карали. Шпионинът Скрипал се страхувал за живота си", "date": "2018.03.13", "title": "Партньор на Березовски удушен в Лондон"}
{"url": "http://clubz.bg/65351-fifa_otnovo_zaplashi_gyrciq_s_izvajdane_ot_futbola", "text": "Гръцката футболна федерация за пореден път е заплашена с изваждане от международния футбол, съобщават медиите в южната ни съседка. Днес ФИФА е изпратила писмо до централата в Атина с предупреждението.  Как гръцко-руският бизнесмен Савидис нахлу с пистолет на терена (СНИМКИ, ВИДЕО) То гласи, че може да се стигне до замразяване на членството във ФИФА, което практически означава, че гръцките отбори ще се окажат в изолация от всички турнири. Депешата дойде след прекратения мач между ПАОК и АЕК в неделя в Солун. Срещата бе спряна от главния съдия, тъй като собственикът на ПАОК, руско-гръцкият мултимилонер Иван Савидис, нахлу на терена с пистолет и въоръжена охрана, извади тима и потърси саморазправа с рефера и хора от щаба на столичния клуб. Като резултат правителството спря първенството в елитната Суперлига. ФИФА апелира футболните хора в страната да се справят с напрежението по стадионите. Често мачове се прекратяват заради хулигански прояви на феновете или на клубни босове. В последните години това е трето предупреждение от страна на световната централа към Гърция.  ФИФА недоволства и това, че се стига дотам правителството да спира първенството. Презумпцията е, че държавата няма право да се меси във футболните дела. Гръцката федерация членува във ФИФА и УЕФА и работи по документи, чрез които би трябвало да се решават казуси като този със Савидис. Зам.-министърът на културата и спорта Георгиос Василиадис коментира, че не се страхува от санкция на ФИФА. Напрежението е голямо и първенството трябваше да спре, а футболните босове да поемат отговорност, заяви той. Междувременно Иван Савидис се извини за постъпката си в съобщение до медиите и феновете: Прокуратурата в Солун започна досъдебно производство срещу Савидис. Освен богаташа ще бъде разследвана и полицията, която е пренебрегнала заповед босът да бъде арестуван.", "date": "2018.03.13", "title": "ФИФА отново заплаши Гърция с изваждане от футбола"}
{"url": "http://clubz.bg/65347-evrokomisiqta_poiska_ednakvi_prava_za_socialnoosigurenite_v_es", "text": "Европейската комисия представи днес предложение за обособяване на Европейска служба по труда и инициатива за осигуряване на достъпа до социална закрила на всички работещи.  Препоръката е насочена към подобряване на социалната закрила на европейските граждани, които не работят на пълно работно време по безсрочни трудови договори, или са самостоятелно заети лица. Те често не са достатъчно добре осигурени от системата за социална закрила - нямат осигуряване срещу безработица или достъп до пенсионни права.  Препоръката предвижда улесняване на прехвърлянето на социалноосигурителните права от едно работно място на друго, гаранции, че работещите ще да могат да натрупват и предявяват подходящи права и равни условия за наетите и самостоятелно заетите лица при присъединяването им към съответните системи за социална сигурност. Еврокомисията предлага реформа на ДДС Европейска служба по труда пък ще предоставя на гражданите и дружествата информация за възможности за работа, схеми за мобилност, стажове и обучения, както и насоки за правата и задълженията, когато европейците живеят или работят в друга страна от ЕС.  Тя ще подкрепя сътрудничеството между националните власти в трансгранични спорове, като им помага да осигурят лесно спазване на правилата за защита на мобилността. Досега в ЕС има обемно законодателство за свободното движение на работници, като много правила се изменят, например при съгласуване на системите за социална сигурност в ЕС и за командироването на работници за предоставяне на услуги.  Очаква се Европейската служба по труда да бъде създадена като нова децентрализирана агенция на ЕС и се очаква да започне работа догодина.  Предстои предложенията да бъдат разгледани и приети от Съвета на ЕС.", "date": "2018.03.13", "title": "Еврокомисията поиска еднакви права за социалноосигурените в ЕС  "}
{"url": "http://clubz.bg/65335-iskame_si_blagodarnostta_iskame_si_robstvoto", "text": "Защо тази метафора ли? Ами защото в 21 век суверенни държави продължават да се изясняват кой какво на кого дължи и дали достатъчно е благодарен. Нямам предвид само просташкия жест на руския патриарх, който си позволи да се кара, че не му се благодари достатъчно – православие и славянство са инструменти на руската имперска политика, това за никого не е изненада. Въпросът е в ирационалното разрастване на благодарността към Русия точно в сърцевината на българската идентичност. Мислехме, че с края на комунизма това ще се поуспокои, но се излъгахме: просто благодарността премина в режим на скандал. Не съм русофоб, израснал съм с руска литература и музика, нямам никакво съмнение, че влиянието на тази велика страна е много важно за това, което сме. Но само то ли ни е формирало? Хайде да почнем да благодарим на гърците, приемници на Византия, задето са ни християнизирали, та даже императорът Михаил ІІІ дал името си на кръщелника си княз Борис! Или да целуваме до края на живота си ръка на Белгия, от която сме взели Търновската конституция, лъва и мотото „Обединението прави силата“. В историята нещата се помнят, изучават, ако щете използват се за хвърляне на мостове между народите – но да авторизираш дадено събитие и да претендираш за дивидент е просто идеология. Ще кажете Руско-турската война е историческо събитие, много по-важно от някакво си лъвче. Работата е там, че в историята има различни важни събития и при добро желание винаги ще се намери друг случай, когато Москва е действала против нашия интерес. Вземете размяната на черкези срещу българи, вземете позицията ѝ по време на Съединението и „отзоваването“ на нещастния Батенберг. Демагозите по определение опростяват историята до формулата „черно робство - героично освобождение - идваме на власт ние“. Да сведем Руско-турската война до славянски алтруизъм е наивно. От друга страна голяма е била народната подкрепа за войната, представяна като освобождение на поробени братя (впрочем голямо е и разочарованието, когато руският мужик вижда, че братята-роби в европейска Турция живеят далеч по-добре и са по-свободни от него). Обръщам внимание на това, че историческият процес е сложно и противоречиво нещо и когато абсолютизираме един негов момент изпадаме в синдрома благодарност, който ни разрушава отвътре. Кои сте вие? Ами ние сме тези, които руският император създаде. Какво е характерно за вас? Ами че сме благодарни. През 1807 Наполеон изтласква Прусия и създава Варшавското Херцогство; има и бюст на великия французин, а по всякакъв повод биват припомняни топлите връзки между двата народа. Но как си представяте гордите поляци да възприемат за национален празник подписването на Тилзидския мирен договор между Наполеон и руския император? Или друго. Французите - вечно благодарни на германците, задето едно тяхно племе франки са създали държавата им - развяват немски знамена по Шан-з-Елизе. Руснаците – вечно задължени на шведите, лутерански пастор отива да протестира в Москва, защо не е почетен като скандинавец цар Рюрик… Желязната хватка на благодарността се затяга периодически около шията на България; основна роля играят, разбира се, местните елити, където „русофил“ е политическа категория, колкото и печално да изглежда това отстрани. По съветско време благодарността беше повдигната на квадрат като „двойно освобождение“, а национален празник стана денят, в който съветските войски окупират страната. Благодарни пионери седяхме с автомати пред паметници и произнасяхме клетви. Сега трета серия – православието ще ни спасява от застрашителната Европа, където бродят джендъри и тровят децата ни с лоши храни. Ако сме приели, че тази страна е създадена от Русия, всяко непокорство започва да звучи не просто като политическо решение, а като морално провинение. Като се включи и църквата няма спасение и на оня свят! Дето казал Тарас Булба на сина си предател, тръгнал с католиците: „Аз съм те родил, аз ще те и убия“. Но и нашите не са съвсем абдали. Срещу смазващия дар на свободата, за който трябва да сме благодарни от детската градина до старческия дом, ние отдавна сме измислили предварителния контра-дар на кирилицата (майстор на това жиу-жицу е още дядо Вазов!). Схващате ли номера? Всъщност нищо не дължим на Русия, защото предварително ние сме я обдарили с християнство и тя единствено е изплатила задълженията си по кредита хиляда години по-късно. Братушките обаче периодически отказват да благодарят за кирилицата, което, например при последното изказване на Путин, буди у нас още по-яростни изблици и обвинения в черна неблагодарност. И сръднята няма край. Да оставим имперската пропаганда и се вгледаме в нашите собствени, глупави комплекси. Наместо да използваме някакви моменти от историята, които ни сближават с други народи, тръгваме на радикализация: Русия е в сърцевината на българското, верността към Русия е върховен дълг на всеки патриот, националният ни празник няма да е свързан с нас, а с благодарността към Русия… Което, разбира се, поражда гняв, антируски настроения и подигравки. В цялата работа има нещо сбъркано. Един уважаващ себе си народ не благодари на конкретен геополитически актьор, а се обръща към ценности, които отиват отвъд историческата случка. Но какво да правим, искаме си робството, искаме си благодарността.", "date": "2018.03.13", "title": "Искаме си благодарността, искаме си робството!"}
{"url": "http://clubz.bg/65328-vss_se_opazi_ot_pozora_ne_izbra_mihajlov_za_shef_na_sgs", "text": "Само два гласа събра кандидатът за шеф на СГС Светлин Михайлов, а опонентът му Евгени Георгиев остана с 5. Така съдийската колегия на ВСС не избра председател на сочения от мнозина за най-важен окръжен съд в страната. Председателят на ВКС Лозан Панов каза днес преди избора, че знае много начини с креативност и изобретателност да се оказва натиск върху съдиите. Той даде пример, че предишното ръководство е направило всичко, за да изкара нередностите наяве, но по-скоро е станал свидетело на \"раздаване на индулгенции\". Той цитира сегашния конституционен съдия и бивш председател на ВАС Константин Пенчев:  Именно по негово време се посяха семената, които по-късно бяха пожънати по време на Владимира Янева. \"Съдът се \"прослави\" с доста неща - някои дори надхвърлиха пределите на родината ни. Не мога да ги нарека положителни\", каза Панов, имайки предвид афера, при която е открадната фирма и се намеси германското посолство. Той каза, че има неписан закон, който гласи, че не може да повтаряш една и съща грешка и да очакваш различен резултат. Той каза, че съдът не бива да става \"банка за услуги\". Севдалин Мавров обаче се намеси с въпроса \"Трябва ли да вярваме на тези нападки?\", имайки предвид изнасяните по медиите безкрайни факти от предното председателстване на Михайлов. Той заключи: Което видимо обиди някои от другите членове на съвета и те декларираха, че те не разпитват Михайлов за скандалната му слава под въздействия. Преди това въпросите към Георгиев (в удивителен унисон с кафявите издания) бяха единствено в насока:  Георгиев трябваше да отговори и защо има 58 броя акции от КТБ. Той каза, че днес те не струват нищо, а ги е купувал през 2008 г. - години преди \"събитията\" с КТБ. И че би било по-притеснително, ако ги беше продал или осребрил дни преди банката да рухне. Съдията нарече това своя лоша инвестиционна преценка. Напротив, срещу Светлин Михайлов въпросите, най-вече от БИПИ и Антикорупционния фонд, бяха свързани най-вече с влога му от над 1 млн. лв., който е декларирал (Михайлов е бил цял живот само магистрат, б.р.). Освен това го питаха за каскадата от заменки на апартаменти, които е придобивал от родителите си. Той трябваше да отговаря и за прословутия джип, който му бе връчен при предишния му мандат - конфискуван от Министерството на финансите, и който той упорито не иска да върне, както и за международен скандал с кражба на фирма. Всичко това Михайлов хладнокръвно окачествяваше като стари \"скелети от гардероба\" и че дарението било само едно от родителите му. Затова пък имал очевидна нужда: с две деца, които след развода му с първата съпруга трябвало да отгледа сам, защото съдът му ги присъдил на него - това обуславяло нуждата от няколкото апартамента в София, които притежава. За произхода на милиона така и не обясни нищо въпреки настоятелните уточняващи въпроси от някои от членовете на Съвета. Затова пък каза, че медийните публикации имали пряко отношение към влошаването на здравословното му състояние и дори заплаши, че щял да си търси правата по законния ред. Цветинка Пашкунова попита кандидата: А Олга Керелска: Севдалин Мавров миролюбиво се обади, че Михайлов отгледал двете си малки деца сам. Въпреки упоритите слухове, че процедурата се е забавила, докато \"здравите сили\" са се опитвали да \"пробият\" хора до нужните 8 гласа, само двама гласуваха за Михайлов - Боян Новански от \"патриотите\" и Севдалин Мавров. За другия кандидат гласува очакваната петорка: Панов, Дишева, Пашкунова, Шекерджиев и Олга Керелска. Така избор няма и ще се открие нова процедура. А Светлин Михайлов каза пред журналисти, че се отказва и няма да се кандидатира пак.", "date": "2018.03.13", "title": "ВСС се опази от \"позора\" - не избра Михайлов за шеф на СГС"}
{"url": "http://clubz.bg/65338-trymp_uvolni_dyrjavniq_sekretar_reks_tilyrsyn", "text": "Американският президент Доналд Тръмп уволни Рекс Тилърсън като държавен секретар. Ще го замести шефът на ЦРУ Майк Помпео.   За уволнение на Рекс Тилърсън се говори още от есента на 2017 г. Изборът на Тръмп за шеф на ЦРУ - жена, измъчвала заподозрени През октомври телевизия Ен Би Си обяви, че през миналото лято държавният секретар нарекъл президента \"малоумник\" и заплашил да подаде оставка след бурна среща в Пентагона. Причината били дълбоки разногласия с държавния глава. CNN: Дните на Тилърсън са преброени Шефът на ЦРУ заменя Тилърсън като държавен секретар? Тръмп е помолил Тилърсън сам да се оттегли още в петък, казва пред Си Ен Ен държавен служител, пожелал анонимност. Сред причините източникът изтъква  Миналата седмица Тръмп обяви, че е приел поканата за среща със севернокорейския лидер Ким Чен Ун, без да е съгласувал решението си с държавния секретар. Самият Тилърсън изрази изненадата си и изтъкна, че  . Тилърсън е изненадан от решението на Тръмп да се срещне с Ким Вчера Тилърсън открито обвини Москва в опита за убийство на бившият руски шпионин Сергей Скрипал и дъщеря му Юлия във Великобритания. Той нарече Кремъл \"сила, носеща нестабилност в света\" и обяви, че САЩ са солидарни с Обединеното кралство. Това противоречи на официалната позиция на Белия дом. По-рано в понеделник говорителката на институцията Сара Сандърс изтъкна солидарността на Вашингтон към Лондон, но не обвини Кремъл за покушението. Острият тон към Москва не е типичен за администрацията на Тръмп. В момента в САЩ продължава разследването за предполагаемата руска намеса в президентските избори от 2016 г., когато Тръмп е избран за държавен глава. Тогава дипломат №1 на Вашингтон отрече изобщо да е имало такъв случай. В края на ноември Би Би Си съобщи, че Белият дом обмисля Тилърсън да бъде заменен от шефа на ЦРУ Майк Помпео. Тилърсън се присъедини към дългия списък на членове на кабинета на Тръмп и други висши държавни служители, които бяха уволнени от президента или подадоха оставка. Сред тях са стратега на Тръмп Стив Банън, съветникът по национална сигурност Майкъл Флин, който е сред обвиняемите по разследването на руската намеса в американските избори, директорът на ФБР Джеймс Коми, началника на кабинета на президента Рейнс Прибъс, шефът на комуникациите на Белия дом Антъни Скарамучи, икономическия съветник Гари Кон и други. Още с номинирането на Рекс Тилърсън за държавен секретар противниците на Тръмп припомниха за руската му връзка. Всъщност контактите на Тилърсън с Путин са още от 1999 г. Тогава бизнесменът представлява интересите на \"Ексон Мобил\" в Русия, а Путин е премиер. През 2011 г. Тилърсън подписа договор на стойност 300 милиарда долара за добив на петрол в Арктика, който обаче сега е блокиран от санкциите на САЩ срещу Русия.  Две години по-късно Тилърсън получи руския Орден на дружбата заради заслуги в развитието на отношенията между двете държави. CNN: Дните на Тилърсън са преброени Шефът на ЦРУ заменя Тилърсън като държавен секретар? Тилърсън е изненадан от решението на Тръмп да се срещне с Ким", "date": "2018.03.13", "title": "Тръмп уволни държавния секретар Рекс Тилърсън"}
{"url": "http://clubz.bg/65337-valeri_simeonov_rusiq_iska_da_ni_podchini_i_uniji", "text": "Това заявява в интервю за радио \"Фокус\" вицепремиерът Валери Симеонов в коментар за поведението на руския патриарх Кирил при визитата му у нас за 3 март, както и вчерашното поредно изказване на президент Реджеп Тайип Ердоган, който в реч се обърна към българските турци с думите: \"Кърджали е част от нашите душевни граници.\" Симеонов видя връзка между двете събития. Осъждането на Кирил, което Симеонов започна с репликата \"второразрядно съветско ченге\", се прехврли върху държавното управление в Москва. Сидеров иска Симеонов да се извини за \"второразрядното съветско ченге\" И допълни: Според Симеонов \"всичко е било подготвено предварително\". Патриарх Кирил обяви България за нация от малоумници \"А аз мисля, че въпреки че нямаше масова реакция на българските институции, \" смята още вицепремиерът. По отношение на поредното \"прекрояване на границите\" от турския президент Ердоган Симеонов посочи, че разчита в действията му за \"последователна политика за привличането на турските общности в съседни държави и в опита за \". Ердоган пак спомена Кърджали като част от \"душевните граници\" Цялото интервю с вицепремиера пред радио \"Фокус\" може да прочетете  . Патриарх Кирил обяви България за нация от малоумници Ердоган пак спомена Кърджали като част от \"душевните граници\"", "date": "2018.03.13", "title": "Валери Симеонов: Русия иска да ни подчини и унижи"}
{"url": "http://clubz.bg/65343-futbolni_hora_ot_amatorski_klubove_lyubo_penev_ni_zasegna", "text": "Изречението на Любослав Пенев  е засегнало много представители на клубове на конгреса на БФС миналия месец. Те се обидили на Пенев, но не само това е причината да не бъде избран на мястото на Борислав Михайлов и да загуби с огромна разлика - 36:463. Това стана ясно от пресконференция на управителния съвет на Аматьорската футболна лига (АФЛ), начело с нейния председател Румен Вълков. Присъстваха шефове на нискоразредни отбори от цяла България. Целта на брифинга беше тези хора да обяснят, че не е имало манипулации от страна на Борислав Михайлов и компания преди и по време на форума на 16 февруари в столичния хотел \"Маринела\". Борислав Михайлов преизбран с огромно мнозинство Най-вече в предаването \"Господари на ефира\" по Нова телевизия бяха излъчени репортажи с обвинения, че право на глас са имали клубове фантоми (или такива без дейност), че е имало натиск към делегатите, че в крайна сметка конгресът е бил предрешен в полза на Михайлов и т.н. Хората от АФЛ опровергаха това - по думите им натиск не е имало, манипулации не е имало, всичко е минало нормално, а изборът е бил прозрачен и демократичен. Голямата разлика в полза на Боби доказвала това. Любо Пенев се оттегли от конгреса: Не участвам в уредени мачове (СНИМКИ) Румен Вълков е член на изпълкома на БФС в качеството си на шеф на АФЛ, а много от застаналите днес пред журналистите клубни шефове са били в различни комисии на конгреса. Най-словоохотлив беше Вихър Данчев, един от шефовете на столичния \"Академик\", добре познат функционенер във футболните среди. След това Данчев изтъкна качествата на Пенев като футболист, но напомни и за гафовете му - репликата за супата, в треньорската кариера и т.н. Дочко Дочев от ОФК \"Левски\" от град Левски призна, че е присъствал на предизборни срещи с Михайлов и Любослав Пенев. Той е доволен, че конгресът е минал без политически и футболни окраски в синьо или червено. Пред журналистите застана и Румен Андонов, пернишка футболна звезда и председател на \"Кракра 1919\", един от клубовете, които според \"Господари на ефира\" са били незаконно на конгреса. Андонов обясни, че клубът разполага с два детски отбора, които участват в турнири, а не в първенства на БФС. Така е от 2014 г., тъй като \"Кракра\" изнемогва финансово, а помощ не идва от никъде. Според Румен Вълков обаче клубът все пак развива дейност и е редовен член на централата. Иван Нарлев от Силистра, бивш съдия, също се спря на поведението на Пенев. Йордан Михайлов от популярния \"Чико Бунара\" (село Бяга) на свой ред отхвърли манипулации. Хората от АФЛ разказаха за някои от проблемите си. Подчертаха, че ги решават не на маси, а в заседания и \"апостолска дейност\". Според тях, съдийството в аматьорския футбол бележи израстване, а скандалите и побоищата не били толкова много, както в миналото. Те изтъкнаха, че на 98 процента се издържат от общините. Междувременно Клуб Z научи, че в четвъртък от 13 часа пресконференция ще даде и Любослав Пенев. Утре пък за първи път след конгреса ще заседава новия изпълком на БФС. Любо Пенев се оттегли от конгреса: Не участвам в уредени мачове (СНИМКИ)", "date": "2018.03.13", "title": "Футболни хора от аматьорски клубове: Любо Пенев ни засегна"}
{"url": "http://clubz.bg/65344-zameniha_uslovnata_prisyda_na_bat_sali_s_globa", "text": "След решение на ВКС дори присъдата на \"фамозния\" бивш депутат от ДПС Александър Методиев-Бат Сали от 6 месеца условно отпада и става на 3000 лв. глоба. Бат' Сали с условна присъда за изцепките пред КАТ-Костенец Иде реч за изцепките от май, 2016 г. в Костенец, когато собственикът на \"първо частно енерго\" на Самоков се връщал от мач и полицаи опитали да спрат него и предвождания от него ромски футболен отбор. Тогава депутатът - който според полицаи лъхал на алкохол, първо избягал от проверка след изпреварване през двойна непрекъсната линия, размахвал служебната си карта, търсил им отчет защо са спрели за проверка движещ се отзад микробус с близки нему лица и им казвал, че утре ще се видят като цивилни. Как се процедира, ако КАТ спре ромите на Бат Сали? Уволняваш КАТ С решение от 12 март тричленен състав на ВКС отменя присъдата му за \"пречене на орган на власт\" - 6 мес. условно с 3 г. изпитателен срок и го оправдава. С решението си ВКС изменя и присъдата в частта за хулиганство, като като на основание чл. 78а, ал. 1 от НК го освобождава от наказателна отговорност и му налага административно наказание „глоба“ в размер на 3000 лв. Педпоставките за чл. 78а са: чистото му съдебно минало, това че присъдата е била до 3 г., че са възстановени материалните щети, ако е имало такива и др. Бат Сали отива на съд за изцепките в Костенец В решението на ВКС пише: „Въззивният съд незаконосъобразно е приел, че с поведението си деецът е попречил противозаконно на орган на властта да изпълни задълженията си...\"  А кога има пречене? Не всяко неподчинение на разпореждане на орган на власт съставлява противозаконно пречене на изпълнението на задълженията на органа. В съдебното решение се подчертава, че отказът на Методиев да преустанови движението си след подаден сигнал със стоп-палка  . Което е странно, на базата на показанията на патрула - че той е избягал от проверка, а после се е върнал да им търси сметка защо са спрели буса с роми зад него... Според съдебния състав: Върховните съдии приемат, че по отношение на престъплението хулиганство решението на САС е законосъобразно и в съгласие със съдебната практика. Конкретиката на инкриминираната проява недвусмислено я характеризира като непристойна: Посегателството срещу реда и общественото спокойствие е било осъществено от подсъдимия Методиев чрез редица агресивни и демонстративни действия – подсъдимият парадирал с качеството си на народен представител, размахвайки служебната си карта; търсел обяснение от полицаите защо съставят актове на „неговите хора“; искал от тях отчет какво правят и защо спират автомобили; отправял към полицейските служители груби реплики, настоявал да му представят актовете, които били съставени до момента и доказателства за какво били съставени; заплашвал ги с уволнение и пр. Според съдебния състав такова поведение без съмнение представлява грубо незачитане на установения в държавата порядък и демонстрира явно неуважение към личността и нейните охранявани права, както и към длъжностното качество на служителите на полицията, с което се осъществява обективната страна на престъплението по чл. 325, ал. 1 от НК. Те посочват обаче, че предвидените за това престъпление наказания, както и обстоятелствата, че подсъдимият не е бил осъждан за престъпление от общ характер и не е бил освобождаван от наказателна отговорност, а от деянието не са причинени имуществени вреди, обуславят  освобождаване от наказателна отговорност с налагане на административно наказание. Как се процедира, ако КАТ спре ромите на Бат Сали? Уволняваш КАТ Бат Сали отива на съд за изцепките в Костенец", "date": "2018.03.13", "title": "Замениха условната присъда на Бат Сали с глоба"}
{"url": "http://clubz.bg/65336-shte_byde_li_premesten_pametnikyt_na_djon_atanasov", "text": "Дали паметникът на Джон Атанасов, който в момента се намира пред Телефонната палата в София, ще бъде преместен оттам? Подобно намерение има фирмата \"НГ Пропърти\", която е собственик на сградата, и в чието управление е бизнесменът Васил Божков. Експертно-художественият съвет към Столичната община, която е собственик на паметника, е одобрил преместването му в двора на Техническия университет в София. Въпреки това обаче е нужно и съгласието на автора Вълко Ценов. Пред бТВ обаче той обяви, че е против идеята, тъй като направил бронзовия монумент специално за тази сграда. Мястото е избрано, защото е свързано с технологиите и комуникациите. \"Това е една толкова провинциална картина, безсмислена, нагла. Няма да си пестя думите за това… Аз не знам, нито са ми се обаждали, нито е ставало дума за това. И как е възможно въобще\", каза Ценов. Паметникът беше открит през 2003 г. Тогава специално за откриването в София пристигна цялата фамилия на Джон Атанасов. Скулпторът се чуди как биха реагирали сега: „Не дай си, Боже, биха се отказали дори от това, че на Джон Атанасов произходът му е български…” В началото на месеца се разбра, че главният архитект на столицата Здравко Здравков е издал разрешение за промяната на устройствения план за Телефонната палата, което допуска етажите ѝ от 5 да станат 6. Новите собственици на Телефонната палата искат да превърнат сградата в културен център с музей, а за целта ще я преустроят и надстроят с един етаж. Идеята е вътре да бъдат изложени над 3000 антични предмети от личната колекция на Божков. „Тази статуя ще бъде преместена изцяло за наша сметка на място, където ще кореспондира много по-добре – имам предвид Техническия университет в София”, обясни Борислав Петров, представител на фирмата собственик на Телефонната палата пред бТВ. От университета вече имат идеен проект за монумента. Чакат го в двора си до края на този месец.", "date": "2018.03.13", "title": "Ще бъде ли преместен паметникът на Джон Атанасов"}
{"url": "http://clubz.bg/65334-osnovaniqt_ot_soros_ceu_shte_otkriva_filial_vyv_viena", "text": "Централноевропейският университет, основан в Будапеща от американския милиардер с унгарски произход Джордж Сорос, води преговори за откриване на филиал във Виена, предаде \"Асошиейтед прес\". Ректорът Майкъл Игнатиеф съобщи, че ЦЕУ ще остане в Будапеща и че работи с австрийското правителство и с Виена, за да \"стане ЦЕУ - Виена реалност\". Като най-големия немскоезичен университетски град близо до Будапеща, Виена предоставя идеални условия за филиал на ЦЕУ. Преговорите между кметството на Виена и университета са за 99-годишен наем.  ЦЕУ е открит през 1991 г. и в момента в него има 15 хил. студенти от над 100 държави. \"Виена е световен хъб за университети, компании и международни организации. С откриването на филиал там студентите и преподавателите в ЦЕУ ще получат вълнуващи нови възможности\", каза ректорът Майкъл Игнатиеф. \"ЦЕУ е символ на събуждането на държавите членки на ЕС от Източна и Централна Европа и той добре ще допълни университетската среда на Виена\", смята кметът на австрийската столица Микаел Хойпл (от Социалдемократическата партия). Централноевропейският университет ли е следваща мишена на Орбан Унгарският премиер Виктор Орбан обвини Сорос, че подстрекава към миграция в Европа и се опитва да влияе на унгарската политика, оказвайки подкрепа на неправителствени организации като \"Трансперънси интернешънъл\" и Унгарския хелзинкски комитет. Унгарското правителство отлага подписването на споразумение, по силата на което ЦЕУ ще може да остане в Будапеща и да продължи да издава американски дипломи, добавя АП. \"Сега е ЦЕУ, кой е следващият\" \"Сега е ЦЕУ, кой е следващият\"", "date": "2018.03.13", "title": "Основаният от Сорос ЦЕУ ще открива филиал във Виена"}
{"url": "http://clubz.bg/65331-lavrov_rusiq_e_nevinna_za_otravqneto_no_e_gotova_da_sydejstva", "text": "Русия настоява да получи достъп до химичното вещество, с което са отровени във Великобритания бившият руски шпионин Сергей Скрипал и дъщеря му Юлия, преди да даде исканите от Лондон обяснения, заяви руският външен министър Сергей Лавров, цитиран от Франс прес и ТАСС. Русия е невинна и е готова да съдейства на британските власти в разследването на отравянето, ако Великобритания изпълни международните си задължения по Конвенцията за забрана на химическите оръжия, отбеляза руският външен министър. Лавров заяви, че искането на Русия за достъп до химическото вещество е било отхвърлено, което според него е нарушение на конвенцията от страна на Великобритания, предаде Асошиейтед прес. Вчера британският премиер Тереза Мей каза, че Скрипал и дъщеря му са били отровени с нервнопаралитично вещество от военен тип, което се е разработвало в Съветския съюз, и даде на Русия срок до днес вечерта да обясни как това вещество се е озовало във Великобритания. Лавров заяви, че Москва е готова да съдейства на разследването, но добави, че за Лондон ще е по-добре да спазва международните си задължения \"преди да поставя ултиматуми\". Русия ще отговори за питането на Великобритания за отровното вещество, ако то бъде отправено в съответствие с нормите на Конвенцията за забрана на химическите оръжия. По-рано руският външен министър посочи, че конвенцията предвижда 10 дни срок за такъв отговор. Русия не е получавала запитване от Великобритания за веществото, използвано при отравянето на бившия полковник от руското военно разузнаване Сергей Скрипал и дъщеря му Юлия, заяви Лавров. По думите му съгласно Конвенцията за забрана на химическите оръжия Великобритания е била длъжна незабавно да се обърне към страната, която е заподозряна в употреба на такова вещество. Европейският съюз ще подкрепи Великобритания, след като тя каза, че е много вероятно Русия да стои зад покушението срещу бивш руски двоен агент в Англия. Това заяви днес заместник-председателят на Европейската комисия Валдис Домбровскис, цитиран от Ройтерс.  Домбровскис, който е еврокомисар по въпросите на общата валута, не даде подробности. Вчера друг заместник-председател на еврокомисията, Франс Тимерманс, каза пред Европейския парламент, че ЕС ще прояви солидарност с Великобритания, която догодина ще напусне съюза, отбелязва Ройтерс. Агенцията посочва, че представителите на ЕС, който се опитва да държи общ фронт в санкциите срещу Русия заради намесата й в Украйна, не декларират, че ще се присъединят към евентуални британски санкции заради покушението срещу бившия руски разузнавач Сергей Скрипал и дъщеря му.  Никой не може да отправя 24 часови ултиматуми на Руската федерация. Това заяви говорителят на руското външно министерство Мария Захарова по телевизия \"Россия 1\", цитирана от   Тя заяви, че след речта на Путин във Федералното събрание нито един човек не може да отиде в парламента на своята страна и да каже, че дава на Русия 24 часа. Захарова смята, че Мей няма никакви реални факти. Тя определи случващото се като \"класическа британска пропагадна машина\".  Президентът на САЩ Доналд Тръмп призова Москва да даде ясни отговори по казуса. Той заяви, че САЩ са солидарни с Лондон. Тръмп е провел телефонен разговор с Мей. В съобщение от Белия дом се казва, че президентът Тръмп е съгласен с премиера Мей, че правителството на Русия трябва да даде недвусмислени отговори как това разработено в Русия химическо оръжие бе използвано в Обединеното кралство. Двамата лидери са се съгласили, че трябва да има последствия за тези, които са използвали това отвратително оръжие в скандално нарушение на международните норми. Според Тръмп отравянето прилича на руски акт. Той се позова на доказателствата, които Лондон има.", "date": "2018.03.13", "title": "Лавров: Русия е невинна за отравянето, но е готова да съдейства"}
{"url": "http://clubz.bg/65326-prezidentyt_radev_prevze_losta_snimki_video", "text": "Президентът Румен Радев изненада войниците от 68-а бригада Специални сили в Пловдив. По време на посещението си в поделението държавният глава поговори професионално с бившите си колеги и накрая реши да демонстрира добра физическа форма - Радев се хвана за лоста и показа как се прави коремно.  Румен Радев: Кирил дойде като духовен водач, тръгна си като политик  По време на посещението в поделението Румен Радев коментира и изказването на руския патриарх Кирил. Снимките са на колегите от вестник \" \". Публикуваме ги с тяхно разрешение: Колегите от бТВ са уловили този момент и на видео: \n\t", "date": "2018.03.13", "title": "Президентът Радев превзе лоста (СНИМКИ + ВИДЕО)"}
{"url": "http://clubz.bg/65325-iznosyt_raste_vnosyt_poveche", "text": "Износът на стоки от България към страните от Европейския съюз и към трети страни се увеличи през януари 2018 година с 12.3% спрямо същия месец на предходната година, достигайки 4.2111 млрд. лева. В същото време обаче общият внос в нашата страна нарасна с 19.3% и възлезе на 5.0443 млрд. лева, показват предварителни данни на Националния статистически институт. По този начин общото външнотърговско салдо през първия месец на новата година остана отрицателно и в размер на 833.2 млн. лева спрямо по-скромен дефицит за 479.4 млн. лева през януари 2017 година. Износът на България за страните от ЕС скочи с 27.7% спрямо година по-рано, достигайки 3.1131 млрд. лева, докато вносът от Общността се е повишил с 21.2% до 3.2151 млрд. лева. Въпреки ръста на експорта, външнотърговското салдо с Европейския съюз остава на минус 102 млн. евро, но спрямо негативен търговски баланс за 213.7 млн. лева през януари 2017 г. Основни търговски партньори на България са Германия, Италия, Румъния, Гърция, Белгия и Франция, които формират 67.5% от износа за държавите-членки на ЕС.  При вноса от ЕС, разпределен според Стандартната външнотърговска класификация, през 2017 г. спрямо 2016 г. най-голямо процентно увеличение е отчетено в сектор \"Необработени (сурови) материали, негодни за консумация (изкл. горивата)“2 (45.6%). Намаление се наблюдава единствено в сектор \"Мазнини, масла и восъци от животински и растителен произход)\" (5.6%). Българският износ за трети страни се е свил през януари с цели 16.3% на годишна база до 1.098 млрд. лева, докато вносът от това направление е нараснал с 15.9% до 1.8292 млрд. лева. Външнотърговското салдо с трети страни е на дефицит от цели 731.2 млн. лева, което е увеличение спрямо 265.7 млн. лева отпреди година. През януари българските производители са изнесли най-много за Турция, Китай, Македония, Сърбия, Руската федерация и САЩ, формиращи 57.3% от износа за трети страни, докато най-голям е бил вносът от Руската федерация, Турция, Китай и Сърбия, показват данните на националната статистика. При вноса най-голям ръст е отчетен в секторите \"Мазнини, масла и восъци от животински и растителен произход\" (81.5%) и \"Машини, оборудване и превозни средства\" (59.8%). Спад се наблюдава само в сектор \"Минерални горива, масла и подобни продукти\" (22.3%).", "date": "2018.03.13", "title": "Износът расте, вносът - повече"}
{"url": "http://clubz.bg/65327-mediite_i_kinoto_v_kitaj_minavat_pod_kontrola_na_komunisticheskata_partiq", "text": "Китай възнамерява да загърби държавния регулаторен орган, контролиращ пресата, радиото, филмите, телевизиите и развлекателния сектор (SAPPRFT). На негово място ще се появи напълно нова административна структура под прекия контрол на управляващата Комунистическа партия. Предложението е част от серия промени в законодателството на страната. Ако проектозаконът стане факт, медиите и развлекателният бизнес ще бъдат наблюдавани изцяло от Комунистическата партия, отбелязва „Варайъти“. Готвената промяна е поредният опит за сливане на административна структура с правителството в Китай и ще бъде гласувана на годишната парламентарна сесия. Освен това се очаква Китайската централна телевизия, Китайското международно радио и Китайското национално радио да се слеят в нов държавен броудкастинг гигант отново под опеката на Партията. Регулаторният орган SAPPRFT е създаден сравнително скоро, през 2013-а, когато се сливат няколко институции за контрол над радиото, телевизията и киното, по-късно Общата администрация на печата също бе включена в държавното обединение.", "date": "2018.03.13", "title": "Медиите и киното в Китай минават под контрола на Комунистическата партия"}
{"url": "http://clubz.bg/65340-ako_zasechem_signali_ot_izvynzemni_te_shte_sa_otdavna_izcheznali", "text": "Ако сигнал от извънземна цивилизация достигне до Земята, те най-вероятно вече са отдавна мъртви. Това е установил физикът Клаудио Грималди и неговите колеги, които са се заели да сметнат колко от галактиката ни е пълна със сигнали от извънземни в даден момент, съобщава ScienceNews.org. Това е своего рода допълнение на известното Уравнение на Дрейк от 1961 г., което изчислява колко цивилизации в Млечния път имат технология за излъчване на радиосигнал. Самият проф. Франк Дрейк е част от екипа учени. При подобни изчисления винаги са нужни предварителни презумпции - например, че технологичните цивилизации се раждат и умират с едно и също темпо. Когато една подобна цивилизация, успяла да прати сигнал в Космоса, умре, той продължава да пътува в пространството. Част от нашата галактика вероятно е пълна с такива сигнали. Добре дошли на Земята, уважаеми извънземни пътници! Ако една цивилизация е издържала по-малко от 100 000 години - времето, за което светлината минава от единия край на галатиката до други, то шансът цивилизацията, която чуем на Земята, все още да съществува, е изключително малък. Хората излъчват радиосигнали от едва 80 години например. Те досега са покрили едва 0,001% от галактиката ни. Според изчисленията на учените средният брой сигнали, които минават през Земята в даден момент, би трябвало да е равен на броя на цивилизациите, които излъчват в момента - дори и тези, които чуваме, да са различни от тези, които излъчват. Защо обаче досега не сме засекли подобни излъчвания? Грималди пише труд по въпроса.", "date": "2018.03.13", "title": "Ако засечем сигнали от извънземни, те ще са отдавна изчезнали"}
{"url": "http://clubz.bg/65329-planovete_na_sauditska_arabiq_za_aramco_pred_proval", "text": "Плановете на Саудитска Арабия за първоначално публично предлагане на акции от петролния гигант Saudi Aramco на международна борса в Лондон или Ню Йорк изглежда, че няма да се осъществят, съобщава агенция Ройтерс, като се позовава на източници, близки до процеса. Окончателно решение ще вземе 32-годишният Мохамед бин Салман, който ръководи икономическата и петролната политика на царството и бе обявен за официален престолонаследник миналата година. От компанията заявиха преди ден, че все още обмислят възможността за публично предлагане на голяма международна борса. Саудитска Арабия търси нови приятели в лицето на Русия и Китай Кралството се надява, че ще получи статут на нововъзникващи пазари от индекса MSCI през юни т.г., за да помогне на Aramco да привлече западни фондове, освен ключови инвеститори от Китай, Япония и Южна Корея. Ройтерс цитира високопоставен източник, който казва, че по-скоро няма да има публично предлагане на международни борси.  Саудитският министър на енергетиката Халид ал-Фалих каза миналата седмица, че компанията от особена важност, за да рискува листване в Съединените щати поради правни действия, свързани със съдебни спорове, като например дела срещу конкурентни петролни компании за ролята им в климатичните промени. Корупция за 100 милиарда долара в Саудитска Арабия Британски чиновници са казали на саудитските си колеги, че Лондон има шанс да осъществи листването, но най-рано през 2019 г. според \"Файненшъл таймс\", а източници са съобщили пред Ройтерс, че кралството сега се е съсредоточило върху регистрация на местната саудитска борса Тадауул. С перспективата за отписване на Лондон и Ню Йорк като опции за листване на дял от Aramco, източници, запознати с IPO-то, заявиха пред Ройтерс, че Хонгконг се очертава като все по-вероятен компромис, защото Рияд иска да помогне на азиатските държави, които се очаква да станат значими инвеститори. Докато Лондон е предпочитан пред Ню Йорк, изискването за по-голямо разкриване на чувствителна информация за Saudi Aramco, отколкото за Хонгконг, се смята за недостатък от някои саудитски служители и съветници. Източници съобщиха пред Ройтерс, че всяка борса се нуждае от най-малко 6 месеца, за да подготви листването, така че решението трябва да бъде взето най-късно през април, за да може IPO да се осъществи тази година. Саудитска Арабия купува руски ракети С-400 Ръководителят на саудитската борса Тадауул заяви през октомври м.г., че борсата му се надява да бъде единственото място. Но с обща капитализация от около 475 милиарда долара, тя би могла да се бори да поеме Aramco без участието на чуждестранни фондове. Източници, близки до процеса, обаче заявиха, че дори и при развиващия се пазар, Aramco ще се бори да събере 100 милиарда щатски долара на местно ниво. Банкерите и анализаторите заявиха, че акциите на Aramco рискуват да понижат други акции, които са регистрирани на Тадауул, тъй като дневният й оборот сега е около $1.6 милиарда. Според източниците Aramco може да листват от 2 до 2.5%. Saudi Arabian Oil е единствената компания за добив в Саудиска Арабия и втората по запаси на петрол в света, изчислени на 261 милиарда барела на стойност $319 милиарда. По размер на запасите тя изпреварва десетократно американския гигант ExxonMobil. Чрез Aramco Саудитска Арабия контролира около 10% от световния пазар на петрол. Корупция за 100 милиарда долара в Саудитска Арабия Саудитска Арабия купува руски ракети С-400", "date": "2018.03.13", "title": "Плановете на Саудитска Арабия за Aramco пред провал"}
{"url": "http://clubz.bg/65341-papa_francisk_kojto_mechtae_za_bedna_cyrkva", "text": "Хорхе Берголио - папата, с който са свързани много неща, станали за първи път, днес навършва точно пет години на престола на Ватикана. Това е първият папа, който приема името на свети Франциск, първият папа йезуит, първият от много време неевропеец и първият папа-монах.  Той е олицетворение на скромността и е първият, който не живее в Апостолическия дворец, а в хотел Света Марта във Ватикана. Той си носи сам куфарите и си плащат сметките в хотели, мие краката на бежанци, затворници и мафиоти. Не случайно казва, че мечтата му е църквата да е бедна и да е за бедните. Франциск е светият отец, който се превърна в \"поп звезда\" и \"гуру\" за голяма част от човечеството. Католическият пастир пожела в литургията си ден преди годишнината християните да не се задоволяват с първата получена благодат, а да продължават напред, търсейки радостта да бъдат с Господ.  „Да видиш чудо и да кажеш: „Ти си могъщ, Ти си Бог“ е акт на вяра, но много малък, защото оттук тръгва вярата, а после трябва да продължава. По повод годишнината от оглавяването на Ватикана, редица агенции припомнят основните съвети, които папа Франциск е отправял през годините към християните. Ето някои от тях. Всеки трябва да се ръководи от този принцип, който е парафраза на Римската сентенция: „Върви напред и остави другите да правят същото.“ Давай от себе си на другите. Ако се затвориш в себе си, рискуваш да станеш егоцентрик. И застоялата вода лесно става блато. „Удоволствията от изкуството, литературата и играта с децата са загубени“, констатира светият отец. „Потребителството ни доведе до притеснителната загуба на здравословна култура в употребата на свободното време. Когато сте на масата, по-добре е да угасите телевизора, защото той пречи на общуването между сътрапезниците“, предупреждава папата. \"Работещите трябва да правят всичко възможно да са свободни в неделя, защото този ден е време за семейството“, обяснява папата. Трябва да сме изобретателни с младите хора. Ако нямат възможности, те ще се обърнат към наркотиците и ще бъдат по-склонни да посягат на живота си. „Не е достатъчно да им дадем храна. Достойнството идва, когато сам можеш да занесеш храна у дома, спечелена със собствен труд“. Разрухата на околната среда е едно от най-големите предизвикателства, с които се сблъскваме. „Човечеството не извършва ли самоубийство с безразборното и тиранично използване на природата?“. На този основен въпрос трябва да намерим отговор и разрешение. Натрапчивите мисли за чуждите недостатъци не ни позволяват да градим собственото си самоуважение. „Нуждата да се злослови по адрес на другите показва ниска степен на самоуважение. С други думи, чувствам се такова нищожество, че вместо да усъвършенствам ближните си търся как да ги принизя. Здравомислещо е да се отхвърлят бързо отрицателните неща“. „Можем да вдъхновим останалите чрез даване на пример, така че заедно да израстваме, като комуникираме помежду си. Най-лошото е религиозното проповядване, което парализира: „Говоря ти, за да те убедя“. Не. Всеки човек участва в диалога от позицията на собствената си идентичност. Църквата израства чрез привлекателността си, не чрез проповядването“. „Живеем във време на много войни, затова призивът за мир трябва да се изкрещи. Мирът понякога създава впечатление, че е нещо тихо. Но той никога не е – мирът е винаги активен и динамичен“, обяснява папа Франциск.  ", "date": "2018.03.13", "title": "Папа Франциск, който мечтае за бедна църква"}
{"url": "http://clubz.bg/65333-bulmarket_vadi_oshte_goreshti_sledi_za_vzriva_v_hitrino", "text": "Причината за взрива в Хитрино е повторното пускане на тока по контактната мрежа - въпреки че има изтичане на газ. Вероятно отговорен е диспечерът, който е служител на Националната компания \"Железопътна инфраструктура\" (НКЖИ), обяви по bTV Станко Станков, управител на \"Булмаркет\" - фирмата, чиято влакова композиция дерайлира в шуменското село в края на 2016 г. Седем човека загинаха, 23 къщи бяха напълно разрушени, десетки други - с частични поражения. Нова версия: катастрофата в Хитрино е заради проблем с жп стрелката От фирмата представиха вчера нова версия за трагичния инцидент, която се базира на техническата експертиза, изготвена от чуждестранни експерти. \"Булмаркет\" е платила 25 000 евро за изготвянето й и според нея причина за трагедията не е високата скорост, а незаключена стрелка на релсовия път. Според Станков под заключенията са се подписали десетина международно признати експерти, които \"не биха си сложили главата в торбата\". Тяхното заключение е, че инцидентът щеше да е предизвикан от висока скорост, ако тя е била 111 км/час, а скоростта на композицията е била 78 км/час, каза още управителят на \"Булмаркет\". Пожарникар № 1: Мислихме да запалим газа в Хитрино От \"Булмаркет\" показаха официална телеграма, изпратена от НКЖИ 4 дни преди катастрофата, според която е трябвало да има ремонт на стрелките на гара Хитрино. Такъв обаче не е извършен. Станков обвини и фирмата, собственик на цистерната, която се взриви - дъщерна фирма на френска компания, че е пуснала в движение цистерна с много тънко дъно. Тези цистерни били спрени от производство през 1980 г. от швейцарския производител заради тънкото дъно и имало предписание да бъдат допълнително подсилени, ако се използват. На въпроса ще има ли промяна в хода на делото и ще платят ли обезщетения на семействата на загиналите при трагедията в Хитрино, Станков обяви, че това ще реши съдът. Ако дължим обезщетения, ще ги платим, обяви управителят на \"Булмаркет\". Пожарникар № 1: Мислихме да запалим газа в Хитрино", "date": "2018.03.13", "title": "\"Булмаркет\" вади още горещи следи за взрива в Хитрино"}
{"url": "http://clubz.bg/65315-edin_muncho_za_goran", "text": "Това са реплики на Волен Сидеров по време на участието му в БНТ. Сидеров: Кой е тоя Горан Благоев? Още ли води предаване по БНТ Поредна премината граница. Вместо отговори и аргументи - лични нападки, квалификации. Преди дни Сидеров нападна словесно Цветанка Ризова и почти превзе разговора с монолог. Волен Сидеров: С Русия е позволено да се гъбаркаш, с Америка не Малко повече от година Сидеров посочва кой трябва и кой не трябва да е журналист. Първо по тв \"Алфа\". После тезите му бяха споделени и в някои вестници. А някои от посочените за \"недостойни\" вече са извън ефира. Да, вероятно не гледаме често \"Вяра и общество\" и \"Лице в лице\" не е касов формат, но това причина ли е да си траем при очевидно насилие над опитите да се задават въпроси. И да се критикува. Това е в основата на професията ни. Докога така?! До пълен срив на всички авторитети. До унищожаването на посочените. До абсолютния страх от събиране и показване на факти. До стихия на емоции и страхове, умело водени към... Ще видим къде отива този път. Засега още можем да реагираме. Като Мунчо поне. Волен Сидеров: С Русия е позволено да се гъбаркаш, с Америка не", "date": "2018.03.13", "title": "Един Мунчо за Горан"}
{"url": "http://clubz.bg/65320-v_imeto_na_nacionalnata_sigurnost_trymp_sprq_chastna_sdelka_za_117_mlrd", "text": "Американският президент Доналд Тръмп блокира сделка за $117 милиарда. Със   той спря закупуването на американската корпорация Qualcomm, един от доставчиците на чипове за Apple, от базирания в Сингапур производител на полупроводници Broadcom.  \"Потенциалното придобиване на Qualcomm от този купувач е забранено\", се посочва в документа. Тръмп отбелязва, че получената от него информация е показала, че Broadcom може да \"предприеме действия, застрашаващи националната сигурност на САЩ\" след сделката. Такива сделки ще бъдат блокирани и в бъдеще, се казва в указа. По-рано Broadcom обяви плановете си да премести централата от Сингапур в САЩ и получи одобрението на държавния глава. Съгласно условията на сделката сингапурската корпорация трябваше да получи контрол над Qualcomm. На 11 март компанията от Сингапур оцени положително перспективите за сделката, която планираше да приключи до началото на април. Съгласно условията Broadcom планираше да плати 117 млрд. долара за производителя на чипове за смартфони.  Qualcomm е един от най-големите производители на чипове и компоненти за мобилни устройства в света. Инженерните решения на компанията се използват в смартфони и таблети на Nokia, LG, Samsung, HTC, Sony и др. Qualcomm е сътрудничил мащабно с Apple, но от началото на 2017 г. компанията влезе в патентна война, а сега производителят на iPhone планира от 2019 г. да се откаже от модемите на американски производители в своите устройства. Седалището на Qualcomm е в Сан Диего, Калифорния (САЩ). По-рано компанията на два пъти отхвърли предложенията на Broadcom да я купи. През ноември 2017 г. Broadcom обяви готовността си да плати 103 млрд. долара за закупуването на конкурент, а в началото на февруари - 121 млрд. долара. Действащият в САЩ Закон за чуждестранните инвестиции и националната сигурност позволява да се спират сделки и да се ограничават чуждестранни инвестиции, когато това застрашава националната сигурност. Така Вашингтон попречи преди години на Дубайската борса да придобие дял от NASDAQ, както и на израелската Checkpoint да придобие американската Sourcefire, тъй като Sourcefire е разработчик на програми за ЦРУ и ФБР. Патриотичният акт на Патриотите", "date": "2018.03.13", "title": "В името на националната сигурност Тръмп спря частна сделка за $117 млрд."}
{"url": "http://clubz.bg/65339-sled_koremnoto_na_radev_svetlo_vitkov_predizvika_karakachanov_na_losta", "text": "Това казва в ново видео Светльо Витков, след като се \"закачи\" към славата на прословутото \"коремно\" на президента Румен Радев часове след изпълнението му. Президентът Радев превзе лоста (СНИМКИ + ВИДЕО) Витков, чиято партия \"Глас Народен\" е в коалиция с Реформаторския блок, се засне под надслов \"Политическо превъртане\".   Коментарите отдолу тепърва се събират, но очаквано са задявки най-вече с физическата форма на лидера на ВМРО, военен министър и пръв радетел за връщането на казармата Каракачанов: Популярната мода да се \"препредават\" разни предизвикателства в социалните мрежи носи популярност, но понякога стига до абсурдни смехории. Една от известните е, когато Цветан Цветанов прие  и се поля със студена вода през 2014 г.   ГЕРБ под вода Целта на предизвикателството бе да събере средства за хората, болни от Амиотрофична латерална склероза (АЛС). Бившият вътрешен министър обаче прекръсти заболяването и обяви, че се включва в ГЕРБ под вода", "date": "2018.03.13", "title": "След \"коремното на Радев\": Светльо Витков предизвика Каракачанов на лоста"}
{"url": "http://clubz.bg/65324-evroparlamentyt_vsichki_da_ratificirat_istanbulskata_konvenciq", "text": "Очаквано - Eвропейският парламент настоя всички 11 страни членки на ЕС, които не са ратифицирали Истанбулската конвенция, да го направят. Това стана по време на дебати снощи в Страсбург, специално посветени на документа на Съвета на Европа за защита на жените от насилие и срещу домашното насилие. Още по-очаквано бе България да се превърне в своеобразна тема на дискусията. В лошия смисъл. Причината - както Клуб Z писа още вчера, страната, която председателства Съвета на ЕС, нито изпрати свой представител, който да изложи позиция по темата от името на Съвета и от свое име, нито бе пратила писмено становище по документа, обявен за приоритетен и от Европейската комисия, и от Европарламента, и поотделно от големите политически фракции в него.  Председателят на ЕС - големият отсъстващ за Истанбулската конвенция А по време на дебатите, предхождащи общия призив за ратификация, единственият български евродепутат, който е взел отношение, видно от записа, е националистът Ангел Джамбазки (ВМРО). А той е сред малцината евродепутати въобще, изказвали позиция, че в конвенцията се прокарва \"джендър идеология\". Според процедурите в Европейския парламент при подобни дебати се изказват представител на Европейската комисия и на председателството на Съвета на ЕС. От името на комисията в залата бе комисарят по единния цифров пазар Андрюс Ансип. Той припомни, че през май 2017 г. ЕК е заявила, че това ще е годината, посветена на борбата срещу насилието над жени, а през юни е настояла за възможно най-бърза ратификация на документа от страните членки. Според европейската статистика всяка трета жена на континента на възраст над 15 г. е била обект на тормоз, физическо и психологическо насилие. Според комисаря \"в някои държави конвенцията доведе до оживени обществени дебати, в които се чуват подвеждащи и неверни аргументи\", свързани с превода на думата \"джендър\", и внушения, че в документа се говори за еднополови бракове и прочие. Ансип категорично отрече подобни внушения и заяви категорично, че конвенцията третира защитата на жените от насилие и няма скрити други послания. След него се очакваше становище от България, но такова нямаше. В резултат - в повечето изказвания в дебатите в залата в Страсбурт снощи - без значение дали говорителят е от Европейската народна партия, Партията на европейските социалисти, от фракцията на Либералите или на \"Зелените\", България беше сочена за \"лош пример\". И поименно споменавана сред всички 11 страни от ЕС, в които конвенцията още не е част от правния мир. И поименно призовавана да стартира процеса. Не остана подминат и фактът, че България не само е сред страните, които не са ратифицирали конвенцията, но седмица преди това, въпреки че председателства Съвета на ЕС, българското правителство е оттеглило документа от дневния ред на Народното събрание. Говори се и за \"хомофобски фалшиви аргументи\". Докладчици по темата за Истанбулската конвенция в Страсбург бяха евродепутати и от ЕНП, и от ПЕС. От ЕНП (където членуват ГЕРБ) евродепутатите, взели думата, призоваха за ратификация на Истанбулската конвенция, наречена  Дамата докладчик от фракцията на социалистите и демократите Кристин Рево д'Алон Бонфоа бе още по-категорична - тя нарече   факта, че в България - председател на Съвета на ЕС, правителството се отказа от ратификация на конвенцията.  заяви тя. България бе спомената поименно и от говорителите от Алианса на европейските либерали. Джамбазки на свой ред взе думата и обяви себе си за \"представляващ България и българското правителство\" в случая и обяви, че е чул  . Той повтори тезите си, че в Истанбулската конвенция се прокарвали \"леви позиции\" и \"джендър идеология\" и ако не било това - никой нямало да е против документа. Даде пример и с Великобритания, където също имало резерви по текста, след което настоя:  До момента официална позиция от българското председателство по темата и развитието на дебатите в Страсбург няма. Пред БНР днес пък вицепремиерката и министър на външните работи Екатерина Захариева обяви, че е запозната с дискусиите в Европейския парламент от снощи. Но не ги коментира по същество, а се впусна в исторически прегред на събитията около Истанбулската конвенция, нейното подписване от България и как, когато това се случва в Министерския съвет през 2016 г., решението е било единодушно. А и тя самата - тогава като правосъден министър, е докладвала, че България може да изрази определени резерви по някои текстове, както и предварително да изготви законодателни промени за защита на жените от насилие. Тя \"защити\" позицията на управляващите с това, че заради обществените вълнения по темата конвенцията е изпратена в Конституционния съд, който да се произнесе следва ли от евентуалната й ратификация нужда от промени в основния закон и има ли някакви противоречия. Тя припомни, че юридически анализ на текста е бил представен още през 2014-2015 г. До момента едва 11 от 28 страни в ЕС не са ратифицирали Истанбулската конвенция, след които и България. Останалите 17 държави членки са я ратифицирали и тя е в сила - това са Австрия, Белгия, Германия, Дания, Естония, Испания, Италия, Кипър, Малта, Холандия, Полша, Португалия, Румъния, Словения, Финландия, Франция и Швеция. Конвенцията е документ на Съвета на Европа, в който от 47 страни само две не са положили подпис - това са Русия и Азербайджан. Пред февруари конвенцията срещу насилието над жени получи подкрепа и от Армения. В списъка са още Турция, Сърбия, Черна гора, Босна и Херцеговина и т.н.", "date": "2018.03.13", "title": "Европарламентът: Всички да ратифицират Истанбулската конвенция"}
{"url": "http://clubz.bg/65330-ninova_zanese_v_bregovo_voda_i_obqvi_abdikaciqta_na_dyrjavata", "text": "Лидерът на БСП Корнелия Нинова посети бедстващата след обилните дъждове в следствие от което преля река Тимок община Брегово, Видинско, за да достави минерална вода на хората, да обяви дарителска кампания, както и че държава няма.", "date": "2018.03.13", "title": "Нинова занесе в Брегово вода и обяви абдикацията на държавата"}
{"url": "http://clubz.bg/65322-rumen_radev_kiril_dojde_kato_duhoven_vodach_trygna_si_kato_politik", "text": "Патриарх Кирил дойде в България като духовен водач, но избра да си тръгне като политик. Това заяви държавният глава Румен Радев в Пловдив в първия си коментар по повод визитата на руския патриарх, по време на която той си позволи да му държи тон за това защо почитаме и други народи освен руснаците, които са участвали във войната за нашето освобождение. Как руският патриарх се кара на българския президент (ВИДЕО) Президентът Радев превзе лоста (СНИМКИ + ВИДЕО) Според него важният въпрос е \"кой се опита да похити общия празник за нашето Освобождение и да го превърне в повод за разделение, да експлоатира кризата в нашите отношения\". Според него става въпрос за \"политическа завера\" и патриарх Кирил е бил заблуден и въвлечен. В отговор на въпрос дали някой се опитва да създава и експлоатира  интрига по повод коментарите на патриарх Кирил в България и дали това може да навреди на българо-руските отношения, Румен Радев коментира, че истерични политикани, демагози, платени анализатори има и в Русия, и в България. Светият синод: Кирил сам предложил на президента да спрат темата за Руско-турската война По отношение на публикуването на записа на сайта на Руската патриаршия, в който се показва само изказване на руския патриарх, но не и на отговора на българския държавен глава, президентът Радев посочи, че явно не става дума за афект, а за политическа режисура. Румен Радев беше категоричен, че като държавен глава няма да бъде заложник на емоциите. Попитан дали е съпричастен с усилията на Българската православна църква да подкрепи заявеното от Македонската православна църква желание за получаване на независимост и общи съслужения, Румен Радев заяви, че този въпрос е изцяло в прерогативите на БПЦ. На въпрос как би коментирал промените в Закона за частната охранителна дейност, президентът припомни, че е сезирал Конституционния съд за определени разпоредби от този закон, които влизат в противоречие с Българската конституция. В коментар за сделката по продажбата на ЧЕЗ Радев каза, че правителството дължи на българския народ отговори на въпроса каква е схемата за финансиране и по какъв начин тази сделка е получила политическа подкрепа. Той счита за основателно през втората половина на април да бъде свикан Консултативен съвет за национална сигурност, на който да бъде обсъдена енергийната сигурност в страната. Малко по-рано днес, повече от седмица след изказването на руския патриарх, вицепрезидентката Илияна Йотова също даде своята негативна оценка за тона и думите му Кирил. Тя ги определи като \"неочаквани и неприемливи\". Това коментира тя в сутрешния блок на \"Нова телевизия\". Йотова уточни, че не е участвала в срещата и впечатленията си е формирала от видеото, разпространено от руската патриаршия. Все пак реакцията на Радев била \"точната\", хладнокръвна и с ясни послания. Уточни, че и тя би реагирала така. Как точно е реагирал българският президент от видеото обаче не става ясно, тъй като то съдържаше единствено думите на руския патриарх. От \"Дондуков\" 2 твърдят, че липсва стенограма или запис на срещата между Радев и Кирил. Според изявление на отец Николай Георгиев, който отговаря за връзките с обществеността на Св. синод Радев отговорил на Кирил така:\"Както църквата се бори за душата на всеки човек, така и България е признателна към паметта на всеки воин, сражавал се в руската армия под знамената на император Александър II и загинал за българската свобода, независимо от неговата народност\". Йотова допусна, че изказването на руския патриарх е в контекста на предизборната кампания в Русия. Според нея тази реакция е предизвикана и от колебливото, по думите й, през последните години отношение на България към Русия. Според нея признанието на България и към други народи за освобождението си не би трябвало да е новина за руския патриарх, затова приема думите му като емоционална реакция във възможно най-неприемливата форма. Йотова коментира и много обсъждания поклон доземи, с който тя посрещна руския патриарх. В социалните мрежи се появиха и снимки за сравнение как тя хладно поздравява в парламента с ръкостискане патриарх Неофит. По думите ѝ тя се е държала по протокол, валиден за посрещане на всички висши духовници. Освен това поклонът ѝ бил и поклон на уважение към историята на руската църква, която наред с държавата имала заслуги за воденето на освободителната война. Президентът Радев превзе лоста (СНИМКИ + ВИДЕО) Светият синод: Кирил сам предложил на президента да спрат темата за Руско-турската война", "date": "2018.03.13", "title": "Румен Радев: Кирил дойде като духовен водач, тръгна си като политик "}
{"url": "http://clubz.bg/65323-tyrgovskata_vojna_na_sasht_pokaza_zybite_si", "text": "Решението на американския президент да наложи мита върху вноса на стомана и алуминий разтърси световните пазари, пише европейското издание на Politico. Президентът Доналд Тръмп увеличи икономическия натиск върху Европейския съюз, заплашвайки да превърне съюзниците във врагове в страната и в чужбина с изявленията си относно търговската политика. Не е ясно дали ЕС ще плаща мита за стомана и алуминий на САЩ Решението за налагане на тежките мита върху вноса на стомана и алуминий, което Белият дом направи официално на 8 март, разтърси международните пазари, разгневи дългогодишните търговски партньори и предизвика заплахи от страна на Републиканската партия на Тръмп да спре митата чрез законодателство. В същото време решението на Доналд Тръмп да освободи Канада и Мексико и да позволи на други страни да избягват митата, ако преговарят за сделка, за да отговорят на опасенията на САЩ по отношение на националната сигурност, предизвика забързано вдигане на залозите сред страните, които желаят да избегнат санкциите, без да са наясно какво иска САЩ в замяна. Тръмп: Ако не искате мита, докарайте си заводите в САЩ Тръмп подпали огъня през уикенда, като предложи още по-широки мита за ЕС, ако те не отговорят на все още неуточнени намерения на президента. Резултатът е, че дори някои от най-близките търговски партньори на САЩ са объркани накъде водят намеренията му. Репликата му в допълнение към обявените 25% мито върху вноса на стомана и 10% мито върху вноса на алуминий провокира още по-големи опасения. \"Проблемът е, когато кажеш: \"Добре, нека да имаме мита, но нека да добавим към тях и несигурност\" - това е още по-лошо\", каза сенатор Джеф Флейк, републиканец от Аризона, който настоява за законодателно блокиране на митата. \"И където един човек всъщност решава, знаете ли, митата се движат нагоре или надолу в зависимост от това какво поведение... Това не е начинът да се прави бизнес.“ Несигурността вече разтревожи фондовия пазар и предизвика протестите от толкова разнообразни отрасли като производителите на автомобилни части и земеделските производители на соя, които досега приветстваха дерегулиращата програма на президента. Мнозина предупреждават, че вероятно ще се повишат цените за потребителите, защото ще бъдат принудени да плащат повече за оборудване и материали, докато се сблъскват с ответни мита в чужбина. Съветник на Тръмп хвърли оставка заради митата за Европа \"Тежестта на тези мита, както винаги, ще бъде прехвърлена на американския потребител\", каза Коди Лъск, президент на Американската асоциация на световните автомобилни дилъри. \"Купувачите на коли, които търсят сделка, вместо това ще открият, че плащат нов данък, за да превозват себе си и своите семейства.\" Изключенията за Канада и Мексико зависят дали трите страни ще достигнат до това, което САЩ възприемат като благоприятно споразумение за предоговаряне на NAFTA при продължаване на преговорите. Всяка друга страна ще трябва да преговаря за отделна сделка с търговския представител на САЩ Робърт Лайтизер, за да избегне митата, които влизат в сила след по-малко от две седмици. Но администрацията все още не е дала яснота как ще става това. Говорител на офиса на официалния търговски представител на САЩ каза през миналата седмица, че \"всяка страна, с която имаме взаимоотношения в сферата на сигурността, е добре дошла да обсъди алтернативните начини със САЩ да отговори на нашите опасения относно националната сигурност по отношение на вноса на стомана и алуминий\", добавяйки: \"Ако стигнем до задоволителни алтернативни средства за разрешаване на нашите опасения, президентът може да премахне или да промени ограниченията.\" ЕС готви мита за американски стоки в отговор на мерките на Тръмп Резултатът е, че дори някои от най-близките търговски партньори на САЩ са объркани накъде води съобщението. След среща с Лайтизер през уикенда Сесилия Малмстрьом, комисар по търговията на Европейския съюз, каза, че все още няма \"непосредствена яснота относно точната процедура за освобождаване от наложените мита от САЩ\", така че дискусиите ще продължат през тази седмица. За партньори като ЕС - който е най-големият доставчик на стомана за Съединените щати от гледна точка на стойност, макар и не обем - освобождаванията правят митата още по-наказателни, тъй като сега техните продукти ще бъдат принудени да се конкурират не само с тези от САЩ, но и с канадски и мексикански материали, които ще се възползват от това, че няма да плащат мита. Оправдаването на митата с националната сигурност съгласно закон също е вероятно да доведе до ответни действия - освен че явно нарушава разбирането, че търговията се осъществява съгласно международно договорени правила, а не моментни преговори. И без ясен процес на освобождаване движението, насочено главно към наказване на Китай, рискува да изостави американския съюзник Япония на ЕС, хванат в кръстосан огън. Германия предупреди за търговска война, ако САЩ наложи мита за стоманата Редица държави вече заплашват с отмъщение, ако са засегнати от тарифите. ЕС е съставил списък с продукти на стойност над 2.8 милиарда евро, който включва всичко - от червило и зърнени култури до моторни лодки, които биха били ударени с 25% мито, а Япония и Южна Корея са заплашили със спор пред Световната търговска организация. Съюзниците нямат основания да не действат твърдо, за да защитят собствената си индустрия и политика, а също и защото Тръмп не е направил нищо, за да укрепи отношенията си с тях. \"Проблемът, който ще има, е, че той няма резерв на подкрепа или съчувствие като начало\", каза Бил Рейнш, старши съветник в Центъра за стратегически и международни изследвания. Значи никой не му дължи нищо и това прави много по-лесно за тях да му се противопоставят. Още по-изненадващо може да е огорчението в САЩ от групите, които традиционно са подкрепяли президента. Земеделците изразяват тревога, че техните продукти вероятно ще бъдат засегнати тежко от ответни действия, докато производителите на автомобили и компаниите, които разчитат на алуминиеви опаковки - например за бира и супи, предупредиха, че митата ще увеличат разходите за потребителите. \"Митото е данък, който ще доведе до по-високи цени, които потребителите в крайна сметка ще усетят\", каза Джон Боцела, президент на Global Automakers. \"Изключванията няма да решат основните проблеми, които митата ще създадат за производството на автомобили и камиони в САЩ. Повишените разходи ще направят нашата индустрия по-малко конкурентна и ще навредят на американските работници, потребителите и нашата икономика\". Китай изпревари Русия и вече е равностоен съперник на САЩ в оръжията Тези послания резонират сред депутатите в Конгреса, където републиканците, които отдавна са се отказали от каквато и да е борба с Белия дом, възразяват силно срещу митата. Републиканските сенатори Рон Джонсън (Уисконсин) и Кори Гарднър (Колорадо) обявиха подкрепата си в неделя за законопроекта на Флейк за спиране на митата, въпреки че Джонсън предупреди, че вероятно няма да получат достатъчно гласове, за да преборят евентуално президентското вето. Все пак \"мисля, че някой трябва да се опита\", каза Флейк, цитирайки успеха на Конгреса през 70-те години на миналия век, след като президентът Джими Картър въведе мита върху маслата. \"Мисля, че нашите съюзници и други трябва да знаят, че тук има някаква съпротива\". Тръмп: Ако не искате мита, докарайте си заводите в САЩ Съветник на Тръмп хвърли оставка заради митата за Европа ЕС готви мита за американски стоки в отговор на мерките на Тръмп Германия предупреди за търговска война, ако САЩ наложи мита за стоманата Китай изпревари Русия и вече е равностоен съперник на САЩ в оръжията", "date": "2018.03.13", "title": "Търговската война на САЩ показа зъбите си"}
{"url": "http://clubz.bg/65321-izraelski_politik_iska_aneksiq_na_gaza_i_zapadniq_brqg", "text": "Израел прие закон, забраняващ разделянето на Йерусалим Тръмп заплашва да спре финансовата помощ за Палестина Тръмп заплашва да спре финансовата помощ за Палестина", "date": "2018.03.13", "title": "Израелски политик иска анексия на Газа и Западния бряг"}
{"url": "http://clubz.bg/65317-promenite_v_pazara_na_goriva_shteli_da_go_izsvetlqt", "text": "Шефът на Българската петролна и газова асоциация Андрей Делчев приветства внесен наскоро законопроект, който ще \"прочисти\" пазара на горива - според вносителите от сивия сектор, според икономисти - от малките фирми. Пред Блумбърг тв Делчев заяви днес, че фискалният резултат от промените в законодателството за пазара на горива ще бъде много положителен - и то не еднократно, а за дълъг период от време. Държавата ще търси 1 млрд. лв. приходи с нови правила за търговци с горива Проектът е наречен Закон за административното регулиране на икономически дейности, свързани с нефт и продукти от нефтен произход, и от асоциацията, която обединява големите фирми, настояват от дълго време за промените. В БПГА членуват \"Шел\", \"Лукойл\", ОМВ, \"Инса ойл\", \"Ромпетрол\", \"Петрол\", \"Синергон\", \"Приста ойл\" и още няколко големи фирми. Според проекта, внесен с подписите на депутати от всички парламентарни групи, фирмите, които търгуват, складират или транспортират горива, ще минат на регистрационен режим към Министерството на икономиката. Изискванията пред тях са: висок уставен капитал от поне 3 милиона лева за търговците на едро и за собствениците на данъчни складове, за търговците на дребно - 20 000 лева; управителите им да имат висше образование и поне 5 години осигурителен стаж; обезпечение или банкова гаранция за 500 000 лева и др. Според него основната идея не е да се вдигне летвата, а да се изсветли секторът, за да се знае кои са точно икономическите оператори в него, защото това сега не е ясно. Марешки моли Таяни за помощ с картела в горивата Марешки моли Таяни за помощ с картела в горивата Андрей Делчев: Продажба на горива без печалба е купуване на гласове Марешки моли Таяни за помощ с картела в горивата Марешки моли Таяни за помощ с картела в горивата Андрей Делчев: Продажба на горива без печалба е купуване на гласове", "date": "2018.03.13", "title": "Промените в пазара на горива щели да го изсветлят"}
{"url": "http://clubz.bg/65308-avstrijski_medii_ginka_ot_pazardjik_novata_postanovka", "text": "\"България: Странни сделки в държавата на олигарсите и бедността\" - в статия с това заглавие австрийският вестник \"Дер щандарт\" представя закупуването на бизнеса на ЧЕЗ  от фирмата \"Инерком\" със собственик Гинка Върбакова. Статията обръща внимание и на повсеместната корупция и бедност в страната. Авторът на статията е Маркус Бернат. Статията описва подробно случая, включително с географски и битови детайли: В статията се казва, че подобна е и ситуацията с австрийската компания EVN, която обслужва Югозападна България. Изтъква се, че частните енергийни дружества се жалват от огромното вмешателство на правителството и институциите. Освен това цената на тока се определя политически в страна, в която мнозинството от жителите след влизането преди 11 години в ЕС станаха по-бедни, а не по-благосъстоятелни. Най-новите проучвания от 2016 г. показват, че 23% от населението живее под границата на бедността с 308 лева на месец (157 евро). През 2008 г., година преди влизането в ЕС, те са били 21%. Статията е унищожителна:", "date": "2018.03.13", "title": "Австрийски медии: \"Гинка от Пазарджик\" - новата постановка"}
{"url": "http://clubz.bg/65318-reshetnikov_imame_priqteli_sreshtu_hibridnata_vojna_osobeno_v_bylgariq", "text": "С тези думи бившият руски разузнавач Леонид Решетников завършва едно от двете си послания, посветени на България, в страницата си във фейсбук. Поводът е разразилата се дискусия около думите на патриарх Кирил у нас и реакциите. И двете публикации на Решетников са от 12 март - едната - по-новата, е в отговор на г-жа Михнева, както става ясно от обръщението в началото, макар да не се разбира причината за това.     Второто послание е написано около час по-рано. От него се разбира, че Решетников и руснаците са се почувствали обидени от освирквания при почитането на герои от Руско-турската война, използвани са думи като \"езичници\" за подобни прояви. Той заявява, че  и Следва \"политически пасаж\": Решетников обяснява как руският патриарх Кирил не е имал намерение да прави политически изказвания, но се е стигнало до ситуацията заради това, че в официални речи са били отправени благодарности \"към някакви митични украинци, финландци и литовци\" за участието в Освобождението.  В края пасажът е следният:     С двете си послания Решетников оставя впечатление, че е много голям приятел на България, но отношенията се влошават, въпреки че той самият казвал на \"руските експерти\", че са се увлекли в обвиненията си срещу България. Самият Решетников пък стана широко известен у нас като ръководител на Руския институт за стратегически изследвания (РИСИ). Институтът се представя като институция за геополитически анализи, пряко подчинена на президента Владимир Путин, който назначи на мястото на Решетников бившия шеф на разузнаването Михаил Фрадков. В момента Решетников е изпълнителен директор на основаното през миналата есен Общество за развитие на руското историческо просвещение \"Двуглав орел\". То е свързано с т.нар. православен олигарх Константин Малофеев.  По време на президентските избори у нас се появиха публикации, че Решетников и Русия стоят плътно зад избора на Румен Радев, говореше се за срещи с Корнелия Нинова. Самият разузнавач пък съобщи тогава, че се е виждал и с Бойко Борисов.", "date": "2018.03.13", "title": "Решетников: Имаме приятели срещу хибридната война. Особено в България"}
{"url": "http://clubz.bg/65316-megan_za_pyrvi_pyt_oficialno_s_elizabet_ii_snimki", "text": "Годеницата на принц Хари, бившата американска актриса Меган Маркъл, присъства за пръв път на официална проява в присъствието на кралица Елизабет Втора, предадоха Ройтерс и Франс прес. Тържествата бяха организирани във връзка с честването на Деня на Общността на нациите. Присъствието на Маркъл на религиозната церемония, отслужена в Уестминстърското абатство в Лондон, свидетелства за постепенното й вписване в британското кралското семейство преди сватбата й с принц Хари, насрочена за 19 май. Други членове на кралското семейство, сред които принц Чарлз, съпругата му, Корнуолската херцогиня Камила, принц Уилям и съпругата му, херцогинята на Кеймбридж Катрин, както и принц Хари също присъстваха на церемонията. В писмено обръщение в чест на празненствата кралицата изтъкна здравата връзка, съществуваща в Общността на нациите и обхващаща 2,4 милиарда души от 53 страни по света. По думите на Нейно Величество различията в организацията са повод за радост, а не за разделение. Ново проучване, посветено на нагласите към кралското семейство, показва, че Меган Маркъл - бъдещата съпруга на принц Хари, се радва на по-голяма популярност сред британците от херцогинята на Кеймбридж Катрин, пише в. \"Дейли стар\". \n\tИнтересът към 36-годишната актриса от САЩ, прочула се с ролята си в сериала \"Костюмари\", се засили, след като през ноември миналата година беше оповестен годежът ѝ с британския принц. С наближаването на сватбата им през май Меган Маркъл редовно попада във фокуса на общественото внимание и медиите. Резултатите от проучване на VoucherCodesPro, обхванало над 2300 британци, показват, че годеницата на принца се радва на по-голяма популярност от утвърдената британска икона, херцогинята на Кеймбридж Катрин. Съдейки по отговорите на участниците в допитването, жителите на Острова й симпатизират, защото преди това   (31 процента), защото   (14 процента) и защото   (11 процента). Меган Маркъл отстъпва по популярност сред британците единствено на бъдещия си съпруг принц Хари, с когото \"свързани\" се чувстват 32 процента от сънародниците му. Годеницата му е посочена от 29 процента от участниците в допитването. С по 15 процента следват принцеса Биатрис и херцогът на Единбург Филип. Херцогинята на Кеймбридж Катрин е получила едва 13 процента от гласовете.", "date": "2018.03.13", "title": "Меган за първи път официално с Елизабет II (СНИМКИ)"}
{"url": "http://clubz.bg/65306-gardiyn_10_vyzmojni_sankcii_na_london_sreshtu_moskva_za_otroveniq_shpionin", "text": "Ето какви са десетте възможни отговора на Великобритания срещу Русия заради атаката срещу Сергей Скрипал пише британският вестник The Guardian. Вестникът подрежда възможните мерки във възходящ ред, съобщава \"Фокус\".    Подобна мярка използва правителството на Дейвид Камерън след убийството на Александър Литвиненко. Ако бъде изгонен обаче посланикът на Русия в Лондон, то вероятно ще последва реципрочна мярка от руска страна, което ще замрази дълбоко британско-руските отношения. Публични личности, като Жозе Мауриньо например ще бъдат помолени да прекратят добре платените си договори с медията. Подобна мярка ще бъде добре приета от Франция, където се вземат сериозни мерки срещу фалшиви новини след обвиненията за руска намеса във френските президентски избори.  от партньорите от Европейския съюз да не изпращат официални лица на Световното първенство по футбол, което вероятно няма да засегне отборите, които ще участват. Това може да са поправки, подобни на закона „Магнитски“ в САЩ срещу лица, замесени в нарушаване на човешките права. .  – според изданието такава мярка може да засегне както поддръжници, така и противници на руския президент Владимир Путин.  – Русия обаче не показва да е повлияна тежко от досегашните санкции. , включително да се ускори процеса по приемане на Украйна в НАТО.  - това може да доведе до допълнителни санкции.  – Русия има собствена система за разплащане, която е валидна в много страни извън Г-7.  и най-близките му сътрудници  Веднага след като снощи Тереза Мей обвини Русия за атаката срещу Сергей Скрипал и дъщеря му Вашингтон изрази солидарност с Лондон. Made in Russia: Лондон отровил Скрипал, за да им провали световното по футбол Съединените щати имат \"пълно доверие\" в заключенията на британското разследване, че Русия е \"вероятно отговорна\" за нападението с нервнопаралитично вещество срещу бивш руски шпионин във Великобритания, заяви американският държавен секретар, цитиран от ДПА. И добави: Британският премиер Тереза Мей заяви вчера, че е \"много вероятно\" Москва да е отговорна за отравянето на бившия руски двоен агент Сергей Скрипал с веществото \"Новичок\" в английския град Солсбъри, съобщи БТА.  Разработено в бившия Съветски съюз през '70-те и '80-те, \"Новичок\" (в превод: \"новак\") е силно токсично нервнопаралитично вещество с малко по-различен химичен състав от по-известните отровни газове Ви Екс и зарин.  Смята се, че е пет до десет пъти по-смъртоносен, въпреки че няма данни да е бил използван преди. Смята се, че Москва не е декларирала \"Новичок\" или съставките му пред базираната в Хага Организация за забрана на химическите оръжия (ОЗХО), която следи спазването на договор, забраняващ тяхната употреба.  Той е четвърто поколение отровен газ, чиито съставни части са селскостопански химикали. По този начин производството му може с лекота да бъде прикрито зад паравана на легитимна химическа промишленост, смята американският експерт по химическите оръжия Ейми Смитсън.  Химикалът \"предизвиква забавяне на сърдечния ритъм и ограничаване на въздушните пътища, което води до смърт от задушаване\", заяви експертът по фармакология проф. Гари Стивънс от Университета в Рединг. \"Една от основните причини да се произвеждат тези вещества е, че техните съставни части не са забранени\", добави той. Русия и САЩ навремето имаха най-големите програми за химически оръжия в света. Русия приключи унищожаването на декларираните си пред ОЗХО запаси миналата година. САЩ са във финалните етапи на унищожаването на своите запаси. ", "date": "2018.03.13", "title": "\"Гардиън\": 10 възможни санкции на Лондон срещу Москва за отровения шпионин"}
{"url": "http://clubz.bg/65304-kak_aleksandyr_vuchich_se_prevyrna_v_lyubimiq_avtokrat_na_evropa", "text": "В скорошен доклад на британската Камара на лордовете се изразява съжаление, че ЕС е предпочел   на Западните Балкани, и се изразява  . Колкото и иронично да е неизборна институция като Камарата на лордовете да се вайка за демократичните ценности, авторите на доклада изтъкват, че повечето постюгославски правителства са станали „стабилнокрации“, а не демокрации. И тази динамика е видна най-добре в Сърбия. След като се завърна на власт след 12 години в опозиция, Александър Вучич методично се изказва по сръбската политическа стълба, като се издигна от министър на отбраната до премиер, преди да стигне до президентството през миналата пролет. Президентът Вучич е реформиран краен националист, който по времето на Слободан Милошевич бе министър на информацията в последните дни на югославските войни – роля, който включваше налагане на глоби за журналисти, критикуващи режима, и забрана на враждебни телевизионни програми. През последните години той управлява в период на тревожно отстъпление на демокрацията. Неговата управляваща десноцентристка Сръбска прогресивна партия (СПП) се е вкопчила здраво във властта, правосъдието и службите за сигурност, а той неутрализира местните медии до такава степен, че само шепа издания смеят да публикуват сериозни обвинения в корупция, шуробаджанащина и заплахи срещу избирателите, разтърсващи управлението му. Вучич: Сърбия никога няма да бъде против Русия През последните 6 години Вучич установи нещо, което може да бъде описано като мека автокрация. На повърхността Сърбия все още е демократично общество с номинално свободни избори и политическа опозиция, където несъгласните гласове могат да критикуват управляващата партия без страх, че ще изчезнат мистериозно през нощта. Но контролът на Вучич върху центровете на властта в Сърбия е толкова пълен, а демократичният процес е толкова изкривен в негова полза, че несъгласните не представляват заплаха за неговото управление. Политическите му противници свободно могат да се кандидатират срещу него, но имат малко средства, които да направят така, че гласовете им да бъдат чути. Институциите в страната са изцяло контролирани от съюзниците на Вучич, че нищо не може да го спре от подкопаването на демократичните норми. Това се вижда най-добре в медиите. Вучич успя да задуши пресата, като взе под контрол главния източник на доходите й – рекламата. Повечето рекламни агенции в страната са собственост на шепа медийни магнати, лоялни на Вучич, които вместо да изработват бюджета за реклама въз основа на пазарните фактори, купуват рекламна площ в телевизиите и вестниците, които отразяват благоприятно президента, и не дават пари на тези, които го критикуват. Медиите имат и друг стимул, за да поддържат проправителствена линия. РТВ „Пинк“ - най-голямата частна ефирна медия в страната, получи най-малко 7 милиона евро заеми от правителството между 2014 и 2016 г. Според Дубравка Валич Неделкович – преподавател по изследване на медиите в университета в Нови Сад, когато Вучич се кандидатира за президент през 2017 г., „Пинк“ върна жеста, като посвети 267 пъти повече време на кампанията му, отколкото на тази на всичките му противници, взети заедно. Макар малко вестници и телевизии функционират като същински правителствени рупори, повечето избягват да задават неудобни въпроси. Вучич - от ултранационалист до проевропеец На тези, които се опитват да търсят сметка от лидерите, банковите сметки често са блокирани от данъчните власти, а самите те са разследвани за предполагаеми финансови нередности. Авторитетният независим вестник „Данас“ затри толкова много рекламодатели, че днес се печата на 24 страници вместо на 32, както обикновено, въпреки че предлага най-евтината рекламна площ на пазара. Отделни журналисти, критикували твърде остро президента, бяха отвеждани на разпит от БИА – сръбската национална разузнавателна агенция, поради необичайни обвинения като изнудване и секс трафик. В интервю за радио „Свободна Европа“ през октомври 2017 г. председателят на Европейската федерация на журналистите (ЕФЖ) Могенс Блихер Берегор изтъкна Сърбия като страната с най-тежки нарушения на свободата на медиите на Балканите. Представители на ЕС като еврокомисаря по политиката на добросъседство и разширяването Йоханес Хан са повече от щастливи да се обърнат настрани, докато Вучич гази „европейските ценности“, които са им уж толкова скъпи. Новият австрийски канцлер Себастиан Курц веднъж сърдечно го нарече „котва на стабилността“, а германската канцлерка Ангела Меркел съвсем наскоро каза на Вучич, че  . Мълчанието им за неговото антидемократично поведение е оглушително. Докато Сърбия е извън ЕС, Брюксел може да се разграничава от изцепките на Вучич. За разлика от нелибералната демокрация на Виктор Орбан в Унгария меката автокрация в Сърбия не е петно върху европейската марка. Вучич може да е слаб представител на европейския проект, но е надежден фактор, който позволява на Брюксел да се доближи до геостратегическите си цели на Балканите. Наистина Вучич предлага стабилност в уязвим регион и успешно реализира редица мерки за икономии на Международния валутен фонд (МВФ), за да намали дълга и бюджетния дефицит на Сърбия, като ореже заплатите в държавния сектор и пенсиите, което е част от много по-дълбоко преструктуриране на сръбската икономика, целящо да изпълни критериите на ЕС за разширяването. Въпреки всичките си провали в сферата на демокрацията Вучич е сравнително умерен по сръбските политически стандарти, а доминирането му в националната политика е гаранцията за маргинализирането на неразкаяли се етнически шовинисти като Воислав Шешел – бившия вицепремиер на Милошевич, прекарал 11 години като подсъдим в Хага по обвинения в престъпления срещу човечеството. Той напипа правилните послания за Косово и наскоро обяви, че „трябва да живеем и работим успешно заедно“. Нормализирането на отношенията между Сърбия и Косово, което ще положи основата на евентуалното признаване на неговата независимост, е със сигурност най-висшият приоритет на ЕС на Балканите. Юнкер: Западните Балкани могат да влязат в ЕС до 2025 г. Чиновниците от ЕС внимават също да не упражняват твърде силен натиск върху Вучич, а да не вземе той да погледне на Изток. Сръбският президент поддържа тесни връзки с Кремъл и някои от местните му критици го обвиняват, че настройва тези отношения срещу Брюксел. Вучич е непреклонен, че за разлика от съседна Черна гора Сърбия никога няма да влезе в НАТО и отказа да последва западните сили в налагането на санкции срещу Русия. Това се дължи на силните проруски настроения в Сърбия. Двете страни са свързани с общата православна религия и славянското наследство. През юни 2017 г., само ден след влизането на Черна гора в НАТО, сръбски войски участваха в съвместни военни учения с Русия и Беларус край полската граница, а по-късно през годината сръбската армия получи като дарение 6 изтребителя от Москва, който обеща също 30 танка и 30 бронирани коли. Опитите на Сърбия да заиграва и с двете страни не бяха посрещнати добре във Вашингтон. Тексаската представителка в Конгреса, демократката Еди Бърнис Джонсън, писа на американския вицепрезидент Майк Пенс, като го призова да се срещне с Вучич, когато той посети САЩ в средата на 2017 г., а Хойт Брайън Ий, който наскоро се отегли от поста зам. помощник-държавен секретар за Европа и Евразия, каза на сръбските представители в края на миналата година, че една страна  . Ий изрази също така тревога, че руски хуманитарен център край южния сръбски град Ниш може да бъде и шпионска база – обвинение, които руснаците отхвърлиха като абсурдно. Поклоните на Вучич към Москва са повече риторични – целта им е да укротят русофилите в неговата партия и масовия електорат. Колкото и той да се самоизтъква, сръбската армия участва в 13 учения с НАТО или страни членки на пакта през 2017 г., в 7 от тях - със САЩ. Някои експерти твърдят, че страната е на практика членка на НАТО. Отношенията са НАТО са тема, която сръбското правителство иска непременно да избягва. Възмущението срещу военния алианс е все още масово в Сърбия, която бе подложена на тримесечни бомбардировки от силите на НАТО през 1999 г. Вучич - от ултранационалист до проевропеец Юнкер: Западните Балкани могат да влязат в ЕС до 2025 г.", "date": "2018.03.13", "title": "Как Александър Вучич се превърна в любимия автократ на Европа"}
{"url": "http://clubz.bg/65279-v_slovakiq_komunisticheskiqt_elit_prodyljava_da_zabogatqva", "text": "Едва ли е имало друго събитие през последните две десетилетия, което да разтърси Словакия така силно, както убийството на журналиста Ян Куцияк и неговата годеница. Постепенно обаче шокът от престъплението преминава във все по-голямо възмущение. Израз на това възмущение бяха проведените в цялата страна протестни демонстрации през последните дни. В петък (9.03.) се състоя и най-голямата демонстрация от края на „кадифената“ революция през есента на 1989 година насам. Стотици хиляди души излязоха по улиците на страната. Само в Братислава протестираха около 50 000 души – впечатляваща цифра за една страна с едва петмилионно население. Демонстрациите бяха проведени под мотото: \"За почтена Словакия!\" Намериха застрелян словашки разследващ журналист Хората протестират срещу корупцията и злоупотребите с властта, настояват за върховенство на закона, за повече прозрачност и за по-отговорно управление. Сегашните протестни демонстрации бяха най-масовите, но не и първите срещу управляващите в Словакия. От години насам редовно припламват протести срещу правителството на Роберт Фицо и неговата уж социалдемократическа партия СМЕР-СД. Различни разследващи журналисти многократно са разкривали невероятни корупционни афери в средите на управляващата партия и сред другите политици на ръководни държавни позиции. Всички тези скандали обаче неизменно са оставали без каквито и да е политически или юридически последствия. Словакия, мафията и нейните убийства Зад сегашните протести се крие още и силното недоволство от начина, по който беше извършен преходът от социалистическа диктатура към демокрация и пазарна икономика. От една страна, развитието на Словакия с право е считано за макроикономически успех в Източна Европа, но цената за този успех бе твърде висока. След края на диктатурата стотици хиляди словаци се оказаха социално губещи от дългогодишните сурови икономически реформи. Тези хора може би щяха да проявят повече разбиране за наложените им несгоди, ако не бяха принудени да гледат как един малък елит, който беше облагодетелстван и по времето на комунизма, безсрамно и престъпно се обогатява от  бившата общонародна собственост. Премиерът Фицо: Президентът и Сорос клатят стабилността в Словакия Този вид самообслужване на елита продължава и до днес. Но управляващите сега гледат да му придадат известна законност чрез юридически трикове или като си оставят „вратички“ в законите, което не прави деянията им по-морални. Премиерът Фицо и неговата партия прикриват тези деяния ту с левопопулистка, ту с деснонационалистическа реторика. Независимо от огромното и оправдано недоволство на словаците гражданските движения в страната не успяха да се превърнат в политическа сила. В момента така и не съществува силна политическа алтернатива, която да се застъпва за повече социална справедливост, върховенство на закона и по-добра демокрация. Една част от опозиционните партии се дискредитираха сами по време на предишните си управления. Единствените алтернативи в момента се предлагат от десни популисти и десни екстремисти. Развитието на Словакия твърде много прилича на развитието на повечето останали бивши социалистически държави в Централна и Югоизточна Европа, които междувременно членуват в ЕС. Много наблюдатели се опасяват, че и Словакия може да поеме по пътя, по който се движат Унгария и Полша. Обществеността извън Словакия, а и европейските политици не съзнават напълно причините, довели Словакия до сегашното ѝ състояние, нито евентуалните политически усложнения, до които може да доведе убийството на журналиста Куцияк. Онова, което се случва в Словакия, би трябвало да послужи като предупредителен сигнал за европейските политици. Те са длъжни много внимателно да се вгледат в онова, което се случва в тази страна, както и да подкрепят гражданското движение за демокрация. Словакия, мафията и нейните убийства Премиерът Фицо: Президентът и Сорос клатят стабилността в Словакия", "date": "2018.03.13", "title": "В Словакия комунистическият елит продължава да забогатява"}
{"url": "http://clubz.bg/65310-vsichko_koeto_otslabva_zapada_e_v_interes_na_kremyl", "text": "Това е страна, в която има малко истински действащи институции. Това по принцип не е необичайно. Но през последните 100 години в Русия рядко е имало период, при който институциите да са били толкова незначими. Важни са личните контакти, трудно е да се разбере как се вземат решения. Да. И там имаше неформална мрежа, но същевременно съществуваха ключови институции като компартията, ЦК или секретариата. Налице беше разпределение на компетенциите. Това с края на Съветския съюз се срина. Някогашният президент Борис Елцин не създаде нови институции, но същевременно никога не разтури тайната служба КГБ. Да, той формално създаде нови организации, но службите все още са тук и действат. Ето защо онези, които идват от тези организации, и до днес имат голяма власт. Това започва от президента Владимир Путин, но важи и за мнозина от обкръжението му. Но да погледнем и другите институции. В действителност Думата не е независим парламент. По същество прави това, което задава президентът. Няма и правова държава. Не съществува и независима правосъдна система. Ето защо липсват институции, които биха могли да се противопоставят на властта на Кремъл. Той искаше отново да придаде важност на центъра, да възстанови реда, да подобри икономическото положение, при което да му помогне увеличаването на цените на нефта. Той наложи вертикалата на властта – ясна структура отгоре надолу. Гледаше на себе си като на човек, който може да възвърне старото величие на Русия. Спомнете си откъде идва Путин. През 1989 г. той беше офицер от КГБ от среден ранг. Берлинската стена рухва, източногерманците демострират пред централата на Щази (тайната полиция на ГДР – б. р.) и КГБ в Дрезден, където той служи. Напуска страната унижен и се връща в Ленинград, днешния Санкт Петербург. Там Путин лично преживява сгромолясването на великата сила - Съветския съюз. И отново разбира що е то поражение. При оспорваните избори през 1996 г. Собчак губи. Путин е наясно колко непредвидими могат да са изборите. Когато иде реч за демокрация, този факт, както и биографията му на офицер от КГБ, го настройват скептично. Защо това е важно? Защото свидетелства за обстановката в днешна Русия. Имаме работа с управлявана демокрация – система, която само привидно е демокрация. Мисля, че стремъжът на елитите на Кремъл е да запазят властта си. Самият Путин би казал: \"Целта ми е хората да кажат, че съм възвърнал величието на страната.\" Никой не знае. По конституция трябва да се оттегли. Но пък той може да промени конституцията, както вече се случи през 2008 г., когато президентският мандат беше удължен от 4 на 6 години. Ще бъде една Русия, която не отговаря на съвременната икономика. Има клонове, като в областта на IT, които са много добре развити. Икономиката на Русия обаче разчита на нефта и на износа на нефтени продукти, Русия е петролна държава. В дългосрочна перспектива това не може да доведе до модернизиране и благоденствие, от което Русия се нуждае. Да вземем за пример националната идея, която създаде Путин – Русия има несравнима история и ето защо е различна от Запада. Русия като закрилница на традиционни стойности. Спомнете си какво каза Путин: Когато Путин дойде на власт, той действително беше заинтересован да подобри отношенията със Запада. Спомнете си речта му пред германския парламент – Бундестага. Тогава германците наистина бяха заинтересувани да се подобрят отношенията с Русия. Същото важи и за времето след атентатите на 11 септември 2001 г. Путин се обърна към американския президент Джордж Буш и го подкрепи. Путин винаги е изхождал от това, че в крайна сметка Западът ще прозре, че Русия вече не е Съветският съюз, но пак е велика сила. Когато днес Путин отправя взор към Запада, той съзира безредие. Вижда какво става в САЩ – поляризация, която няма изгледи да отмине. Подобна е и картината в Европа. Това за него е възможност да укрепи мястото на Русия в света.", "date": "2018.03.13", "title": "Всичко, което отслабва Запада, е в интерес на Кремъл"}
{"url": "http://clubz.bg/65292-sem_porqzva_koshlukov_za_denqt_zapochva_s_kultura", "text": "Съветът за електронни медии (СЕМ) се очаква да \"пореже\" програмния директор на БНТ и водещ на публицистичния формат \"Още от деня\" по обвиненията му, че в предаването за култура на телевизията няма \"ценз\" за поканените гости и е негледаемо. Както е известно Кошлуков започна открита война с \"Денят започва с култура\", единственото тясно профилирано предаване в българския ефир. В края на януари екипът на предаването бе заплашен с уволнение под \"благовидния\" мотив, че ще бъдат сменени с хора, които   исканото от Кошлуков. А изискването му било следното: екипът да представи план за драстична промяна на струкурата и тематиката на предаването, като се спрат дискусионните форми и се придаде \"по-лайфстайл звучене\", а за културата да се говори на \"популярен език\". \"Денят започва с култура“: Кошлуков оказва натиск за гости и въпроси От последвала среща с екипа станало ясно, че новият програмен директор не е харесал факта, че гост в предаването в същия ден е бил учителят Емил Джасим  Кошлуков дал ясно да се разбере, че присъствието на Джасим в студиото се разглежда като политическа демонстрация, а не като гостуване на преподавател по история по темата за изучаване на комунизма в средното образование. В последствие той публично доразви тезата си за гостите в предаването: Кошлуков подхвана културата След опита за намеса от \"Денят започва с култура\" излязоха с декларация срещу действията на Кошлуков, а над 450 интелектуалци и видни личности изпратиха писмо до омбудсмана и СЕМ в подкрепа на екипа на предаването. СЕМ обяви, че започва проверка спазва ли се законовият принцип за плурализъм в програмите на БНТ и ще проследи програмата за месец назад и един напред (за периода 15.12.2017 - 22.02.2018 г). По отношение на \"Денят започва с култура\" от регулатра са проверявали дали се спазва и изискването по закон осигуряване на Резултатът от проверката е готов и ще бъде обявен днес на редовното заседание на регулатора. СЕМ се заема със сигнала за Емил Кошлуков Междувременно в края на миналата седмица стана ясно, че Кошлуков все пак се е \"саморазправил\" с част от опонентите в \"Денят започва с култура\". Премахнал е продуцентката Весела Петрова. Тя бе сред хората, обвинили новоназначеният програмен директор в натиск върху предаването. Формално Петрова не е уволнена, просто вече не фигурира като част от екипа на предаването с негова заповед.   На днешното си заседание СЕМ ще обсъди и въпроса с плурализма във всички актуално-публицистични предавания на БНТ. Освен \"Денят започва с култура\", наблюдавани са били \"Денят започва\" (седмичният сутрешен блок), \"Денят започва с Георги Любенов\" (което се излъчва в неделя сутрин), \"Още от деня\" (всяка делнична привечер, като като водещи за по седмица се редуват Кошлуков и Поли Златарева), \"Референдум\" (вторник вечер) и \"Панорама\" (петък вечер). Ще накаже ли СЕМ Кошлуков за средния пръст в ефир? От медийния регулатор са установили  .  . Това, според експертите, се  . В резултат, в ефира на \"Денят започва\" и \"Още от деня\"  . Поради тази причина от СЕМ щели да отправят препоръка. Новият програмен директор и водещ успя да се прочуе за краткото време откакто е в БНТ и с още един \"гаф\". Кошлуков показа среден пръст в ефир в изблик на гняв срещу зелените протести пред редакцията на телевизията. Тези протести бяха провокирани от начина, по който БНТ отразява гражданското недоволство срещу решението на правителството да измени плана за управление на Национален парк \"Пирин\". Как БНТ отразява темата Пирин?  Този казус обаче все още не е на дневен ред за СЕМ. Оттам казаха за Клуб Z, че сред членовете на колективния орган преобладават мненията за глобяване на телевизията за нарушаване на \"добрите нрави\", но кога това ще стане и дали - все още не е ясно. За това провинение санкцията по Закона за радиото и телевизията за медията е от 3000 до 15 000 лева. Кошлуков подхвана културата СЕМ се заема със сигнала за Емил Кошлуков Ще накаже ли СЕМ Кошлуков за средния пръст в ефир? Как БНТ отразява темата Пирин? ", "date": "2018.03.13", "title": "СЕМ порязва Кошлуков за \"Денят започва с култура\""}
{"url": "http://clubz.bg/65298-eto_kak_evropa_shte_se_bori_sreshtu_dezinformaciqta_pylen_tekst", "text": "Анализът в този доклад изхожда от общото разбиране, че дезинформацията като феномен надхвърля ограничаващото и подвеждащото понятие „фалшиви новини“. Така започва последната част от   на високо равнище по фалшиви новини и дезинформацията в интернет. Доклад до Мария Габриел даде дефиниция на \"дезинформация\" Дезинформация е всяка форма на фалшива, неточна или подвеждаща информация, създадена, представена и популяризирана умишлено да навреди на обществото или за печалба – това гласи дефиницията на експертната група. Понятието не включва клевета, реч на омразата или подбуждане към насилие, които са престъпления. Въпреки това обаче дезинформацията може да навреди на гражданите и обществата. Експертната група предупреждава, че е срещу простите решения и бъдещите действия трябва да се съобразяват с основните принципи на свобода на изразяване, свобода на пресата и плурализма. Препоръките на експертната група стъпват на 5 принципа: 1. Засилване прозрачността на дигиталната информационна екосистема; 2. Популяризиране и засилване на медийната грамотност; 3. Разработване на инструменти за овластяване на потребителите и журналистите; 4. Защита на разнообразието и устойчивостта на европейската медийна екосистема; 5. Съобразяване на ефективността на мерките в зависимост от продължаващите изследвания на дезинформацията. Те целят постигането на прозрачност, отговорност за алгоритмите на платформите (става дума за Facebook, Google, Twitter и т.н. - б.р.) и действия за засилване на доверието. - Създаване на коалиция от онлайн платформи, новинарски медии и организации на гражданското общество с опит в проверката на фактите, които да изработят свой кодекс на практиките; - Дефиниране в този кодекс на конкретните правила и функции на платформите, новинарските медии и организациите за проверка на факти. Кодексът трябва да се основава на изредените по-горе принципи. - да подпомогне сформирането на коалиция срещу дезинформацията и да помогне за създаването на кодекс на поведението и за оценка на неговата ефективност; - до март 2019 г. да разгледа възможности за допълнителни действия; - да подкрепи създаването на европейски центрове за изследване на дезинформацията на национално равнище; - да засили усилията за финансова подкрепа на иновативни медийни проекти. - подпомогнат дейността на европейските центрове за изследване на дезинформацията, като осигурят финансиране; Тези препоръки имат за цел да подобрят медийната и информационната грамотност в Европа и да подкрепят разнообразието и устойчивостта на екосистемата от новинарски медии. Те основно призовават властите, национални и на ниво ЕС, да засилят усилията си, но те изискват също взаимодействие между гражданското общество, медийните организации и платформите. - засили действията в подкрепа на медийната и информационната грамотност за всички граждани, включително обмяна на най-добрите практики и обучение на преподаватели (например чрез програмата „Еразъм+“, „Образование и обучение 2020“ и подобни схеми), както и засилване на присъствието на медийната грамотност в учебните програми в ЕС и класацията PISA на Организацията за икономическо сътрудничество и развитие. Специално внимание трябва да бъде обърнато на специфичните нужди на някои подрегиони (например балтийските страни или Източна Европа); - следва примера за сътрудничество, вече постигнат в областта на младите хора (например центровете за безопасен интернет, Schoolnet.eu), и да обсъди увеличаване на помощта за изграждане на европейска общност от експерти в областта на медиите. Такова финансиране може да бъде разпределяно чрез публично-частно-гражданско партньорство при пълно зачитане на независимостта на бенефициента; - увеличи финансирането в подкрепа на качествената журналистика, включително международни партньорства и журналистика, основана на отворени данни; - гарантира, че значителни ресурси от настоящата „Хоризонт 2020“ и бъдещи програми са на разположение в подкрепа на изследвания и иновации, целящи технологично обновяване на онлайн медиите и модернизация на редакциите; - след като Европейската комисия има изключителното право да одобрява държавна помощ, комисията може да даде насоки на държавите членки за възможностите в медийния сектор. Без да ограничават съществуващите форми на държавна помощ, тези насоки може да включват например ДДС или други данъчни облекчения. Такива насоки трябва изрично да включват обективни и прозрачни условия за оказване на помощ за обучение на журналисти, медийни иновации, международно сътрудничество, създаване на центрове за медийни иновации и журналистически инкубатори, за да не бъде компрометирана независимостта на журналистите и новинарските медии, както и да не допуска неоправдана нелоялна конкуренция. - засилят действията в подкрепа на медийната и информационната грамотност, включително включване на темата в обучението на учителите и в националните учебни програми; - се въздържат от намеса в редакционната независимост на медиите и да работят за бързо изпълнение на препоръките на Съвета на Европа от 2016 г. за защита на журналистиката; - увеличат публичното финансиране в съответствие с правилата на ЕС за държавна помощ, за подобряване на дългосрочната устойчивост на плуралистичния медиен пейзаж. Това трябва да включи преглед на съществуващите форми на подкрепа, сред които ДДС или други данъчни облекчения, и да създаде нови целенасочени форми за подкрепа на новинарската дейност. Фокусът на тази подкрепа може да включва обучение на журналисти в дигитални умения, иновационни технологии в онлайн медиите, издания с бизнес модели, които не разчитат на приходи от реклама, или насочени към по-малки езикови пазари. Има препоръки и към организациите на гражданското общество, които трябва да разработят различни подходи за постигане на медийна грамотност, съобразени с възрастта; да подпомагат изработването на технологични инструменти и да популяризират значението на медийната грамотност. - разработят инструменти за споделяне на информация към потребителите относно медийната грамотност. - сътрудничат с академичната сфера за използване на съобразени с възрастта подходи за повишаване на медийната грамотност; - с помощта на външно финансиране да продължат да инвестират в качествена журналистика и да оборудват редакциите с инструменти за верифициране на информацията при разпространението на аудио-визуална и текстова информация; - гарантират най-високо равнище на спазване на етичните и професионалните стандарти, за да поддържат плуралистична новинарска медийна система, която има доверието на гражданите.", "date": "2018.03.13", "title": "Ето как Европа ще се бори срещу дезинформацията (ПЪЛЕН ТЕКСТ)"}
{"url": "http://clubz.bg/65311-mejduzvezdni_vojni_stava_tv_serial", "text": "Сагата продължава във всички възможни посоки. Последната междузвездно-военна новина, обявена от „Лукасфилм“ в сайта starwars.com, e, че продуцентът-режисьор-актьор Джон Фавро е подписал договор, според който ще продуцира и напише телевизионен игрален сериал „Междузведни войни“ за новата стрийминг платформа на „Дисни“.  Фавро не е чужденец в онази „далечната галактика“, защото е играл както в анимационния сериал „Междузвездни войни: Воините на клонираните“, така и в предстоящия „Соло: История от света на Междузвездни войни“, в който дава гласа си на важен герой – мистериозен извънземен пилот с няколко   ръце на име Рио Дюрант. Сътрудничеството между „Дисни“ и Фавро започна преди десетилетие, когато той помогна в създаването на киновселената на „Марвел“ като режисьор на „Железния човек“ и „Железния човек-2“ и изпълнителен продуцент на филмите за Железния човек и Отмъстителите. За „Дисни“ той е режисирал и продуцирал и големия хит „Книга за джунглата“, спечелил „Оскар“ за новаторските си визуални ефекти. В момента Фавро работи по дългоочаквания римейк на „Цар Лъв“, чиято премиера е насрочена за 2019-а. Все още неозаглавеният сериал по „Междузвездни войни“ засега няма определена и дата на излизане.", "date": "2018.03.13", "title": "\"Междузвездни войни\" става тв сериал"}
{"url": "http://clubz.bg/65307-doklad_nqma_dokazatelstva_za_namesa_na_rusiq_v_polza_na_trymp", "text": "Републиканците от Комисията по разузнаването обявиха, че не са намерени никакви доказателства за намесата на Русия в полза на Доналд Тръмп на изборите през 2016 година, предаде Си Ен Ен. Освен това няма и свидетелства за съглашателство между хора на Тръмп и руснаци. Комисията по разузнаването към Камарата на представителите в Конгреса на САЩ обяви в комюнике основните заключения от своето разследване на подозренията за руска намеса в американската предизборна кампания през 2016 г. Сред тези заключения, заверени с подпис само от членовете на комисията от Републиканската партия, конгресмените казват, че не са намерили  . Освен това те отхвърлят заключението на американското разузнаване, че руският президент Владимир Путин е предпочитал през 2016 г. Доналд Тръмп за президент на САЩ. Именно той бе начело на разследването. Майкъл Конуей заключи пред репортерите: Докладът от над 150 страници съдържа над 40 \"първоначални заключения\" и над 25 препоръки. Той ще бъде представен днес за обсъждане на демократическото малцинство. Комисията след това ще гласува за подлагане на доклада на процедура по декласификация, за да може да бъде представен на широката общественост. ", "date": "2018.03.13", "title": "Доклад: Няма доказателства за намеса на Русия в полза на Тръмп"}
{"url": "http://clubz.bg/65312-schetovoditelqt_ot_aushvic_pochina_tochno_predi_da_vleze_v_zatvora", "text": "Нацисткият военнопрестъпник Оскар Грьонинг, известен като Счетоводителя от Аушвиц, почина на 96-годишна възраст, съобщиха германски медии, позовавайки се на адвоката му. Говорителят на прокуратурата в Хановер Оливер Айзенхауер съобщи, че е бил уведомен за кончината на Грьонинг, но не може да я потвърди официално, предадоха Франс прес и ДПА. Този документ трябва да се изпрати от общината на съдебните власти, което може да отнеме няколко дни. Според седмичника \"Шпигел\" бившият есесовец е починал в петък в болница. Оскар Грьонинг е един от последните осъдени нацисти над 70 години след края на Втората световна война. \n\tНа 21-годишна възраст Грьонинг доброволно се присъединява към есесовските елитни части, а през 1942 г. е прехвърлен в лагера на смъртта в Аушвиц. Там той отговаря за сортирането на вещите на концлагеристите и води сметка за събраните пари и ценни вещи, които изпраща в централата на Ес Ес в Берлин. В предвоенна Германия Грьонинг е бил банков чиновник. Той никога не е отричал нацисткото си минало и още в първия ден на съдебния процес срещу него е поел \"моралната отговорност\" за холокоста. През 2015 г. Грьонинг бе осъден в Люнебург на 4 години затвор за съучастничество в убийството на 300 000 евреи. В края на 2017 г. съдът отхвърли и последното му обжалване да не лежи в затвор поради напредналата му възраст и Грьонинг трябваше скоро да започне да излежава присъдата си, отбелязва БТА.", "date": "2018.03.13", "title": "Счетоводителят от Аушвиц почина точно преди да влезе в затвора"}
{"url": "http://clubz.bg/65314-vinys_uilqms_bi_serina_v_indiyn_uels", "text": "Винъс Уилямс победи сестра си Серина в третия кръг на турнира от серията \"Мастърс 1000\" в Индиън Уелс, Калифорния - 6:3, 6:4. Така завръщането на корта на Серина приключи рано. Бившата водачка в световната ранглиста отсъстваше от корта повече от година зарада раждането на първото си дете. Любопитно е, че за последно двете се срещнаха на финала на \"Аустрелиън оупън\" през 2017-а и тогава спечели Серина. Рано тази сутрин наше време Винъс намали изоставането си в общия баланс между двете - 12:17. Личи си, че по-малката сестра още е далеч от най-добрите си дни в тениса, което е напълно обяснимо. Големи проблеми имаше водачката в класацията при жените Симона Халеп. Тя се измъчи срещу № 165 в света Каролин Долхайд (САЩ) - 1:6, 7:6 (3), 6:2. Продължават интересните развръзки при мъжете. Новак Джокович загуби от Таро Даниел (Япония, № 109) с 6:7 (3), 6:4, 1:6. Сърбинът се завърна на корта след дълго отсъствие през миналата година в Откритото първенство на Австралия, след това последва операция на лакътя му и не беше играл от средата на януари. Александър Зверев не е в най-добрата си форма тази година и това се видя и в слънчева Калифорния. Той отстъпи пред Жоао Соуса (№ 85) с 5:7, 7:5, 4:6. Доминик Тийм пък се отказа заради контузия срещу Пабло Куевас - 6:3, 4:6, 2:4. Корейската сензация Хьон Чун разби далеч по-опитния Томаш Бердих с 6:4, 6:4. Григор отпадна още във втория кръг в Индиън Уелс От Индиън Уелс си тръгва Фернандо Вердаско, който елиминира Григор Димитров. Това се оказа единствената голяма победа на испанеца, той бе спрян още в третия кръг от 20-годишния американец Тейлър Фриц - 6:4, 2:6, 6:7 (1). Световният № 1 и водач в схемата Роджър Федерер продължава уверено напред след 6:2, 6:1 над сърбина Филип Краинович.", "date": "2018.03.13", "title": "Винъс Уилямс би Серина в Индиън Уелс"}
{"url": "http://clubz.bg/65319-turskata_armiq_obgradi_kontroliraniq_ot_kyurdite_afrin", "text": "Турската армия и съюзниците й - бунтовниците срещу режима на Башар Асад в Сирия - са обградили контролирания от кюрдите град Африн, съобщи Би Би Си, позовавайки се на изявление на въоръжените сили на Анкара. Градът е ключовата цел на турската операция срещу кюрдите в Северна Сирия. Съюзници на Асад влязоха в Африн в помощ на кюрдите Офанзивата започна на 20 януари, а месец по-късно сирийски проправителствени сили влязоха в Африн, за да помогнат на кюрдските бойци да отблъснат офанзивата на Анкара. Пристигането им увеличи риска от по-голяма ескалация на северния фронт в Сирия, където се сражават правителствената армия, съюзените с нея проирански милиции, кюрдските сили, бунтовниците, турските войски, както и руските и американските сили. В съобщението на турската армия се казва също, че са овладени \"райони с ключово значение\" в региона около града. Все още липсва официално потвърждение от страна на кюрдското военно командване. Анкара смята сирийските кюрдски Отряди за народна самозащита (ОНС) за заплаха за своята сигурност по границата и за сходни с действащата на турска територия Кюрдска работническа партия (ПКК). САЩ обаче смятат ОНС за съюзници в борбата с терористичната организация \"Ислямска държава\" на терен.  ", "date": "2018.03.13", "title": "Турската армия обгради контролирания от кюрдите Африн"}
{"url": "http://clubz.bg/65313-fandykova_za_chastnata_ohrana_obshtinska_policiq_e_dobro_reshenie", "text": "Общинска полиция е добро решение за осигуряване на сигурността в по-големите градове. Това смята столичният кмет Йорданка Фандъкова, която бе гост на сутрешния блок на БНТ и коментира закона за частната охранителна дейност, с който управляващите на практика дадоха възможност частни гардове да изпълняват полицейски функции, сключвайки договори с общините. Измененията в закона бяха атакувани както от главния прокурор Сотир Цацаров (пред Конституционния съд), така и от президента Румен Радев (налагайки вето). Цацаров vs властта: Частната охрана в градовете нарушава Конституцията Столичната община засега е единствената, която има общинска полиция. \"За мен това е основната възможност и подход общината да решава подобни задачи\", посочи Фандъкова и допълни, че би й се искало \"неформалните\" полицаи да имат повече правомощия, особено по отношение на движението по пътищата. Над 20 екипа работят по ремонтите на уличната мрежа, каза още Фандъкова и обясни, че около 40 са обектите, по които трябва да се работи. Работи се по план-график, качва се на сайта както за миенето на улиците, така и за ремонтите, обясни тя. Фандъкова определи отминалата зима като \"интересна\" - лека, но с много динамично променящо се време. По думите й все още се изчислява какви средства са спестени от по-леката зима - със сигурност няма да сме изразходвали целия бюджет, каза столичният кмет. Това ще ни позволи да мием повече, каза Фандъкова и допълни, че в същото време, ако могат да се отделят средства от зимното почистване, те отново ще отидат за миене. \"Вече бяха измити основни булеварди\", коментира тя. По думите й миенето на улиците е една от най-добрите мерки в борбата с мръсния въздух.  Протест днес пред Столичната община заради мръсния въздух Като най-знаков и ключов обект за тази година тя определени улица \"Граф Игнатиев\". \"Там предстои да се работи и от страна на \"Софийска вода\", за да се подменят изцяло канализацията и водопроводът, които са много стари. И със сигурност трябва да се реконструира подземната инфраструктура, за да може после да сме спокойни, че ще имаме повече живот на настилките\", каза столичният кмет. Ще бъде реконструиран и площад \"Славейков\", градинката на \"Св. Седмочисленици\" и площад \"Гарибалди\". \"Дала съм задача да се направи организация и за стартирането на работата по булевард \"Арсеналски\" - там предстои изграждане на тролейбусна линия, която ще свърже много сериозни квартали с метрото на София\", даде заявка Фандъкова. Все още се дискутира дали новата линия трябва да замести трамвай номер 6. През лятото ще продължи работата и по бул. \"Монтевидео\". Фандъкова анонсира и \"амбициозната\" програма на Столичната община за реконструкция на трамвайните линии, като тази на трамвай номер 5, по която щели да бъдат изградени и нови спирки. Усилия общината щяла да насочва и към ремонт и изграждане на тротоари. \"Продължаваме да строим нови детски градини\", обясни Фандъкова и допълни, че предстои откриването на 4 детски градини през тази година и старта на строителството на 8. Подготвя се програма и за разширение на училища, както и за строителството на нови. Плановете са за 4 нови училища.  По отношение на объркването сред шофьорите с разширяването на пешеходната зона на бул. \"Витоша\" столичният кмет обясни, че това ще е така, докато хората свикнат. Но по-голямата идея е да се увеличават зелените зони и велоалеите като мярка в борбата с мръсния въздух. Протест днес пред Столичната община заради мръсния въздух", "date": "2018.03.13", "title": "Фандъкова за частната охрана: Общинска полиция е добро решение"}
