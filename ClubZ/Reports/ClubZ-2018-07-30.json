{"url": "http://clubz.bg/71244-deportirat_4_miliona_dushi_ot_indiq_nqmali_pasporti", "text": "Около 4 милиона души в северозападния индийски щат Асам може да се окажат заплашени от депортиране, защото днес се оказа, че не фигурират в гражданските списъци, подготвени от местните власти, предоха ТАСС и ДПА. По информация на телевизионния канал Ен Ди Ти Ви, ситуацията е възникнала, защото местните власти не са обновявали гражданския регистър от 1951 г. Правителството на щата Асам, чието население, по различни оценки, е над 34 млн. души, реши да проведе пререгистрация, защото се страхува, че в щата са намерили убежище много емигранти от съседен Бангладеш. \n\tОказа се обаче, че много хора в Асам нямат никакви документи, които да потвърждават произхода им. Министерството на вътрешните работи излезе с изявление, че обнародваните списъци са предварителни и много от тези, които не са в тях, вече са удостоверили индийското си гражданство. Списъците скоро ще бъдат обновени. Но хората, които не са в състояние да докажат индийския си произход, може да се сблъскат със заплахата от депортация, информира телевизионният канал. Според критици,  под претекст, че в Асам се установяват мигранти от Бангладеш. Среща със съдбата - каква ще бъде Индия след 70 години Индийският главен инспектор по регистъра Сайлеш, който оповести списъка в щатската столица Гувахати, каза пред репортери, че 28,98 млн. от общо 32,99 млн. лица, подали молби, покриват изискванията да бъдат включени в регистъра. Федералният вътрешен министър Раджнат Сингх каза, че повторното преброяване е извършено под ръководството на върховния съд. Останалите извън списъка могат да подадат жалби или възражения до 28 август или да се обърнат към съда за чужденци. Хиляди членове на паравоенни формирования бяха разположени в Асам, за да се предотвратят размирици заради новия регистър. Индийските власти казват, че стотици хиляди мигранти от Бангладеш са се установили в северозападните щати, което повишава напрежението с местните хора в района.", "date": "2018.07.30", "title": "Депортират 4 милиона души от Индия, нямали паспорти"}
{"url": "http://clubz.bg/71250-ot_jilishteto_do_toaletnata_hartiq_realnostta_v_nrb", "text": "През последното десетилетие на НРБ бакшишите и подкупите са се превърнали в  Това пише в строго секретен доклад на Информационно-социологическия център към ЦК на БКП до Тодор Живков и Политбюро от средата на юли 1985 година. Твърденията на партийните социолози се базират върху резултатите от представителна анкета, в която 77,8% от участниците потвърждават горния извод. Близо две трети от младите хора на възраст между 18 и 30 години смятат, че корупционните практики са вече \"неизкореними\" и в НРБ е възникнала \"масова обстановка за корупция\", пише още в документа. Копие от него се намира в Държавния архив, а негов откривател и анализатор е проф. Иван Еленков от Софийския университет. Текстът е включен в неговата най-нова монография под заглавие \"Орбити на социалистическото всекидневие\". Пред Дойче веле културологът изтъква, че откритите секретни анализи и доклади до ЦК на БКП доказват концентрирания политически натиск на управляващия режим и неговата идеология върху всички сфери на общественото и личното битие на поданиците - от люлката до гроба. Те са обективни свидетелства за всекидневието в НРБ, защото са базирани не на лични спомени и носталгии, а на предупредителни сигнали до управляващите за ситуацията в страната и за съответните заплахи за властта. Разгласяването на тази поверителна информация е било в състояние дори да доведе до силно социално брожение по подобие на случилото се в Полша, Чехословакия и Унгария. Анализът на Еленков води до категоричния извод: Подкупите, бакшишите и принципа \"аз на теб - ти на мен\" се утвърждават като могъщо и често единствено средство за решаване на личните проблеми на българите в условията на остър и задълбочаващ се дефицит от всевъзможни стоки и услуги - от закупуването на жилище и автомобил до снабдяването с резервни части, вносни плодове и тоалетна хартия. В обширно изследване с гриф \"Строго поверително\" от 1985 Информационно-социологическият център на БКП алармира, че три четвърти от участниците в допитванията посочват като най-корумпирани следните браншове: търговията, общественото хранене, автосервизите, доставките на строителни материали, както и товарния и таксиметровия сектор. Още през 1978 година проверка на казионните профсъюзи пък показва, че за пациентите в редица окръжни и районни болници се полагат крайно незадоволителни или никакви грижи. Оказва се още, че безплатните найлонови торбички с фирмено лого на западни производители, до които имат достъп продавачките в \"Кореком-Варна\", незаконно се продават на съветски туристи, защото са модни и супердефицитни в соцлагера. Така продавачките си докарват по 1800 лева доход на месец - 15 пъти повече от заплатата на начинаещ млад лекар или инженер. Пак в \"Кореком\" мострите за продаваните стоки се разпределят между началниците. И още: преподаватели си набавят валута, взимайки подкупи от изпитваните чуждестранни студенти. Само в кабинета и в дома на един варненски доцент били открити българска и чуждестранна валута на стойност около 80 000 лева. \"Чух от началниците си, че на един другар с материали от предприятието сме му построили вила за 50 000 лева, а той после я продал за 100 000. Лично аз се възмущавам, но като гледам другите какво правят, се питам: балама ли да бъда?\", цитират партийните социолози мнението на член на БКП. Те са особено обезпокоени, че и сред съдиите в България взимането на бакшиш се е превърнало в норма на поведение. Огромният дефицит от качествени и разнообразни храни за хората в НРБ е пряк резултат от насилственото отнемане на земята и добитъка през 50-те години на миналия век. Най-красноречива картина за състоянието на снабдяването с хранителни стоки дават внезапните проверки на ключови обекти, каквито са например Софийските централни хали. През октомври 1980 година в един доклад от такава проверка пише следното: \"В обекта се търси, а липсва  следното: захар, зрял фасул, веро, кока-кола, тоалетна хартия, фини шоколадови бонбони, маслини, майонеза, прясна риба, месо, червен пипер. Във върховите моменти работят половината каси, има големи опашки и се губи много време. Оплакванията са от качеството на разфасованото месо, което беше размразено и изпускаше лош мирис. Хладилниците са силно замърсени. Каймата е изключително лошо опакована и продавачките я дооформяха с ръце. На щанда за плодове и зеленчуци нямаше нищо друго освен картофи и чесън\". Същевременно се търсят спешни решения на проблеми като \"степента на обезмирисаност\" на соята, която постепенно се превръща в основна съставка на саламите, кренвиршите и шоколадовите изделия за обикновените потребители. Трагично е и положението с много вносни храни, които ръководството в НРБ обявява за \"луксозни\". Иван Еленков привежда данни от секретната статистика на Министерството на търговията за вноса на произвеждани извън съветския лагер продукти през 70-те и 80-те години на миналия век. От информациите става ясно, че годишно срещу твърда валута Министерството е трябвало да осигури на глава от населението поне в столицата по: 250 грама банани, маслини и грейпфрути, около 300 грама лимони, килограм портокали,  25 грама мандарини, 50-60 грама сурово кафе на зърна, 15 грама нескафе и по три пакетчета чай. При това става дума за годините, в които са били провеждани конгресите на БКП - те се смятат за особено важни от управляващите. През конгресната 1981 година обаче половината от отделените 7,3 млн. лева за изброените по-горе \"луксозни храни\" са пренасочени за закупуване картофи и лук, които неочаквано изчезват от магазините. В книгата си Еленков публикува и данни за бракувани и спрени от пазара платове, мебели, обувки, дрехи, бяла и черна техника за стотици милиони левове - главно поради царящата безстопанственост, кражби, немарливост и използване на дефектни материали. На фона на всички тези дефицити и неволи на плановата икономика, властите в НРБ са принудени тихомълком да узаконят немислимата доскоро частна инициатива, която пропагандата предпазливо нарича \"самозадоволяване\". Постепенно личните стопанства се превръщат в основен фактор за изхранването на населението. Към края на 1989 година тези лични стопанства вече са над 2 милиона и осигуряват над 1/3 от зеленчуците и млякото, близо половината от месото и плодовете и над половината от яйцата. Той заключава, че тъкмо повсеместното разграбване на \"общественото\" от средата на 80-те години на миналия век предопределя катастрофичната социална и икономическа картина на българското посткомунистическо общество. ", "date": "2018.07.30", "title": "От жилището до тоалетната хартия: реалността в НРБ"}
{"url": "http://clubz.bg/71248-sistemata_nqma_da_ni_ubie_snimkivideo", "text": "Черни тениски. Черни балони. Черни знамена. 750-метров трибагреник. И лозунг - закана, обратна на надслова на протеста:  Това бяха част от атрибутите на големия протест на майките на деца с увреждания, подкрепени от граждани и различни организации, които от месеци стоят в палатка пред служебния вход на Народното събрание. Този път протестът им бе под формата на шествие пред сградата на институцията. Демонстрацията блокира движението пред парламента. Недоволните са облечени в превърналите се в запазена марка черни тениски, на които пише  Досега в протеста не се чуваха призиви за оставки, нещо повече - майките преди повече от месец не приеха и подадената оставка на социалния министър Бисер Петков. Заради това и премиерът Бойко Борисов не я прие, след като я поиска. Исканията продължават да са си все същите - законодателна реформа в подкрепа на хората с увреждания. И приемане на специален закон за личната помощ, какъвто има написан - от майките и екипа на омбудсмана Мая Манолова. Дори бе внесен в Народното събрание - и от БСП, и от \"Воля\".  Днес шествието, поведено от гайдари, тръгна от парламента и продължи към площад \"Независимост\" пред Министерския съвет. Протестните акции започнаха още от сутринта когато баща на момче в инвалидна количка го “остави“ символично в приемната на Министерския съвет на грижите на премиера Бойко Борисов, за да покаже с какви трудности се сблъскват всеки ден семействата на хора с увреждания. Борисов в крайна сметка се срещна със семейството. И обеща реформи.  Бойко Борисов обеща по-голяма подкрепа на хората с увреждания По това време в социалното министерство се проведе поредната работна група за законодателството, посветено на хората с увреждания. Беше отчетено сближаване на позициите на протестиращите майки и организациите на хората с увреждания по подготвяния нов закон за хората с увреждания. , коментира социалният министър Бисер Петков. И представители на майките на деца с увреждания този път се присъединиха към разговорите. Съгласие е постигнато по това как да изглежда социалната оценка, какво да включва, както и по идеята да се прави първоначално от специализирани звена в Агенцията за социално подпомагане. Занапред е възможно и изнасянето на оценката в отделна структура. Обсъждани са и елементите на финансова подкрепа, като общото становище е, че тя трябва да бъде индивидуална и да се отчита не само степента на увреждането, както е заложено в законопроекта, но и вида на увреждането. В законопроекта се предлага месечната финансова подкрепа за навършилите пълнолетие хора с увреждания да е в интервала от 10 на сто до 57 на сто от линията на бедност. Предвидена е и лична помощ, каквото е основното искане на протестиращите майки на деца с увреждания. Социалният министър Бисер Петков припомни, че предложенията в закона на този етап струват допълнително 110 милиона лева. Омбудсманът Мая Манолова също отбеляза, че предлаганият проект е стъпка, но недостатъчна, за да се каже, че започва реформа. До следващия понеделник - 6 август - участниците в работната група ще изпращат становища.     ", "date": "2018.07.30", "title": "\"Системата няма да ни убие!\" (СНИМКИ+ВИДЕО)"}
{"url": "http://clubz.bg/71245-demoni_i_digitalnite_lica_na_scenata_na_one_dance_week_2018_video", "text": "Човешките емоции в информационното общество през призмата на емотиконите, нов прочит на древен корейски танц за гонене на зли духове и първа среща със себе си – това са част от танцовите миниатюри от Азия, които One Dance Week включва в програмата на предстоящото си издание  . Японският хореограф  насочва вниманието към емотиконите и обезсмислянето на чувствата със соловия спектакъл 【K(-A-)O】на 22 септември от 19:30 часа. Той търси отговор на въпроса имат ли място истинските чувства сред виртуалните усмивки. Спектакълът черпи вдъхновение от популярния японски стил емотикони, познат като “каомоджи”, в който се използва комбинация от йероглифи, букви и символи, за да се изрази емоция или действие в киберкомуникацията. В рамките на същата вечер (22 септември) Шинохе ще представи втори солов спектакъл - 【love】. Хореографът се вглежда в момента преди да започнем да обичаме. Можем ли да обичаме друг или дори себе си, ако не притежаваме нищо автентично и оригинално. Азиатските миниатюри продължават на 7 октомври от 19:30 часа в Дом на културата “Борис Христов” - Пловдив с два корейски спектакъла. Мистичният танц Salp’uri ще гони зли духове и ще разваля проклятия от сцената. Миниатюрата ДЕМОНИ на хореографа Джин А Ким и визуалния артист Джу-Бин Ким впечатлява с невероятни костюми и източна естетика на движенията, превъплътени в съвременен танц. Salp’uri е изпълняван и усъвършенстван в продължение на векове и днес се смята за едно от най-развитите и популярни творчески достижения на народните танци в Корея. В рамките на същата вечер (7 октомври) публиката в Пловдив ще се срещне с един от най-техничните и популярни корейски хореографи Ин Со Лий, който ще търси път към себе си в авторския си спектакъл \"Първа среща\". Моноспектакълът вече е представян в Южна Корея, Китай, Унгария, Румъния, а тази година спечели и голямата награда на A Tánc Fesztiválja във Веспрем, Унгария. \"Демони\", \"Първа среща\",【K(-A-)O и【love】са част от 11-тото издание на международния фестивал за съвременен танц и пърформанс One Dance Week, което ще се проведе между 24 септември и 14 октомври в Пловдив. Билети за спектаклите на цени от 10 лв. можете да намерите онлайн в системата на EpayGo.bg, както и на касите на EasyPay:   и  . Местата са ограничени, поради което силно препоръчваме предварителното закупуване на билети. За повече подробности следете събитията във Facebook   и  One Dance Week се организира от Фондация „ЕДНО за култура и изкуства“ и е част от програмата на Пловдив – Европейска столица на културата 2019. Фестивалът се осъществява с подкрепата на Министерството на културата. За повече информация следете  във Facebook, Instagram и Twitter, както и  Кенджи Шинохе учи танцово изкуство в Япония и Германия. Участва в солови спектакли и ръководи компаниите Die Tokyo Dance Crew и ELTEN. Носител на престижни награди, сред които Sawamoto Tokumi Prize в Япония, както и Голямата награда и Наградата на публиката на Международния фестивал за танцов театър в Германия. Джин А Ким е дългогодишен член на Cheonan City Dance Company в Чеонан, Южна Корея. Тя притежава докторска степен от Dankook University, където и преподава, както и в Seoul Art College. Джу-Бин Ким е носител на наградата ACT-BAD PRIZE от Фестивала в Билбао, Испания през 2016 г. Участва в множество международни съвременни театрални и танцови спектакли, както и в комуникационни проекти, свързани с визуални изкуства и фотография. JuBin Company (JBK) е международна артистична формация, в която участват творци с различна насоченост – танц, пърформанс, фотография и други. Продукциите им са силно повлияни от корейския традиционен танц. Роден през 1982-а година, хореографът Ин Со Лий завършва Корейския национален университет за изкуства, където понастоящем е водещ преподавател по танц от 8 години. Професионалните му интереси включват уличните танци, актьорското майсторство, пантомимата и други изкуства. Между 2003-а и 2004-а година Лий е част от холандската танцова трупа Mio Greco & Pc и участва в множество международни фестивали. След като се завръща в Корея, Ин Со Лий се присъединява към танцовата трупа LDP (Laboratory Dance Project), където работи до 2013-а година. Днес той е артистичен директор на компанията за съвременен танц Edx2, с участия в над 25 държави по света. През последните години компанията печели престижни отличия, сред които Златната награда на Международното състезание по балет и хореография в Пекин (2011) и призът за „Най-добра хореография“ на Танцовия фестивал в Тегу, Корея (2013).", "date": "2018.07.30", "title": "Демони и дигиталните лица на сцената на One Dance Week 2018 (ВИДЕО)"}
{"url": "http://clubz.bg/71249-v_teteven_pak_vali_moje_da_preleqt_reki", "text": "Има опасност от преливане на реки и наводнения в община Тетевен, тъй като в региона продължава да вали интензивен дъжд, а речните нива се покачват, съобщи кметицата Мадлена Бояджиева, цитирана от БТА. По думите й обстановката в града и околните населени места остава усложнена. Възстановено е движението по пътищата Гложене - Тетевен - Рибарица и Тетевен - Черни Вит, които бяха затворени за часове заради наводнени участъци и свличане на земна и скална маса и повалени дървета. От Агенция \"Пътна инфраструктура\" обаче предупреждават шофьорите да се движат с повишено внимание и съобразена скорост там, тъй като има опасност от активизиране на нови свлачища в тези участъци. 36-годишен мъж загина при наводненията в Тетевенско Мадлена Бояджиева допълни, че няма пострадали и бедстващи хора, откъснати населени места и такива без ток и вода. \n\tИмало е закъсали автомобили, които са изтеглени, както и наводнени къщи в Тетевен. Според нея засега не се предвижда да бъде обявено ново бедствено положение, след като тази сутрин тя отмени въведеното миналата седмица, заради падналите тогава в района проливни дъждове, нанесли щети за над шест милиона лева.", "date": "2018.07.30", "title": "В Тетевен пак вали, може да прелеят реки"}
{"url": "http://clubz.bg/71232-trymp_sreshta_srodna_dusha_premiera_na_italiq", "text": "Президентът на САЩ Доналд Тръмп приема в Белия дом ръководителя на италианското правителство Джузепе Конте, популистки европейски лидер, с когото има сходни разбирания, особено по имиграцията и търговията, съобщава Франс прес, цитирана от БТА. Двамата първо трябва да се срещнат на четири очи, а след това двустранните разговори ще бъдат в по-широк формат. Двамата се здрависаха топло пред обективите на камерите по време на семейната снимка на срещата на върха. Конте беше избран да ръководи италианското правителство от лидерите на партиите, спечелили парламентарните избори през март: антисистемното Движение \"Пет звезди\" и крайнодясната партия \"Лига\". Той иска да промени Дъблинския регламент на ЕС, който възлага отговорността за кандидатите за убежище в Евросъюза на първата държава членка, където те са регистрирани, и, според Рим, прехвърля тежестта върху средиземноморските страни. Друга обща точка между Тръмп и Конте е, че и двамата са благосклонни към подобряване на отношенията с Русия. В Канада Тръмп призова Г-7 да приеме отново в своите редици Русия, изключена през 2014 г. след анексирането на Крим. \"Трябва да реинтегрираме Русия, защото Русия ще ни трябва на масата за преговори\", каза той. Конте, за когото това беше първата голяма международна среща, тогава каза, че е съгласен с американския президент, като се разграничи от европейските си колеги. Що се отнася до търговията, двамата споделят един и същ скептицизъм към свободната търговия: Тръмп осъди няколко международни споразумения като НАФТА (с Канада и Мексико) и Трансатлантическото споразумение за свободна търговия (ТТИП), докато правителството на Конте отказва да ратифицира споразумението за свободна търговия между Евросъюза и Канада (СЕТА). Все пак, според Ник Отънс от Атлантическия съвет, Тръмп \"рискува да не намери съюзника, когото очаква\" в лицето на Конте. По отношение на търговския обмен, отхвърлянето от новото италианско правителство на многонационалните споразумения рискува да компрометира целта на Тръмп да постигне отмяна на всички търговски мита с ЕС, обяснява експертът. Според италианския печат Конте подкрепя най-вече запазването на италианския автомобилен бранш, заплашен от американски вносни мита, и иска да защити дейността на италианските предприятия в Иран, което Тръмп иска да предотврати чрез налагането на нови санкции срещу Техеран. А в сферата на отбраната, Италия изтъкна, че е изключено да постигне целта от разходи в този сектор до 2 процента от БВП, още по-малко по отношение на новата цел от 4 процента, фиксирана от Тръмп пред съюзниците му на последната среща на върха на НАТО. \"Спогледахме се и се усмихнахме: смятахме, че и два процента са непосилни\", обяви наскоро Елизабета Трента, италианският министър на отбраната. По-консенсусно, участието на Италия в операциите на НАТО в Афганистан, Ирак и Сирия трябва да фигурира в дневния ред на двамата, както и италианските дипломатически усилия за поддържане на усилията за помирение в Либия.  ", "date": "2018.07.30", "title": "Тръмп среща сродна душа - премиера на Италия"}
{"url": "http://clubz.bg/71247-referendum_za_imeto_na_makedoniq_na_30_septemvri", "text": "На 30 септември гражданите на бившата югославска република Македония ще гласуват в референдум за това дали тя да се преименува на Република Северна Македония. Той трябва да отвори пътя на страната към ЕС и НАТО като ратифицира споразумението с Гърция за името й. Липсата му беше причината за гръцкото вето върху опитите на Скопие за присъединяване към тези две общности през последните десет години. Македония прие декларация за членство в НАТО Македонският парламент днес утвърди с 67 гласа “за” и нито един против предложението за референдума. Въпросът към гражданите ще бъде:  “Подкрепяте ли членството в НАТО и в ЕС чрез приемане на договора с Гърция?” Руски милиардер финансирал безредици срещу новото име на Македония Против договора са президентът Георге Иванов и опозиционната партия ВМРО-ДПМНЕ на Христиан Мицкоски, чиито депутати са напуснали днешното парламентарно заседание. Преди това парламентарното мнозинство на министър-председателя социалист Зоран Заев отхвърли две предложения за организацията на референдума на ВМРО-ДПМНЕ.   Руски милиардер финансирал безредици срещу новото име на Македония", "date": "2018.07.30", "title": "Референдум за името на Македония - на 30 септември"}
{"url": "http://clubz.bg/71246-britancite_ne_iskat_%E2%80%9Cbrekzit%E2%80%9D_a_na_mej_48_sa_za_ostavane_v_es", "text": "Британското обществено мнение се е обърнало рязко срещу напускането на ЕС, показа публикувано днес проучване на общественото мнение на телевизия “Скай”. Петдесет на сто от гражданите на Обединеното кралство биха подкрепили референдум с въпрос искат ли са излязат от ЕС със сделката, предлагана от правителството, да излязат без сделка, или да останат в ЕС. Пекин и Лондон ще преговарят за свободна търговия след “Брекзит” Помолени да изберат между тези възможности, да не се излиза от ЕС е най-предпочитаната за 48% от анкетираните; 27% предпочитат да напуснат без сделка, 8% казват, че няма да гласуват и 3% не знаят какво да отговорят. Салвини към Мей: Успех на \"Брекзит\", който да служи за пример на други Политиката на министър-председателката Тереза Мей е непопулярна сред нейните консерватори. Привържениците на напускането са 51% срещу 22% за “Брекзит” без споразумение; а консервативните избиратели биха искали никаква сделка пред тази, подготвяна от правителството, в съотношение 44% към 21%, показва изследването. Само 10% са доволни от работата, която правителството върши по “Брекзит”, а 78% са недоволни. При това първите са намалели с 13%, а вторите са се увеличили с 23%. Лондон има резервен парашут за \"Брекзит\" Одобрението за самата Мей е спаднало със 17 процентни пункта до 24%, а неодобрението се е качило с 14 процентни пункта до 74%. Миналата седмица главният преговарящ от страна на ЕС Мишел Барние поля със студен душ последното предложение на Мей за споразумение за развод с ЕС, като посочи, че то не съдържа работещо решение за бъдещия граничен и митнически режим между Република Ирландия и британската провинция Северна Ирландия. Барние към Лондон: Имате 13 седмици за споразумение Графикът на преговорите предполага страните да сключат споразумението до средата на октомври, за да има време за ратификацията му от държавите членки и от Европейския парламент.   Салвини към Мей: Успех на \"Брекзит\", който да служи за пример на други Лондон има резервен парашут за \"Брекзит\" Барние към Лондон: Имате 13 седмици за споразумение", "date": "2018.07.30", "title": "Британците не искат “Брекзит”-а на Мей. 48% са за оставане в ЕС"}
{"url": "http://clubz.bg/71239-te_vqrvat_che_sa_naslednici_na_ruskata_carska_familiq_video", "text": "От разстрела на император Николай II и неговото семейство на 17 юли 2018-а се навършиха 100 години. Смъртта на руската царска династия Романови оставя след себе си множество конспиративни теории. По тяхната история са направени редица екранизации. Новият проект на Матю Уейнър, режисьор на сериала \"Момчетата от Медисън авеню\", също се занимава с руските монарси.  В 8 епизода продукцията \"Романови\" ще разкаже историята на осем човека, смятащи се за наследници на фамилията. Първият тийзър на сериала, написан и режисиран от Уейнър, ни показва актьорския състав – Арън Екхарт, Кристина Хендрикс, Даян Лейн, Катрин Хан, Изабел Юпер, Кори Стол, Клеа Дювал и още познати холивудски лица. Независимите един от друг епизоди ще покажат на зрителя различни семейства. Сериалът ще засегне и широко разпространената хипотеза, че принцеса Анастасия е последното останало живо дете на Николай II и съпругата му Александра. \"Амазон\" не пести и за този сериал – осемте епизода струват 50 млн. долара, снимат се на три континента и могат да си позволят звезден актьорски състав. Това е първият проект на Уейнър след \"Момчетата от Медисън авеню\", чийто последен епизод се излъчи преди повече от две години. \"Причината, поради която избрах Романови е, че в ерата, в която имаме социалните мрежи и толкова много контакти един с друг на теория, имаме чувството, че сме по-отдалечени от всякога – обяснява Уейнър в интервю през 2017 г., цитиран от „Холивуд рипортър“. – Харесва ми идеята, че тези персонажи вярват – независимо дали е така, или не – че са наследници на последното царско семейство в Русия и са част от една от най-големите криминални истории на нашето време. За мен е удоволствие да говоря за характера противопоставен на възпитанието, какво общо имат двете и какво остава от едно голямо наследство.\"", "date": "2018.07.30", "title": "Те вярват, че са наследници на руската царска фамилия (ВИДЕО)"}
{"url": "http://clubz.bg/71243-prokuraturata_se_pazi_ot_versiq_za_pojara_v_carskite_konyushni", "text": "Прокуратурата не изключва нито една версия за пожара в Царските конюшни, където в момента се извършва втори оглед на местопроизшествието. Следователи и прокурори се надяват след него да бъде определено мястото, откъдето са тръгнали пламъците. По-рано днес заместник-кметът на Столична община Тодор Чобанов заяви, че  . Апетитният имот в идеалния център на София пламна в 3 през нощта в събота срещу неделя. Пожар в \"Царските конюшни\" в София (ВИДЕО) \", допълни старши комисар Ивайло Иванов от СДВР. По думите му сградата е много стара, \"стар вид строителство – т.нар. каратаван\" (каратаванът е на последния етаж, от него отдолу се вижда покрива, представлява наковани дъски, така че да изравнят скосяването или части от него, бел.р.). Старши комисарят обясни, че покривът е дървен, а вторият етаж бил необитаем. Много стаи са използвани като складови помещения с купища мебели в тях. Коридорът е бил доста пропаднал. Борисов разпореди: Царските конюшни да станат културна ценност След като уточни, че до момента са открити седем собственици на Царските конюшни, Банов обеща министерството и Столичната община да обединят сили, за да търсят нередности в процедурата за продажбата на имота. Главният архитект: \"Царските конюшни\" ще бъдат възстановени, защитени са До момента единствено заместник-кметът на София д-р Тодор Чобанов публично се усъмни, че става въпрос за случаен инцидент.  Той подчерта, че на среща при премиера Бойко Борисов е била постигната добра координация с всички институции, които имат акт за собственост на една част от комплекса, в т.ч. и МВР.  Чобанов припомни усилията на Столична община да бъдат защитени Царските конюшни - \"с активното участие на експерти на Министерство на културата с устройствен план от 2015 г., който запазва старината, без да е получила окончателно статут на културна ценност от национално значение\". Изгорялата сграда не е моя, твърди собственик в \"Царските конюшни\" , заяви още Чобанов Реформаторите: Оставката на Веселин Пенев след проверката През септември 2016 г. на брифинг в парламента лидерът на БСП Корнелия Нинова съобщи най-напред за скандалната сделка. Според версията й областният управител на София Веселин Пенев (излъчен от Реформаторския блок) и зам.-областният Томи Николов (излъчен от ГЕРБ), са продали Царските конюшни \"незаконно и на безценица\". За целта Пенев разделил Царските конюшни на три имота, продадени на едно и също юридическо лице. Така е избегнал изискването за одобрение от Министерския съвет за извършване на разпоредителни сделки за над 500 000 лева. Според прокуратурата, от това деяние е произлязла значителна вреда за държавата в размер на 7 330 781 лева, представляваща разликата между продажната цена и реалната пазарна стойност на имота. При сделката областният управител прехвърлил терена от близо 8 декара в центъра на София на частната фирма \"Евротрансбилд\" за 658 870 лева, което прави по около 90 лв./кв. м. Собственик на фирмата е Янко Иванов, който се оказа свързан и с КТБ.  Прокурор Русинова припомни, че Софийската градска прокуратура е внесла обвинителен акт срещу бившия областен управител на София за престъпление по чл. 219 и чл. 220, касаещ Царските конюшни. Тя припомни, че обвинителният акт е бил внесен на 24 януари 2017 г., но съдът го върнал поради процесуални нарушения. Борисов разпореди: Царските конюшни да станат културна ценност Главният архитект: \"Царските конюшни\" ще бъдат възстановени, защитени са Изгорялата сграда не е моя, твърди собственик в \"Царските конюшни\" Реформаторите: Оставката на Веселин Пенев след проверката", "date": "2018.07.30", "title": "Прокуратурата се пази от версия за пожара в Царските конюшни"}
{"url": "http://clubz.bg/71251-uefa_nakaza_bodurov_i_malinov_za_po_3_macha", "text": "УЕФА наказва за по 3 мача Николай Бодуров и Кристиян Малинов от ЦСКА-София, съобщиха от червения клуб. Европейската футболна уведоми българския отбор за наказанията с писмо. Двамата футболисти са санкционирани за  директните червени картони, които получиха след край на мача срещу „Рига“ за Лига Европа. „Червените“ спечелиха с дузпи и се класираха. Три червени картона за ЦСКА-София, стана инцидент след мача ЦСКА обаче обжалва наказанието на Бодуров. Като мотив от клуба изтъкват, че на видеоматериалите, разпространени след спречкването между играчите на двата тима не се вижда провинение на „червения“ капитан. От клуба вярват, че УЕФА ще разгледа обстойно видеоматериалите и намали наказанието. \n\tБодуров и Малинов не играха в мача срещу „Адмира Вакер“ заради червените картони в Рига. Сега те ще пропуснат както реванша в Австрия, така и първия мач от следващия кръг, ако ЦСКА се класира. Тиаго Родригес, който беше изгонен в Латвия след два жълти картона, изтърпя наказанието си и ще играе срещу „Адмира Вакер“.", "date": "2018.07.30", "title": "УЕФА наказа Бодуров и Малинов за по 3 мача"}
{"url": "http://clubz.bg/71238-kazan_za_samogon_ubi_8_dushi_v_sochi", "text": "8 души загинаха в руския черноморски курорт Сочи при пожар, предизвикан от казан за варене на самогон, предаде Интерфакс. Сред загиналите има дете. Ранени са други трима души, като един от тях е тийнейджър. Жертвите са строителни работници от Армения, твърдят полицейски източници. Путин видя \"чужда следа\" в алкохолното отравяне в Иркутск След избухването на взрива се запалила сграда в Сочи. Пламъците бързо обхвванали и съседната постройка. След като угасили пожара, огнеборците открили 8 трупа, включително един детски. Според предварителна информация изгорелите постройки не били предназначени за настаняване на хора. Източници на Интерфакс твърдят, че работниците варили самогон, т.е. домашна водка, когато се взривил казанът. В момента на експлозията повечето от тях вече били много пияни, поради което не могли бързо да реагират и загинали. Алкохолът нерядко става причина за случаи с масова смърт в Русия. Само за десетина дни в края на 2016 г. в сибирския град Иркутск умряха 77 души. Всички те бяха били концентрат от глог за почистване на вани. Оказа се, че етанолът в него е бил заменен с метанол, чието смъртоносно въздействие се е оказало по-бързо. Въпреки това обаче върху шишетата с концентрата е имало надпис, че той е опасен за пиене. Но в Иркутск са го пили, защото цената му е била чувствително по-ниска от тази на алкохола.", "date": "2018.07.30", "title": "Казан за самогон уби 8 души в Сочи"}
{"url": "http://clubz.bg/71237-razsledvaneto_za_izchezvaneto_na_malajzijskiq_samolet_nula_otgovori", "text": "Екипът от независими разследващи на случая с полет МН370 на Малайзийските авиолинии публикува днес доклад, в който посочва, че не е успял да установи причината за изчезването на пътническия самолет, предадоха световните агенции. Докладът потвърждава твърденията на малайзийските власти, че самолетът е бил отклонен умишлено от маршрута си и е летял в продължение на над седем часа след прекъсването на комуникационната връзка с него. Посочва се също, че   Според заключенията на доклада от 495 страници промяната на курса на самолета, летял от Куала Лумпур за Пекин, е станала ръчно, което изключва хипотезите, че самолетът може да е бил похитен дистанционно. Океанските сметища \"погълнаха\" малайзийския самолет Предполага се, че мястото на катастрофата на полет МН370 е в най-южната част на Индийския океан. Проведеното по-рано тази година от американската компания \"Оушън инфинити\" второ издирване на останките на самолета не даде резултат. То продължи три месеца и приключи на 29 май. Издирването обхвана площ от 112 000 квадратни километра в южната част на Индийския океан.  Малайзийските власти завиха, че публикуваният днес доклад не е окончателен, тъй като останките на самолета не са намерени. Те посочиха също, че са готови да възобновят разследването, в случай че има достоверни данни за местонахождението им. Самолетът с 239 души на борда изчезна на 8 март 2014 г. Последната комуникация с машината е била при напускането й на малайзийското въздушно пространство. Последните думи са били на пилота Захари Ахмад Шах, който казал на диспечера: \"Лека нощ от полет МН370\", което не предвещавало нищо необичайно. Миналата година Службата за транспортна безопасност на Австралия също публикува 440-страничен доклад за изчезването на самолета. В него се казваше, че пилотът на самолета е имал симулатор за полети в дома си и шест седмици преди полета на 8 март 2014 г. е симулира на него полет, преминаващ през маршрут, който първоначално е бил сходен на маршрута, по който се е отклонил самолетът. Преди това малайзийската полиция пък заключи, че не е имало необичайна дейност в симулатора в дома на пилота. \"Почти сигурно\" откриха останки на малайзиския самолет MH370 Днес Кок Су Чон каза, че следователите са проучили миналото на пилота и на втория пилот и са били удовлетворени от наученото за тях, както и за подготовката и психическото им здраве. Това изглежда изключва версията, че пилотите са били некомпетентни или са имали психически проблеми. Кок Су Чон допълни, че миналото на всички пътници също е било проучено от властите в съответните 15 страни. Заключенията са били, че всички те са били в здравословно състояние, което не поражда някакви съмнения. \n\tДокладът днес изключва и да е имало каквито и да било механични аномалии по самолета. Кок Су Чон отбеляза, че мистериозното изчезване на полет МН370 е породило около 60 разнородни конспиративни теории. Те са варирали от механична грешка през дистанционно предизвикване на катастрофа до отвличане от извънземни или руски заговор. Всички теории са били анализирани една по една. В доклада се констатира, че не е имало и нередности в товара на самолета, включващ също така литиево-йонни батерии и около 2500 килограма манго. Боингът се разбил в Индийския океан Отломки от самолета бяха изхвърлени по крайбрежието на Африка и на острови в Индийския океан. За три от тях - фрагменти от самолетни криле - бе потвърдено, че са били от изчезналия летателен апарат. Те обаче не позволиха да се даде отговор на това какво се е случило със самолета.  В доклада днес се констатират и грешки, допуснати от центровете за контрол на въздушния трафик в Куала Лумпур и Хошимин, и се отправят препоръки, които да гарантират, че подобни инциденти няма да се повторят в бъдеще. Преди официалното публикуване на доклада, той бе представен в малайзийското министерство на транспорта на близки на пътниците и екипажа. Някои от тях споделиха след това, че са много разочаровани, че не е било установено нищо. Срещата е прераснала в доста оживена дискусия, а някои хора са били даже разгневени, разказаха очевидци. \"Почти сигурно\" откриха останки на малайзиския самолет MH370 Боингът се разбил в Индийския океан", "date": "2018.07.30", "title": "Разследването за изчезването на малайзийския самолет - нула отговори"}
{"url": "http://clubz.bg/71230-britanskiqt_parlament_facebook_predlaga_opasen_i_neetichen_produkt", "text": "Компанията Facebook е прикривала информация и е отказала да провери руска намеса във вота за \"Брекзит\" и на американските избори, твърди комисия на британския парламент, съобщи Engadget. Зукърбърг загуби тази нощ 16 милиарда долара След 18 месеца разследване, парламентарната комисия по дигитални технологии, култура, медии и спорт (DCMS) публикува подробен доклад за това как са се справили технологичните компании с фалшивите новини, особено около избори. Естествено, сред най-коментираните компании е социалната мрежа, която според доклада е помагала да се разпространява дезинформация, при това не само за американски, британски и други избори, а и срещу малцинството рохинджа в Мианмар. В доклада има и редица препоръки - например наказателно преследване за Facebook, ако не реагира срещу вредно или нелегално съдържание. Британските депутати препоръчват и забрана на микро-таргетираните политически реклами, създаване на нова категория за Facebook - като нещо между платформа и издател, както и допълнителни правомощия на британската изборна комисия, с които тя да се бори по-ефективно срещу фалшивите новини в социалните мрежи по време на избори.  Зукърбърг - 2, САЩ и ЕС - нула Британските депутати искат и собственикът на Facebook Марк Зукърбърг да отговори на въпроси на комисията, на които досега не е давал адекватни отговори.  Докладът препоръчва още създаването на професионален глобален Етичен кодекс за технологични компании от този тип, който трябва да бъде изработен с помощта на правителства, академици и други ключови институции. Комисията отбеляза и връзката на социалната мрежа с \"Кеймбридж Аналитика\", която е работила за британското правителство с \"тайно разрешение\" и освен това има връзки с базирана в Малта компания за продажба на малтийски, а съответно и европейски паспорти. Местната журналистка Дафне Галиция, която бе убита с бомба в колата й, разследваше именно тази схема. Куражът на Дафне От DСМS искат и допълнително разследване на връзките на Русия с дезинформацията в социалните медии. Един от милионерите, финансирали кампанията за \"Брекзит\", има връзки с руски компании и обществени личности и тези връзки трябва да бъдат разследвани. Очаква се до края на годината британското правителство да предложи нови регулации за технологичните компании, особено във връзка с предизборната реклама. Зукърбърг - 2, САЩ и ЕС - нула Куражът на Дафне", "date": "2018.07.30", "title": "Британският парламент: Facebook предлага опасен и неетичен продукт"}
{"url": "http://clubz.bg/71226-pochina_jurnalistkata_ot_bnr_savelina_savova", "text": "Внезапно почина Савелина Савова - един от емблематичните гласове на \"Хоризонт\", редактор и водещ на предаването \"Хоризонт до обед\", съобщиха от БНР. Тя е работила е и в двете национални програми на БНР - \"Христо Ботев\" и \"Хоризонт\". Професионалната й биография съвпада с най-значимите години от доказването на радиото като свободна медия. Последното й предаване по \"Хоризонт\" беше на 12 юли. Поклонението е на 1 август от 13 часа в Ритуалната зала на Централните софийски гробища. Екипът на Клуб Z изказва съболезнования на семейството и близките й.", "date": "2018.07.30", "title": "Почина журналистката от БНР Савелина Савова"}
{"url": "http://clubz.bg/71241-tyrsi_se_koj_da_remontira_ruskite_voenni_helikopteri_za_31_mln_lv", "text": "Министерството на отбраната търси кой да ремонтира руските военни хеликоптери, които са на въоръжение в армията ни. Днес ведомството публикува  , а прогнозната й стойност е над 31 000 000 лв. Става дума за 4 машини Ми-17 и още 4 - модел Ми-24. Военното министерство иска да сключи рамково споразумение за ремонт и поддръжка на хеликоптерите през следващите четири години. Русия нарушава пространството ни и ремонтира самолетите ни Командирът на падналия хеликоптер капитан Георги Атанасов е починал Хеликоптерите МИ най-често се използваха от армията ни при помощ за гасене на пожари. Сега министерството се захваща с основния им ремонт. Очаква се към търга да има интерес - както от Русия, така и от български компании. Национализираният завод \"Авионамс\", който бе част от портфолиото около фалиралата КТБ, може да ремонтира машините Това може да се направи и от държавните заводи ТЕРЕМ. Военен хеликоптер се разби до Пловдив. Двама пилоти загинаха Катастрофиралият преди два месеца Ми 17 бе ремонтиран от ТЕРЕМ и две руски компании. Военното министерство засекрети проверката му и я предаде на прокуратурата. Още вечерта след инцидента военният министър Красимир Каракачанов съобщи пред медиите, че \"трудно може да говорим за някаква пилотска грешка, най-вероятно става въпрос за някаква повреда в опашния винт\". След това обаче той заяви, че \"не е съвсем убеден\" в тази версия, припомня \"Медиапул\".  Командирът на падналия хеликоптер капитан Георги Атанасов е починал Военен хеликоптер се разби до Пловдив. Двама пилоти загинаха", "date": "2018.07.30", "title": "Търси се кой да ремонтира руските военни хеликоптери. За 31 млн. лв"}
{"url": "http://clubz.bg/71227-evrokomisiqta_razreshi_na_kelner_da_vzeme_telenor", "text": "Европейската комисия разреши на чешкия милиардер Петр Келнер да придобие бизнеса на \"Теленор\" в България, Унгария, Сърбия и Черна гора.    Келнер купи и \"Теленор\" в целия регион за €2.8 милиарда Европейската комисия одобри по силата на Регламента на ЕС за сливанията, придобиването на изключителен контрол над четирите компании на телекома в Централна и Източна Европа от регистрирания в Холандия фонд на Келнер - PPF Group N.V, съобщават от ЕК.  Кой е Петр Келнер? Българската Комисия за защита на конкуренцията (КЗК) не може да се произнася за тази сделка на Келнер, така както направи с искането му да купи 100% от Нова телевизия и дъщерните й компании и го отхвърли. Все още не е ясно какви стъпки ще предприеме чешкият милиардер по отношение на тази сделка. Групата PPF е голяма мултинационална финансова и инвестиционна група, която се фокусира върху редица отрасли, включително телекомуникационния сектор в Чешката република и Словакия чрез своето дружество O2 Czech Republic a.s. Становището на Еврокомисията е, че сделката няма да създаде опасност за конкуренцията. Първо, не би довела до хоризонтални припокривания, тъй като дейността на дружествата е ограничена до различните страни, в които \"Теленор\" притежава съответните лицензи за телекомуникации. Освен това Комисията е установила, че няма да има проблеми при вертикалните връзки, произтичащи от сделката, между пазарите за международните роуминг услуги и за услуги за терминиране на мобилни и фиксирани повиквания, както и при мобилните и фиксирани далекосъобщителни услуги. Споразумението за продажбата на активите на \"Теленор\" в Централна и Източна Европа на PPF Group за 2.8 млрд. евро бе сключено през март т.г. То включва изцяло притежаваните от \"Теленор\" предприятия в България, Унгария, Черна гора и Сърбия, както и доставчика на технологични услуги Telenor Common Operation.   Кой е Петр Келнер?", "date": "2018.07.30", "title": "Еврокомисията разреши на Келнер да вземе \"Теленор\""}
{"url": "http://clubz.bg/71221-banyn_moje_da_uceli_slaboto_mqsto_no_sgreshi_strategiqta", "text": "След евроизборите догодина поне една трета от членовете на Европейския парламент да се обединят в националистическа парламентарна \"супергрупа\", която да блокира работата на институцията. В дългосрочен план това да доведе до \"национални държави със свои собствени идентичности, свои собствени граници\". Това са декларираните цели на \"Движението\" (The Movement) на бившия стратег на Доналд Тръмп Стив Банън. Организацията, чиято централа ще бъде в сърцето на Европейския съюз, смята или да покровителства европейските популисти, или да влезе в политиката редом с тях. Има ли основания Брюксел да се плаши от новия си обитател? Как и с кого Стив Банън ще разрушава ЕС Банън беше мозъкът зад избирането на Тръмп за президент на САЩ през 2016 г. След това прекара малко повече от половин година в Белия дом като главен стратег на президента. А накрая беше уволнен без много-много обяснения заради националистически изказвания. После започна да си говори с журналисти и да им разказва неща, които бившият му работодател не би искал избирателите му да чуват, заради което Тръмп го заплаши със съд. Докато във Вашингтон продължава да се вдига шум около бившия банкер, той реши да се премести... в Брюксел. Скучно място за такива като него, бихме си помислили. Той обаче има план - да пренесе своите \"огън и ярост\" в сърцето на Европейския съюз. Без партийна субсидия \"Националният съюз\" умира, обяви Льо Пен Какво смята да прави Стив Банън в Европа? Да руши установения ред, казва той. А как точно? Според информацията, която той и сътрудникът му Рахим Касам (доскоро помощник на Найджъл Фараж) разпространяват - като създадат алианс на антисистемните партии на евроизборите догодина, които да съберат достатъчно места в Европарламента, за да нарушат работата на институциите и да ги накарат да изпълнят исканията им. А именно - Европа на националните държави. В тази така наречена \"супергрупа\" Банън очаква да влязат партии като “Националния сбор” (доскоро “Национален фронт”) на Марин льо Пен, “Лига” на Матео Салвини, австрийската “Партия на свободата” и “Алтернатива за Германия”. Подобна евроскептична \"супергрупа\" без съмнение би имала известно влияние върху политиката на ЕС. На теория ако една трета от евродепутатите се обединят, те могат да бавят ратифицирането на споразумения с трети страни, да задържат приемането на бюджети, да блокират въвеждането на санкции както срещу страни от ЕС, които не спазват правилата му - например Полша и Унгария, така и срещу трети страни като Русия. Какъв е популисткият план за Италия Банън ще предлага на потенциалните си партньори стратегии за мобилизиране на антиевропейски настроените гласоподаватели и финансиране. Както самият той обяви, следвайки модела на Джордж Сорос. Активността на европейските избори обикновено е ниска и Банън и организацията му се надяват чрез мобилизиране на местните антиевропейски партии да променят това. Тук той  - за повечето традиционни политически партии приоритет са националните избори и там отиват най-добрите кандидати. Това позволява на маргинални политически формации да се \"промъкнат\" в ЕП и да го използват като трибуна. А също и да си докарват солидни партийни субсидии. Това се очаква да се случи и догодина и да доведе до увеличаване на влиянието на евроскептичните партии в европейските институции. Според анализ на Ройтерс на резултати от национални социологически проучвания, проведени около година преди вота през 2019 г., влиянието на евроскептичните партии ще се увеличи с около 60%. Те са членове основно на две европейски политически партии. \"Европа на свободата и пряката демокрация\" е доминирана в момента от “Партията на независимостта на Обединеното кралство” (UKIP) на Найджъл Фараж и движение “Пет звезди” на италианския вицепремиер Луиджи ди Майо. Групата \"Европа на нациите и свободата\" включва френския \"Национален сбор\" на Марин Льо Пен и холандската “Партия на свободата” на Герт Вилдерс. Според проучванията те могат да увеличат местата си съответно от 45 на 59 и от 35 на 63. Тоест делът им може да нарасне от 10,6 на 17,3% (като се отчита намаляването на местата в Европарламента след “Брекзит”). Дали ще се запази тази политическа конфигурация обаче все още не е ясно. Някои от партиите в тези две политически семейства декларират намерения да се присъединят към по-умерените, а национални партии от групата на “Европейската народна партия” например загатват изместване към семействата на евроскептиците. Популистки кампании, насочени срещу ЕС, които очевидно напипват слабите му места, постигат небивал успех през последните години. Пример е \"вдъхновението\" на Банън на европейска почва - кампанията за излизане на Великобритания от блока. Ако Банън донесе своя опит от предизборната кампания на Тръмп (и поне част от парите, похарчени за нея), евроскептиците в 27-те (вече) страни членки ще получат едно несъмнено полезно рамо преди изборите за Европарламент догодина. Проблемът в идеята на Банън се корени другаде. Таргетът му са евроскептични популистки партии, които имат в момента около 10% от местата в ЕП. Само че става дума за политически формации, които са в крайностите на политическия спектър. Те на драго сърце биха приели помощ от бившия стратег на Тръмп. И пари също.  Бивш съветник на Тръмп ще прави популистка революция в Европа Освен че на теория обединението между евроскептиците от целия политически спектър изглежда невъзможно, партиите, към които Банън насочва предложенията си, засега изразяват резерви. Това е коментарът на говорителя на \"Националния сбор\" на Льо Пен Жером Ривиер пред \"Политико\". Банън е близък с лидерката на партията и дори присъства на партиен конгрес през пролетта. Председателят на групата \"Европа на нациите и свободата\" Геролф Анеманс от белгийската крайнодясна партия Фламандски интерес пък казва пред изданието, че проектът на Банън е просто начин да даде работа на приятелите си от UKIP след \"Брекзит\" и го определи като \"зле организиран\". Пожелал анонимност евродепутат пък казва, че Лигата на Салвини гради свой собствен политически проект и търси връзки с Льо Пен, Анеманс и други популисти. Ако Банън наистина иска да руши ЕС, по-скоро трябва се насочи към отделни каузи, а не към невъзможни коалиции. Тогава той ще може да използва силата си - да забива ножа в раната и да предлага евтини обезболяващи. Шансът повече избиратели да предпочетат да чуят прости \"отговори\" на изключително сложни въпроси - например миграцията - е огромен. За разлика от възможността коалиция от антисистемни партии в Европарламента под крилото на Банън да срине Европейския съюз. ---- „Генерация Z“ – с подкрепата на „Америка за България“ Без партийна субсидия \"Националният съюз\" умира, обяви Льо Пен Какъв е популисткият план за Италия Бивш съветник на Тръмп ще прави популистка революция в Европа „Генерация Z“ – с подкрепата на „Америка за България“", "date": "2018.07.30", "title": "Банън може да уцели слабото място, но сгреши стратегията"}
{"url": "http://clubz.bg/71229-kola_pregazi_chetirima_chujdi_turisti_v_tadjikistan_podozirat_terorizym", "text": "Четирима чуждестранни туристи, каращи велосипеди, бяха прегазени от кола в Таджикистан, предаде Ройтерс. Вътрешният министър на страната заяви, че инцидентът може да е терористичен акт. Шефът на спецчастите в Таджикистан премина към \"Ислямска държава\" Загиналите са от САЩ, Швейцария и Холандия. Те били убити вчера. Ранени са други трима - от Швейцария, Холандия и Франция. Единият от пострадалите е ударен с нож. Полицията е задържала един заподозрян нападател и е ликвидирала друг, който оказал съпротива при ареста. Други трима избягали. Сред тях е собственикът на колата. Нападението било извършено в селска местност на 90 километра югозападно от столицата Душанбе. В Таджикистан народът реши - ще преизбира президента до живот От американското посолство в Таджикистан заявиха, че не могат да съобщят имената на жертвите от САЩ поради опасения за тайните на личните данни. От мисията обаче изтъкнаха, че също смятат нападението за умишлено. Правителството на таджикския президент Имомали Рахмон води гражданска война срещу ислямистките бунтовници през 1992-1997 г., при която загинаха десетки хиляди хора. Някои ислямски екстремисти влязоха в коалиционното правителство, но през 2015 г. партията им бе поставена извън закона, а лидерите им бяха обвинени, че стоят зад неуспешен опит за преврат. Те отрекоха обвиненията. Хиляди хора от населения предимно с мюсюлмани регион се присъединиха към \"Ислямска държава\", а няколко души бяха арестувани миналата година заради атентата в метрото в руския град Санкт Петербург и заради атаки с камиони в Ню Йорк и Стокхолм. В Таджикистан народът реши - ще преизбира президента до живот", "date": "2018.07.30", "title": "Кола прегази четирима чужди туристи в Таджикистан. Подозират тероризъм"}
{"url": "http://clubz.bg/71234-trymp_90_ot_medijnoto_otrazqvane_na_rabotata_mi_e_negativno", "text": "Само часове след като определи като успешна срещата си с издателя на в. \"Ню Йорк таймс\" президентът на САЩ Доналд Тръмп отново избухна в туитър срещу \"отмиращата вестникарска индустрия\". Тръмп обвини \"Ню Йорк таймс\" и \"Вашингтон пост\", че пишат негативни статии дори за големите му постижения.     Подходът на президента изглежда постига резултат. Проучване на Си Би Ес Нюз, цитирано от \"Гардиън\", показа, че 91% от поддръжниците на Тръмп вярват на информацията, получена от президента и само 11% вярват на водещите медии. Историята зад тази корица (ВИДЕО) Няколко часа преди \"избухването\" на Тръмп в туитър, Белият дом потвърди, че президентът се е срещнал с издателя на в. \"Ню Йорк таймс\" Артър Грег Сълзбъргър. Срещата бе организирана за обсъждане на често повтаряното от държавния глава на САЩ обвинение, че медиите са \"враг на народа\", и беше определена от Тръмп като успешна. Сълзбъргър е предупредил президента Доналд Тръмп, че изказванията му срещу медиите са опасни и вредни. Макрон: Медиите наговориха куп глупости за Бенала Скандалите между Тръмп и медиите през последните седмици се редят един след друг. На журналисти се отказват достъп, въпроси, интервюта - администрацията на президента все по-открито афишира враждебността си към новинарската телевизия Си Ен Ен. А тя на свой ред отразява нещата все по-агресивно, пише Тома Юрбен от Франс прес. Миналата седмица на журналистката Кейтлан Колинс бе отказан достъпът до пресконференция, след като тя отправи на висок глас към президента на САЩ въпроси, сметнати за \"неуместни\". Инцидентът бе предшестван от други; в някои бе замесена и една от звездите на канала - Джим Акоста. CNN: Тръмп искал да плати права на разказ на манекенка (АУДИО) Година и половина след встъпването си в длъжност 45-ят президент все още не е дал нито едно интервю на Си Ен Ен. Президентът неуморно обсипва с нападки общоинформационните медии като цяло и редовно ги нарича \"медии за фалшиви новини\", но не се държи така с никоя друга от тях, дори с \"Ню Йорк таймс\". В отговор журналистите стават особено жлъчни към милиардера. Дон Лемън, една от звездите на канала, нарече Тръмп \"расист\". Макрон: Медиите наговориха куп глупости за Бенала CNN: Тръмп искал да плати права на разказ на манекенка (АУДИО)", "date": "2018.07.30", "title": "Тръмп: 90% от медийното отразяване на работата ми е негативно"}
{"url": "http://clubz.bg/71231-inerkom_objalva_otkaza_na_kzk_da_kupi_biznesa_na_chez", "text": "Кандидатът за българския бизнес на ЧЕЗ - \"Инерком България\", внесе жалба във Върховния административен съд (ВАС) срещу решението на Комисията за защита на конкуренцият (КЗК), което й забранява сделката. КЗК забрани на \"Инерком\" да придобие българския бизнес на ЧЕЗ Анализатори смятат, че предвид мотивите, с които КЗК е отхвърлила искането на \"Инерком\", на ВАС няма да е трудно да ги обори и да се произнесе в полза на регистрираното с 50 000 лева капитал дружество, чийто едноличен собственик е Гинка Върбакова. [nid:64879]]   На 19 юли тази година КЗК обяви, че не разрешава на \"Инерком България\" да придобие дружествата на ЧЕЗ България, които държат най-големия дял в електроснабдяването у нас и с най-много потребители - над 3 милиона. Чех, заподозрян в убийство преди години, в екипа на Гинка и \"Инерком\" Според мотивите на регулатора, придобиващата контрол група, като производител на електрическа енергия от фотоволтаици, ще има съществено предимство пред останалите. В решението на Комисията това е мотивирано като \"...притеснителен общ пазарен дял на дружества - участници в концентрацията би могъл да бъде този, който надхвърля 40%, тъй като в този случай това може да доведе до установяване или засилване на господстващо положение. Искаме да знаем гинките Собственикът на \"Инерком\" - Гинка Върбакова и съпругът й, притежават няколко фотоволтаични централи с обща мощност около 23 МВт. Имат и няколко договора за саниране, с което се изчерпва бизнеса им. \"Инерком\" трябва да плати до края на ноември над 320 милиона евро за бизнеса на ЧЕЗ. При подписване на предварителния договор в края на февруари авансово са платени 5 милиона евро. КЗК посочва, че целта на концентрацията е декларирано разширяване дейността на \"Инерком\" чрез \"продължаване на извършваната от предприятията на ЧЕЗ дейност на територията на Република България\". От ЧЕЗ смятат, че \"Инерком\" няма да плати за сделката Чех, заподозрян в убийство преди години, в екипа на Гинка и \"Инерком\" Искаме да знаем гинките От ЧЕЗ смятат, че \"Инерком\" няма да плати за сделката", "date": "2018.07.30", "title": "\"Инерком\" обжалва отказа на КЗК да купи бизнеса на ЧЕЗ"}
{"url": "http://clubz.bg/71223-borisov_razporedi_carskite_konyushni_da_stanat_kulturna_cennost", "text": "Да се направи необходимото, така че възможно най-скоро сградата на Царските конюшни да получи статут на културна ценност. Това разпореди министър-председателят Бойко Борисов по време на съвещание в Министерския съвет, съобщиха от правителствената информационна служба. Боил Банов: Царските конюшни ще получат статут за ценност. Но той може да падне в съда Във връзка с пожара в имота на премиера докладваха министърът на културата Боил Банов, министърът на вътрешните работи Валентин Радев и кметът на Столичната община Йорданка Фандъкова. В съвещанието участваха също вицепремиерът Томислав Дончев и заместник-кметът на София Тодор Чобанов. Главният архитект: \"Царските конюшни\" ще бъдат възстановени, защитени са Министър-председателят Борисов подчерта, че е изключително важно да има пълна координация в действията на отговорните институции, така че да се съхрани културната ценност. В МВР се чудят: Защо обществото не вярва, че клошарите са подпалвачи? От своя страна МВР поема ангажимента за възстановяване на щетите от пожара. Главният архитект: \"Царските конюшни\" ще бъдат възстановени, защитени са В МВР се чудят: Защо обществото не вярва, че клошарите са подпалвачи?", "date": "2018.07.30", "title": "Борисов разпореди: Царските конюшни да станат културна ценност"}
{"url": "http://clubz.bg/71233-nad_50_grajdanski_organizacii_iskat_ot_prezidenta_veto_na_apk", "text": "Над 50 неправителствени организации, сред които Програма \"Достъп до обществена информация\" (ПДИ), призовават президента Румен Радев да наложи вето на измененията в Административнопроцедуалния кодекс (АПК), с които драстично скочиха таксите за обжалване по съдебен път на решения на администрацията. Това съобщава правният сайт  . Измененията в АПК бяха приети малко преди парламентът да се разпусне в лятна ваканция. Авторите са от ГЕРБ. ПДИ внece нa днес иcĸaнeто до държавния глава. В него се посочва: Неправителствените организации мотивират искането си в шест точки. Посочват, че проектът за изменения е писан без обосновка и \"на коляно\", внасяни са изменения след изтичането на крайния срок за това. Както и че рeдицa cъдeбни пpoизвoдcтвa ce пpeвpъщaт в eднoинcтaнциoнни, пpи ĸoeтo cъздaдeнaтa двycтeпeннa cиcтeмa нa cъдeбнo oбжaлвaнe нa aдминиcтpaтивнитe aĸтoвe ce пpeвpъщa в eднocтeпeннa. Дела срещу решенията на администрацията поскъпват 900 пъти Без финансова обосновка и без съобразяване с доходите на българите бяха увеличени драстично таксите по касационни жалби. Увeличeниeтo зa гpaждaнитe e 14 пъти, a зa юpидичecĸитe лицa c нecтoпaнcĸa цeл ĸaтo cдpyжeниятa нa гpaждaни yвeличeниeтo e 70 пъти. \"B cлyчaй, чe в иcĸaнeтo cмe възпpoизвeли нeтoчнo няĸoя paзпopeдбa oт нoвoпpиeтия ЗИД нa AΠK, мoлим дa бъдeм извинeни, нo   пpeди oбнapoдвaнeтo им в Дъpжaвeн вecтниĸ\", казват с ирония те.  ", "date": "2018.07.30", "title": "Над 50 граждански организации искат от президента вето на АПК"}
{"url": "http://clubz.bg/71224-berlin_gotvi_cherven_kilim_za_erdogan", "text": "Турският президент Реджеп Тайип Ердоган ще посети Германия по покана на нейните власти вероятно през септември, съобщиха германските медии. Двустраните отношения са близо до точката на замръзване и новината предизвика смесени реакции. Докато управляващата коалиция се опитва да обоснове нуждата от диалог с авторитарния турски лидер въпреки дълбоките различия, евроскептичната и ксенофобска \"Алтернатива за Германия\" настоява той \"да си седи у дома\", а зелените са за сдържаност. До неотдавна Ердоган не пестеше най-остри квалификации за Германия, която обвини дори в \"нацизъм\" за това, че не му позволи да агитира предизборно сред почти 3-милионната турска диаспора във федералната република. Ердоган води Турция към пропастта Турция продължава да държи в ареста турци с германско гражданство и да обвинява Германия, че подкрепя \"тероризма\", укривайки членове на незаконната кюрдска ПКК. Зеленият Джем Йоздемир призовава управляващите да не оказват топъл прием на Ердоган. Признавайки, че \"невинаги можем да избираме гостите си\", той посочва, че Ердоган \"не е нормален президент на демократична държава\". Той е превърнал Турция в \"страна на цензура, произвол, непотизъм и автокрация\", казва Йоздемир пред сп. \"Шпигел\". Ердоган заплаши САЩ, че могат да загубят Турция като партньор По думите й подготвяното посещение би било \"глупава инструментализация на случая с футболиста Месут Йозил\", който напусна националния отбор на Германия, обвинявайки ръководството му в расизъм. Тя призова да бъдат взети всички мерки, за да не може Ердоган да използва турците в Германия като \"пета колона\" и главната от тези мерки според нея е турският президент да не бъде канен. За затоплянето на отношенията роля изигра вдигането на продължилото две години извънредно положение в Турция след неуспешния опит за военен преврат срещу Ердоган през юли 2016 г. Докато осъдиха превратаджиите, Германия и ЕС остро критикуваха Ердоган за последвалите репресии, които включиха десетки хиляди произволни арести, уволнения, затваряния на медии и цензура. Преговорите на Турция за членство в ЕС, които тя води от 2005 година, са на практика замразени заедно кандидатурата й за безвизов режим с ЕС. Германия обаче заедно с Франция бяха страните, които се противопоставиха на исканията на държави като Белгия, Холандия, Люксембург и Австрия ЕС да прекрати преговорите с Турция. За ЕС тя остава ключов партньор в търговията, сигурността и в защитата от нелегалната миграция. Ердоган заплаши САЩ, че могат да загубят Турция като партньор", "date": "2018.07.30", "title": "Берлин готви червен килим за Ердоган"}
{"url": "http://clubz.bg/71225-kosovo_stava_srybskiqt_danychen_raj", "text": "Косово се превръща в данъчен рай на Балканите, тъй като голям брой компании от Сърбия, за да не платят на фирмите, на които дължат пари, но и за да не изчистят дълговете си към държавата, масово пренасочват своите адреси към Северно Косово, пише македонският вестник \"Вечер\". В северната част на най-младата държава на Балканите преобладава сръбското население. Малта - неизвестният данъчен рай на Европа? По тази причина през април т.г. в Сърбия бе приет нов закон, с който, ако една фирма подлежи на данъчен контрол, не може да се пререгистрира на друг адрес. Както обаче тези дни съобщи радио Свободна Европа за Сърбия, за да има ред, трябва да се следят и фирмите, които не са под данъчен контрол, за да не се пререгистрират и те междувременно.  В конкретния случай става дума за измама и затова за фирмите, пререгистрирани в Косово, са внесени наказателни обвинения и се водят процедури против техните ръководители. Анализите сочат, че от 2000 г. досега много сръбски фирми са се преместили в Косово, за да им се намалят разходите за данъци или за да ги избегнат изцяло. Тази възможност им позволява Агенцията за данъчна регистрация на Сърбия и така се губи възможността да се контролира тяхната дейност. Търси се \"приемлива форма\" за участие на държавите, непризнали Косово, за срещата на 17 май Проучванията показват, че дълговете на някои фирми към държавата превишават 1 милион евро. Според данни на Агенцията за регистрация на фирмите, която е към Министерството на търговията и индустрията на Сърбия, в Косово от 2003 г. до днес са регистрирани 339 фирми от Сърбия, а само през първата половина на годината 14 фирми са направили това. Ключов момент, който позволява на новорегистриралите се да ползват облекчения, е, че според брюкселския договор районът се намира в преход и в интеграция в косовската система, но част от фирмите се регистрират и в Прищина. Москва: Ако пратим самолети в Косово, да не би България да ги свали През последните няколко години около 80 сръбски фирми са регистрирани в Прищина като фирми-фантоми, които след това изчезват. В Сърбия фирмите купуват стоките на части, а гаранцията дават с подписан запис на заповед, но за да избегнат плащането след това, се пререгистрират в Прищина и не плащат фактурата.  Според него проблемът трябва да бъде решен съвместно, за да се избегне разрастването на сивата икономика, тъй като за корупция и престъпление са необходими двама. От друга страна, сръбската власт на тази територия няма никакви правомощия.  Вучич избухна: Косово е терористична бандитска държава От 2010 г. до края на юни 2018 г., по данни на Данъчното управление на Сърбия, са внесени над 100 наказателни обвинения срещу отговорни лица на компании, чието седалище е в Косово. Остава отворен въпросът как приетите присъди ще могат да се реализират, когато съдебните изпълнители от Сърбия нямат правомощия в Косово.  И президентът на Сърбия Александър Вучич през юни 2017 г. заяви, че се откриват фантомни фирми в Косово, чиито шефове са недосегаеми за сръбското правосъдие. Една от придобивките, които имат тези компании, е че плащат по-малко данъци и осигуровки върху заплатите, тъй като при заплатите в Сърбия данъчно-осигурителната тежест е 56.3%, а в Косово - 14%. Еди Рама: Косово и Албания ще имат общ президент Но в останалата част от Косово ситуацията се променя. Така например новият данъчен пакет в Косово, въведен от 1 септември 2017 г., вече не включва ДДС за суровини и информационни технологии. Данъчният пакет носи и редица облекчения за компаниите, които искат да инвестират в Косово, тъй като с това ще се създадат по-добри условия за развитие на производството. Косово е една от най-слабите икономики в Европа. Брутният вътрешен продукт на човек е само 1565 евро. Според данни от 2004 г. въпреки значителните субсидии в миналото, Косово има най-слабата икономика от всички бивши югорепублики. Към лошото състояние на Косово трябва да се прибави и преднамереното неразвиване на икономиката от централната власт, липсата на външна търговия и междуетническите конфликти. Испания ще позволи на Косово да влезе в ЕС като \"сръбски регион\" Търси се \"приемлива форма\" за участие на държавите, непризнали Косово, за срещата на 17 май Москва: Ако пратим самолети в Косово, да не би България да ги свали Вучич избухна: Косово е терористична бандитска държава Еди Рама: Косово и Албания ще имат общ президент Испания ще позволи на Косово да влезе в ЕС като \"сръбски регион\"", "date": "2018.07.30", "title": "Косово става сръбският данъчен рай"}
{"url": "http://clubz.bg/71219-rusiq_s_dve_ofshorni_zoni", "text": "Скоро руските олигарси ще могат да държат парите си скрити в родни офшорки, след като руският парламент прие на трето четене закон за създаването на две офшорни зони в Русия. \"Какво сме ние - социалисти или офшорна зона\" Официално те се наричат ​​Специален административен район (САР) и ще бъдат разположени на два острова в различни части на страната - Руския остров в Приморския район и Октомврийския в Калининградска област. На Руския остров през 2012 г. се състоя срещата на Азиатско-Тихоокеанското икономическо сътрудничество (АТИС), а на Октомврийския е стадион \"Калининград\", където се играха четири мача от Световното първенство по футбол през тази година. Всъщност в Русия ще има аналози на Панама, Кипър или Каймановите острови. Но аналогията по-скоро е с американския щат Мейн - самостоятелни офшорни зони в рамките на една държава, като в останалата част действат други по-строги закони, коментира онлайн изданието Lenta.ru. Путин пусна със закон офшорки в приватизацията Руснаците държат 60% от БВП в офшорки Джоузеф Стиглиц: Офшорките - тъмната страна на глобализацията Цветан Василев притежавал десетки офшорки Путин пусна със закон офшорки в приватизацията Руснаците държат 60% от БВП в офшорки Джоузеф Стиглиц: Офшорките - тъмната страна на глобализацията Цветан Василев притежавал десетки офшорки", "date": "2018.07.30", "title": "Русия с две офшорни зони"}
{"url": "http://clubz.bg/71222-sydyt_otmeni_spornoto_reshenie_na_kabineta_za_park_pirin", "text": "Тричленен състав на Върховния административен съд (ВАС) отмени решението на Министерския съвет от края на миналата година, с което бе изменен Планът за управление (ПУ) на Национален парк \"Пирин\". Това решение бе взето в последния работен ден на правителството през декември 2017 г. и от тогава до сега изкарва стотици протестиращи екозащитници на улицата.  от магистратите от ВАС може да бъде обжалвано пред петчленен състав. От мотивите на съдиите става ясно, че те са възприели като правилни тезите на природозащитниците, които обжалваха правителственото решение. Призив: Цацаров да провери \"спасяването на редник Цеко\" Според еколозите изменението в плана трябваше да бъде подложено на задължителна екологична оценка, срещу която се противопостави самият минисистър на екологията Нено Димов. Недоумение имаше и по въпроса какво налага спешното частично изменение в плана при положение, че в момента е в ход изготвянето на чисто нов план (който е на етап съдебно жалене). Според еколозите с новия план се отваря вратата за строителни дейности на 48 на сто от територията на парка. Всъщност става въпрос за даване на възможност да се правят водохващания. По закон такива може да се правят само за питейни нужди, но витае съмнението, че целта е захранване на пистите с изкуствен сняг. В същото време правителството мотивира решението си с желанието на местното население в района на Банско за изграждането на втори кабинков лифт. Концедионерът \"Юлен\" АД засега е дал само устна заявка, че ще строи. Цацаров пише до Борисов: Променете договора с \"Юлен\" (ПЪЛЕН ТЕКСТ) Ето какво посочват от ВАС по този въпрос: \"Съгласно Наредбата за разработване на планове за управление на защитени територии \"актуализация на план за управление\" е изготвяне, приемане или утвърждаване на нов план за управление. В съответствие с чл. 4 от Наредбата плановете за управление се актуализират на всеки 10 години. До актуализацията на плана за управление се запазват регламентираните (или установените) в него режими и норми за ползване на земи, гори и водни площи, строителство и други дейности освен в случаите на промени по реда на глава четвърта. Ден 2 от решението за Пирин: \"Знаят ли министрите какво са гласували?\" ЮНЕСКО към кабинета: Изяснете си визията за туризма в Пиринско По отношение на водохващанията пък ВАС смята, че не са представени доказателства, че те ще обслужват питейни нужди, както е по закон, а точно обратното.  В заключение се посочва: Цацаров пише до Борисов: Променете договора с \"Юлен\" (ПЪЛЕН ТЕКСТ) Ден 2 от решението за Пирин: \"Знаят ли министрите какво са гласували?\" ЮНЕСКО към кабинета: Изяснете си визията за туризма в Пиринско", "date": "2018.07.30", "title": "Съдът отмени спорното решение на кабинета за парк \"Пирин\""}
{"url": "http://clubz.bg/71235-sponsor_na_petlite_zagubi_%E2%82%AC77_mln_zaradi_svetovnata_titla", "text": "Едно обещание, което струва скъпо: китайската компания за електроуреди \"Вати\" (Vatti), спонсор на френския национален отбор по футбол, вече е изплатила над 7,7 милиона евро на клиенти, обяви мениджърът Ван Чжаочжао, цитиран от Франс прес. \"Вати\" връща пари на клиентите си, защото е обещала, че ако Франция спечели Световното първенство по футбол през 2018 година, клиентите ще си получат обратно похарченото за закупуването на определени стоки. Футболният празник на Франция (СНИМКИ) Преди Мондиала компанията, която е партньор на френския национален отбор по футбол, пое ангажимента да върне парите на клиентите, които са си купили  , която се състои от различни кухненски стоки, ако \"петлите\" грабнат трофея. Колкото повече Франция са доближаваше до световната титла, толкова запасите на Вати прогресивно намаляваха. Общите загуби за компанията са ще достигнат над 10 милиона евро, обявиха още от ръководството й.", "date": "2018.07.30", "title": "Спонсор на \"петлите\" загуби €7,7 млн. заради световната титла"}
{"url": "http://clubz.bg/71228-sds_bsp_veroqtno_iska_bylgariq_da_e_v_rublovata_zona", "text": "Ако БСП не иска България да влезе в еврозоната, вероятно има идея да участваме в една бъдеща рублова зона. Това коментира председателят на СДС Румен Христов след заседание на националния съвет на партията. Той изтъкна, че в документа на БСП \"Визия за България\" се констатира, че механизмите на държавното управление са ефективни и не отговарят на нуждите на гражданите. И допълни, че само 1% надолу означава 1 млрд. лв. да останат при граждантие и при фирмите. Христо коментира и искането на БСП за икономически растеж, базиран на потребление и износ, както и инвестиции с нови и с висока добавена стойност производства. Той посочи, че БСП иска да се изградят енергийни мощности, но според него България има достатъчно такива и в момента има нужда от енергийна ефективност. Според него има констатации във \"Визия за България\", които са верни, но предложените решения не са правилни. И допълни: Той се обяви за по-малко държава и повече свобода за предприемчивите, знаещите и можещите. СДС избра и нов главен секретар на първото заседание на Националния съвет на партията след конференцията, на която Христов бе избран за лидер и бе сменено партийното ръководство. На мястото на Филип Кирев от екипа на Божидар Лукарски сега застава Илия Лазаров. Той бе шеф на кабинета на президента (1997-2002) Петър Стоянов, а и вече е заемал същата позиция в СДС преди години.   ", "date": "2018.07.30", "title": "СДС: БСП вероятно иска България да е в рубловата зона"}
{"url": "http://clubz.bg/71214-signal_do_prokuraturata_kurortna_hija_v_rila_se_dava_za_lov", "text": "Антикорупционият фонд сезира прокуратурата за сградата на горското стопанство над хижа \"Седемте езера\". Причината - съмнения за нередности и нарушения на закона в процедура на министъра на земеделието, с които сградата е дадена под наем като база за ловен туризъм в територия, където е забранено ловуването. Това съобщиха от АКФ. Справка в кадастрално-административната информационна система сграда \"Рилски езера\" не се намира на територията на дивечовъден участък \"Паничище\", а на територията на Национален парк \"Рила\", като в кадастралната карта и в регистъра е посочено, че тя има функционално предназначение за курортна и туристическа дейност.  От Фонда са изпратили и запитване по Закона за достъп до обществена информация, от отговора на което става ясно, че на 7 март е бил проведен конкурс за сградата, като се е явил само един канидат. Предложението на единствения участник - \"Кирил Янакиев–72\" ЕООД, отговаря на изискванията за редовност и следователно е класиран на първо място. На 15 юни е сключен и договорът с \"Югозападно държавно предприятие\" ДП. По силата на този договор   срещу съответна годишна наемна цена, като към момента на сключване на договора ловната база се предава с подписването на приемо-предавателен протокол.", "date": "2018.07.30", "title": "Сигнал до прокуратурата: Курортна хижа в Рила се дава за лов"}
{"url": "http://clubz.bg/71207-boil_banov_carskite_konyushni_shte_poluchat_statut_za_cennost_no_toj_moje_da_padne_v_syda", "text": "„Царските конюшни” ще получат предварителен статут на културна ценност от национално значение след пожара, обяви министърът на културата Боил Банов пред бТВ, след като във вчерашния ден министерството получи остри критики от зам.-кмета на София Тодор Чобанов. Причината - София е поискала комплексът в центъра на града да получи статут на недвижима културна ценност от национално значение преди много време, но до момента нищо не е свършено по темата.  Пожар в \"Царските конюшни\" в София (ВИДЕО) Според министър Банов обаче проблемът с неизяснената собственост на имотите на този терен спъва и процедурите в Министерството на културата. В момента ведомството е уведомено за три дела за собственост. Дори сега да се издаде документ за \"Царските конюшни\" за предварителен статут за културна ценност, този документ може да бъде оспорен и отхвърлен от съда:  За причините за пожара министърът заяви: Според Боил Банов част от сградите, които горяха в събота срещу неделя, са собственост на МВР, но и той самият не може да каже със сигурност, защото е имало прехвърляне на собствености в годините. По същото време, но пред Нова тв, главният архитект на София Здравко Здравков каза, че според информационните масиви на общината собственост има не вътрешното министерство, а това на Външните работи.  Главният архитект: \"Царските конюшни\" ще бъдат възстановени, защитени са И министър Банов подчерта, че е безсмислено собственици на такива сгради да се опитват да палят и рушат, защото законът е такъв, че те са длъжни са наново да възстановят всичко по начина, по който е изглеждало. В момента той не вижда основания да подава оставка. По думите му самото обявяване на процедура за статут вкарва сградата в режим на специална охрана.  , подчерта министърът. И добави:   Главният архитект: \"Царските конюшни\" ще бъдат възстановени, защитени са", "date": "2018.07.30", "title": "Боил Банов: Царските конюшни ще получат статут за ценност. Но той може да падне в съда"}
{"url": "http://clubz.bg/71216-pekin_i_london_shte_pregovarqt_za_svobodna_tyrgoviq_sled_%E2%80%9Cbrekzit%E2%80%9D", "text": "Китай и Великобритания планират да започнат дискусии за споразумение за свободна търговия между двете страни след излизането на Обединеното кралство от Европейския съюз. Това заяви днес вПекин новият британски първи дипломат Джереми Хънт, цитиран от Франс прес. Той избра Китай за първото си посещение извън Европа, след като пое външното министерство в началото на юли, сменяйки в министерското кресло Борис Джонсън, подал оставка заради разногласия с премиера Тереза Мей по стратегията й за “Брекзит”. На съвместната пресконференция с китайския си колега Ван И, Хънт съобщи, че Пекин е предложил споразумение за свободна търговия с Великобритания, когато страната напусне ЕС в края на март 2019 година. При посещението си в Пекин в началото на годината Мей говори за ускоряване на дискусиите за премахването на търговските бариери между двете страни. Китайците и британците обявиха последните няколко години за \"златна ера\" в техните отношения. Един от изразите на това затопляне бе официалното посещение през 2015 година на президента Си Цзинпин във Великобритания, когато той бе приет много тържествено от кралица Елизабет Втора, припомня АФП. Великобритания в момента не може да договаря и сключва търговски споразумения с други страни докато все още членува в ЕС, защото търговията е област от изключителна европейска компетеност.  Обединеното кралство все още преговаря по условията за напускане на ЕС. Правителството на Мей твърди, че ще означава напускане на митническия съюз и единния пазар посредством преходен период от края на 2020 г. Той трябва да бъде използнат от Лондон да договори и бъдещите си търговския отношения с ЕС, за който Великобриатания ще бъде вече трета страна.  ", "date": "2018.07.30", "title": "Пекин и Лондон ще преговарят за свободна търговия след “Брекзит”"}
{"url": "http://clubz.bg/71215-upravlqvashtite_v_kambodja_specheliha_%E2%80%9Cizbori%E2%80%9D_pri_zabranena_opoziciq", "text": "Камбоджанската народна партия на министър-председателя Хун Сен обяви днес, че е \"спечелила всички места\" в 125-местния законодателен орган. Състоялите се вчера парламентарни избори протекоха изцяло под контрола на режима след забрана на основните опозиционни сили, предаде Франс прес, цитирана от БТА. Камбоджанската народна партия (КНП) \"получи 77,5 процента от гласовете и спечели всички мандати в цялата страна\", заяви днес говорителят на КНП Сок Ейсан, цитиран от АФП и Ройтерс. В края на изборния ден вчера КНП обяви, че е спечелила \"поне 100 места\". Днес по улиците на столицата Пномпен малцина се съгласяват да изразят мнението си, като си кажат и името, посочва АФП. \"Предполагам, че животът ще е труден през идващите пет години\", призна продавач на хранителни стоки, пожелал да остане анонимен. \"Пак той! Това е отчайващо\", въздъхна мъж, седнал на терасата на кафене. На парламентарните избори през 2013 г. главната опозиционна партия - Камбоджанската партия за национално спасение (КПНС), получи над 44 процента от гласовете за изненада на управляващите. Партията беше разпусната в края на 2017 г., а председателят й Кем Соха беше пратен в затвора. Сега ключовият въпрос е \"да се разбере как ще реагира международната общност\", коментира Фил Робъртсън, зам.-директор на правозащитната организация \"Хюман райтс уоч\" за Азия. В него се припомня задържането на Кем Соха и петгодишната забрана за политическа дейност на 118 висши представители на неговата партия. Брюксел и Вашингтон отказаха да предоставят финансова помощ за организиране на гласуването и да изпратят международни наблюдатели. А Сам Ренси, основателят на КПНС, поиска международни санкции срещу режима. Според контролираната от режима камбоджанска избирателна комисия избирателната активност е била почти 82 процента - много повече от 69-те процента на предишните избори през 2013 г. Повече от 8 милиона гласоподаватели бяха включени в избирателните списъци, а 80 000 полицаи бяха мобилизирани вчера, като целта им е била, както подчертаха властите, \"да предотвратят всякакви действия на тероризъм и хаос\". Хун Сен, силният човек в Камбоджа, който е на власт от повече от 33 години, предупреди, че няма да позволи никакво оспорване на резултатите. Ройтерс посочва, че според критици изборите са били фалшифицирани.  Вашингтон обяви, че обмисля стъпки, които да включват разширяване на визовите ограничения за някои членове на правителството в Камбоджа, в отговор на \"фалшифицираните избори\", в които премиерът Хун Сен нямаше значим опонент.", "date": "2018.07.30", "title": "Управляващите в Камбоджа спечелиха “избори” при забранена опозиция"}
{"url": "http://clubz.bg/71220-kryshtavat_ulica_i_muzej_v_sozopol_na_bojidar_dimitrov", "text": "Археологическият музей и улица в Созопол ще носят името на проф. Божидар Димитров. Това съобщиха от пресцентъра на община Созопол, цитирани от агенция \"Фокус\". На 1 август от пристанището на Созопол ще отплава кораб, с който близки, приятели и съграждани на Божидар Димитров ще вземат участие в ритуала по разпръсване на праха му в Созополския залив в близост до остров Св. Иван. Така волята на големия родолюбец прахът му да бъде разпръснат в морето край Созопол ще бъде изпълнена. Част от праха му бе разпръсната в Македония - земята, за която се бореше и за която болееше през последните години от живота си Божидар Димитров. Прахът му ще бъде разпръснат в морето, за да остане завинаги в Созопол. Останалата част от праха му ще бъде поставена в гроба на майка му в градските гробища на Созопол. Същият ден по време на редовното заседание на общинския съвет в Созопол ще бъде представена за гласуване от общинските съветници докладна с предложения за именуване на Археологическия музей и улица в Созопол на името на проф. Божидар Димитров. Докладната за именуване на Археологическия музей е по предложение на директора на Общински културен институт „Музеен център“ - Созопол, Димитър Недев. В мотивите си Димитър Недев посочва неоценимия принос на проф. Божидар Димитров - бележит учен, историк и политик, за опазване и популяризиране на културно-историческото наследство на гр. Созопол като част от националното и общоевропейското културно наследство. Отиде си историкът Божидар Димитров Освен Археологическия музей докладната от кмета Панайот Рейзи е допълнена с предложение името на проф. Божидар Димитров да носи улица в Стария град на Созопол. В нея се казва: Проф. Божидар Димитров е почетен гражданин на Созопол и през целия си живот е популяризирал града. Неговата дарителска дейност е пример за подражание. Написал е редица научни и популярни книги за историята, археологията и църквите на Созопол и населените места в община Созопол. Неговото дело, посветено на Созопол, е част от историята на града, която ще остане за бъдещите поколения. Предложената улица се намира в Стария град, пресечка на свързваща улиците „Аполония“ и „Св. св. Кирил и Методий“, и на нея се намира музеят „Старинен Созопол“, т.н. бивша данъчна служба.", "date": "2018.07.30", "title": "Кръщават улица и музей в Созопол на Божидар Димитров"}
{"url": "http://clubz.bg/71218-bojko_borisov_obeshta_po_golqma_podkrepa_na_horata_s_uvrejdaniq", "text": "Промените в законодателството, по които работим, ще гарантират по-голяма финансова подкрепа за хората с увреждания и по-добри услуги за тях. Това заяви министър-председателят Бойко Борисов по време на срещата си в приемната на Министерския съвет със семейството на Петър Мавродиев от Пловдив във връзка с проблемите на хората с увреждания, съобщиха от пресслужбата на МС. Премиерът покани Емил Мавродиев, бащата на 18-годишното момче, да участва в предстоящата среща по проблемите на хората с увреждания. На нея бащата ще може да даде своите конкретни предложения за по-ефективното разходване на средствата в тази сфера.  Бащата благодари на премиера за срещата и отбеляза, че след разговора с него е с по-голям оптимизъм. По думите му проблемът на хората с увреждания е свързан не само с отпусканите средства, но и с рехабилитацията у нас. Според него има напредък и се вижда, че министър-председателят Борисов не неглижира проблема, а се интересува какво може да се направи за хората, които имат проблем, така че да се чувстват максимално добре. Малко преди да влезе при премиера обаче Мавродиев заяви, че има идея да остави сина си в приемната му, за да бъде той под неговите грижи. Той дойде в  Министерския съвет с багаж, подготвен от него самия и от баща му, както и с инструкции за грижите, които ежедневно са необходими. Петър Мавродиев наскоро е навършил 18 години. Изучил се е в Търговската гимназия в Пловдив. Сега е приет в университета в града, там той ще учи \"Специална педагогика\". За това, че остава в приемната на правителството за отглеждане от министър-председателя, обяснява: Какво е да си най-нагъл, когато майките спят пред парламента Бащата на момчето - Емил Мавродиев, иска премиерът Борисов да разбере от какво имат нужда хората с увреждания: Това каза Мавродиев преди срещата. Следобед е националното шествие под надслов \"Системата ни убива\".  В момента тече обсъждането на двата варианта на Закон за личната помощ и на хората с увреждания в работната група на социалното министерство.", "date": "2018.07.30", "title": "Бойко Борисов обеща по-голяма подкрепа на хората с увреждания"}
{"url": "http://clubz.bg/71209-protestite_sreshtu_pensionnata_reforma_na_putin_obedinqvat_levi_i_desni", "text": "Вестник \"Независимая газета\" коментира протестите, състояли се в събота и неделя в Русия срещу пенсионната реформа, разказва БТА. В събота в цялата страна имаше акции под знамената на леви движения и на комунистическата партия, и най-масовите бяха в Москва. Според експерти протестите срещу пенсионната реформа водят до ситуационен съюз между различни политически сили, отбелязва \"Независимая газета\". Сред организаторите на протестите в Москва срещу повишаването на пенсионната възраст беше и Либертарианската партия. В подкрепя на тази проява енергично агитираше в социалната мрежа и Алексей Навални. Той дойде на неделния митинг веднага след завръщането си от чужбина, посочва вестникът. В Туитър Навални публикува снимки, които да потвърдят колко многолюден е бил митингът. Опозиционерът написа, че е присъствал   и е бил сред множеството, а не сред ораторите. Протести в Русия: Няма да живея толкова дълго По оценки на независими наблюдатели и журналисти в началото на митинга в него са участвали около 10 000 души, а според вътрешното министерство - не повече от 2500. Изданието припомня, че основният лозунг беше срещу повишаването на възрастта за пенсиониране. Освен либертарианци и привърженици на Навални, на митинга бяха активисти на \"Отворена Русия\" и партия \"Яблоко\", както и представители на леви и националистически движения. Членът на ръководството на \"Отворена Русия \" Андрей Пивоваров посочи пред \"Независимая газета\", че пенсионните протести фактически са обединили леви и десни сили. И ако в неделя на \"чужд\" митинг са отишли граждани с леви убеждения, то в събота към общоруската акция на комунистите са се присъединили масово и демократи. В събота \"Отворена Русия\" е била на \"леви\" митинги във Владивосток, Казан, Калининград, Краснодар, Курган, Наро-Фоминск, Ростов на Дон, Санкт Петербург, Саранск, Тамбов и другаде. Руснаците си харесват Путин. Но не и пенсионната реформа Най-масовата съботна проява беше митингът на булевард \"Сахаров\" в Москва, на който според комунистите са отишли 100 000 души, макар че според полицията те са били едва около 6500, а според независими наблюдатели - между 15 и 20 000. Но и тази бройка е голяма, имайки предвид летните отпуски и горещото време, пише \"Независимая газета\". Вестникът изтъква, че властите са започнали веднага дискредитиране на пенсионните митинги - прокремълски сайтове са пълни със снимки отвисоко на протестиращите, докато още се събират, и това се представя като окончателния брой участници в проявата. Публикуват се и коментари на лоялни на властта експерти, които говорят за \"несъстоятелността на митингите\" и за това, че руснаците масово осъзнават нуждата от повишаване на пенсионната възраст и затова не излизат на протести. За неделната акция прокремълските източници отбелязват, че при комунистите са се отзовали повече хора, но при демократите не е отишъл никой. \"Ведомости\": Кремъл да се готви за протестна вълна в Русия Първият зам.-председател на Центъра за политически технологии Алексей Макаркин каза в разговор с журналист от \"Независимая газета\", че обединението на леви и десни е условно и ситуационно, защото съботните митинги са били основно на левите сили, а  . Има и разлика в начина на оценяване на тази реформа: в очите на либералите тя изглежда лоша, но техен приоритет все пак са политическите свободи, отварянето на страната и т.н. За комунистите приоритетите обективно са други\", посочва политологът.  Руснаците си харесват Путин. Но не и пенсионната реформа \"Ведомости\": Кремъл да се готви за протестна вълна в Русия", "date": "2018.07.30", "title": "Протестите срещу пенсионната реформа на Путин обединяват леви и десни"}
{"url": "http://clubz.bg/71208-koga_servirate_salatka_na_sypruga_si", "text": "Ето как си представям следващото интервю с Корнелия Нинова: Журналистът я пита: „  Накрая Нинова не издържа:  Журналистът:  Парадоксът е, че партия, която следва да принадлежи на прогресисткия спектър, целенасочено се превръща в традиционалистка, да не кажа реакционна сила в нашето общество. Лъжата за Истанбулската конвенция беше своеобразен връх в тази тенденция (колко прост трябва да си, за да повярваш, че „социален пол“ значи „трети пол?“). Работата е в едно мащабно изместване в крайно дясно на столетницата – естетически национализъм, икономически протекционизъм, игра със страховете на хората, силови решения във всички сфери. Така социалистите опитват да яхнат вълната и да се върнат на политическата сцена. Не е ясно само дали, както казва Марин льо Пен, хората няма да предпочетат оригинала пред копието и наместо да спечели, БСП да загуби много от прогресивно настроените си избиратели. Тайната е в произхода на тази партия. Защото политиката на БКП трудно може да се определи като лява или дясна, либерална или консервативна – тя лавира според обстоятелствата: през 50-те дискриминира позитивно турци и македонци, а през 80-те ги преименува и изселва; през 60-те устройва процеса срещу „хомосексуалистите“, а след конференцията в Хелзинки започва да зачита правата им; в един момент окрупнява икономиката, в друг - разкрупнява. Ленинизмът е такова нещо: трябва да се вземе властта, пък всичко друго после. Нищо не пречи на БСП днес да направи завой от партия, подала молба за членство в ЕС, към антиевропейски позиции с вишеградски уклон (днес тя все по-открито отхвърля приемането на еврото например, позовавайки се на Чехия и Унгария, които си били много добре и без него). Да поиска премахване на плоския данък, който самата тя е въвела без някаква сериозна самокритика. Да тръгне по пътя на Доналд Тръмп с брутални фалшиви новини, които лековерни читатели на сайтове възприемат заради общото си недоверие към всяка власт. Гледа ни право в очите (т.е. в камерата) г-жа Нинова и лъже: Вазов бил изваден от учебната програма; канадското търговско споразумение щяло да ни залее с ГМО продукти, които впрочем тя нарече „отрови“; заселвали сме били страната с мигранти под натиска на ЕС... Последната лъжа беше истински опасна – нямало чума по добитъка, властите избивали животни за собствено удоволствие. За глупостите около Истанбулската конвенция казах. Удивителното е, че симпатизантите ѝ, някои от които са образовани хора, не се обръщат назад да кажат – ало, май тук поизлъга, Вазов се учи години наред; ало, никакви мигранти не виждаме; ало, канадските инвеститори никакви ги няма... На фона на всичко това как да възприемеш сериозно положителни неща, например това, че е добре ЧЕЗ да бъде купен от държавата (според мен временно, докато се намери добър купувач). Опитах се да прочета документа, наречен „Визия за България“ (преди беше „сполука“, после „промяна“...). Опитах, защото е трудно да разграничиш някакви съдържателни линии в този поток от хубави неща – усилието ме върна във времето на соца, когато трябваше да зубрим решения на поредния партиен конгрес за изпита по научен комунизъм, а те бяха практически неразграничими, защото всичко се повишаваше, усилваше и разрастваше равномерно във всички посоки. Но представиха визията като покана за разговор. Нека тогава да говорим. Ако има някаква идея сред добрите пожелания, това е връщането на държавата в икономиката. Дали говорим за връщане в смисъл на планиране и контрол като в Китай, или пък лична преса над олигарсите, както е в Русия? Или може би превръщане на държавата в търговски агент на родната икономика, както прави Германия? Не става ясно. Държавата например ще финансира проекти, дава заеми, та дори ще определя какви ще са водещите производства на регионите, създавайки клъстъри. Не е лошо. Само че документът не отчита основния проблем, който възниква при спускането „отгоре“ на специализации - „долу“ почват безкрайни спорове за това, защо на мен това, пък на онзи онова. Министерството на образованието например десетилетия вече опитва да създаде някаква специализация в българската наука, което води единствено до братоубийствени войни между научните кланове. Как държавата да бъде неутрален арбитър - по тази тема са си блъскали главите в развитите страни векове наред и са стигнали до извода, че тя трябва да се оттегли от икономиката. Да приемем, че това е погрешен ход – добре, но ако се върне, как ще сме сигурни, че няма да привилегирова своите хора, както обикновено прави голямата държава? На ЕС явно не се разчита, защото сме „горди“. Ами тогава какво, на нашите родни политици ли ще разчитаме да са безкористни? Ако поне беше отчетена трудността на въпроса, щях повече да имам доверие. Не е ясно също как така увеличената роля на държавата ще се съчетае с борбата срещу корупцията (която Елена Йончева нарича „кумгейт“). Повече държава обикновено значи повече корупция. Една „визия“ следва да ни каже какви ще бъдат механизмите за решаване на това – кой ще контролира, с какви правомощия, какви органи. Т.е. увеличена роля на държавата предполага усъвършенстван механизъм на управление, за какъвто няма и дума. Освен подновената вяра в компютърните технологии, за които у нас има поверие, че правят нещата прозрачни. Да не подхващаме темата за добрите кадри - разбираме само, че няма да са мигранти, а чистокръвни българи, а както знаем - българинът е добър по душа. Има добри идеи, като например ограничаване на земеделските субсидии, които сега достигат главно до едрите земевладелци. Или пък възроденият проект на НДСВ за семейно подоходно облагане. Предлага се лекарите да не бъдат търговски дружества – звучи чудесно, само не е казано какви да са - чиновници в държавни болници ли? Ами те ще искат ли? Всеки ще хареса идеята за безплатно предучилищно образование, за преизчисляване на всички пенсии, за отделяне на 0,9% за висше образование – но откъде пари, разчет няма. Някъде се намеква възможността да се увеличи дългът, но тогава следва ясно да се каже - едни ще са за, други против. Затова пък съвсем точно е изчислено, че „шайката“ управляващи ни обирала с по 10 милиарда годишно (аз казвам 17 милиарда, кой дава повече?). Има и съвсем фантастични идеи като създаване на интелигентни градове с участието на ВУЗ-ове. (Ура, нашият ВУЗ сме за!) По някакви причини се предвижда нов „край на прехода“, който уж отдавна беше свършил, а пък в училищата трябвало да се учи по един учебник „истинската история и литература на България“. Става страшничко. Кой ще каже коя е истинската литература и история? Който спечели изборите ли? Поантата в речта на г-жа Нинова беше призивът към управляващите: „Не подменяйте идентичността на този народ!“ Помислих си: колко трябва да презираш народа си, за да смяташ, че някой може да му „промени“ идентичността. Вероятно си го представят като собствената си хибридна пропаганда – пускаш някаква глупост в анонимен сайт и хайде, преформатираш националния харддиск. Визията се посреща, общо взето, не със съпротива, както очаква Нинова, а с подигравки от различен тип. Дали ще има разговор с „народа“ - ще видим. Боя се, че по повечето теми ще бъдем на едно мнение, защото кой би се обявил против „повишаване на доходите“? Тъжно ми е за онези млади хора, които имат искрени леви убеждения и пред които днес няма друг избор. Хора, които вярват в прогреса, в толерантността, в солидарността - не само със сънародниците си. Които искат да са част от едно голямо световно семейство, обединено около общи ценности и посока, а не егоистичен европаразит, който търси да смуче фондове, без да го е грижа за другите. Които са толкова подозрителни към голямата държава, колкото и към големите бизнес интереси. Ами да не чакат, да се организират.", "date": "2018.07.30", "title": "\"Кога сервирате салатка на съпруга си?\""}
{"url": "http://clubz.bg/71202-sedem_prichini_da_otidete_na_protesta_%E2%80%9Esistemata_ni_ubiva%E2%80%9C_vsichki", "text": "В понеделник, 30-и юли, в 17.00ч. на пл. \"Народно събрание\" майките на деца с увреждания, стоящи зад близо двумесечния палатков лагер под надслов „Системата ни убива“, правят пореден опит да съберат обществена подкрепа и да организират общ протест.  Този текст е за всички нас, които смятаме, че това не ни засяга. Които не се кефим на патетичните им изблици. Които се дразним от партньорството им с \"Шоуто на Слави\". Които се съмняваме в подбудите им. Които отиваме на море.  Системата е необратимо повредена и убива всички. И ако не я убием ние, тя ще убие нас.  Ако живеете в София, но може би ви е трудно да излезете по-рано от работа в понеделник, или пък няма кой да вземе децата от градина, или това е последният ден преди отпуската, и имате да свършите 1846590 задачи и нямате никакво време... Намерете – това е единственото, което има смисъл да направите за тези майки, за децата им, за себе си, за своите деца и за всички нас, които все още обитаваме територията. Излезте и протестирайте заради незаконното строителство в града, заради недостигащите ясли и детски градини, заради мръсния въздух, който дишате и в момента, заради инсталацията за горене на боклук, която ще трови вас и децата ви, заради парите ви, които изтичат през тръбите на \"Топлофикация\", през дупките в асфалта и защото мафията се е превърнала в Система. Система, която убива.   Бисер Петков: Хората с увреждания искат неща, граничещи с анархизъм Ако живеете в друг град, трудно ви е да пътувате, еле пък в делничен ден, после няма транспорт обратно, на другия ден пак сте на работа, детето на всичкото отгоре е с някакъв стомашен вирус... Излезте и протестирайте, защото старите архитектурно значими сгради, създали облика на града ви през вековете, са оставени умишлено да се разрушат, за да отворят място за кооперацийка, построена криво-ляво от местния строителен магнат; защото 90% от децата в трите читави училища в общината заминават директно навън след завършването; защото началниците ви смятат за нормално да следят постове ви във фейса и ви държат сметка какво и за кого пишете; защото най-некадърните ви и морално ощетени съученици в момента заемат най-високите ръководни места в местната администрация, взимат решения за вашия и на децата ви живот и ги оправдават със Системата. Система, която убива. Майките на деца с увреждания продължават с протеста. Законът за личната помощ отхвърлен Ако живеете на село, но няма как да стигнете до столицата, защото освен транспорт, в момента го няма и пътят. Излезте и протестирайте, защото горските масиви в съседното землище са опоскани от промишлена незаконна сеч, коритата на близките реки не са почистени, язовирните стени не са укрепени, противопожарни хеликоптери не са закупени и всяко природно явление носи смърт; защото до населеното Ви място няма междуградски транспорт; защото единствената работа е във фирмите на сина на кмета, и там Кодекс на труда или какъвто и да е закон не важи – или изпълняваш, или оставаш без работа, без административни услуги, а може и без дом; заради избитите животни в ямболско, заради загиналите през зимата коне в Осоговско, заради съседа ви с огромния пикап – мутрата псевдо-земеделец, който къде с пари, къде със заплахи и рекет придоби хиляди декри и уби възможността за истински частен (и честен) бизнес на село. Сега той е Системата за вас. Система, която убива. Ако имате деца, но те са здрави (да чукнем на дърво), класната на малкия е много мила млада жена, а в детската градина на щерката учителките са възрастни, но с чудесно отношеие, все ще се наредим някак, пък и какво искат тези жени – взимат големи помощи, ваш‘те деца като да са здрави да не ви е лесно, а и май не им е чиста работата... Не се заблуждавайте, няма да се наредите. Излезте и протестирайте, защото здравната система има сериозни пробойни и в България деца умират от предотвратими и/или лечими причини; защото децата, порастващи тук, са част от една от най-неграмотните нации в Европа, и не само това - биват „образовани“ и шлифовани в несъвместим с 21в. модел, който ще ореже крилете им и ще бележи необратимо тяхното бъдеще;  защото не сте ги питали искат ли света, който се каните да им завещаете, и тази Система. Система, която убива. Ако нямате деца и в момента сте затънали в образование, кариера, развитие, нови възможности, защото светът е на длан, всяко желание е на ръка разстояние, и ако полагате усилия, ако работите здраво, ако сте компетентни и се раздавате, в крайна сметка няма начин да не успеете, дори тук, в България. Има начин. Излезте и протестирайте, защото шуробаджанащината е начин на живот, защото най-компетентните биват изместени от най-верните, защото когато средата се изгражда и модерира от невежи престъпници, знанието и ерудицията не са ценност; защото няма правила, а човеците нямат значение; защото утре няма да можете да отидете да отдъхнете на дюните, понеже дюни вече няма да има; защото няма да можете да се насладите на автентичния алпийски пейзаж на Пирин, понеже автентичността май изключва Батман; защото Конституционният съд обслужи силните на деня в противоречие с Конституцията и обяви Конвенция на Съвета на Европа за превенция и борба с насилието над жени и домашното насилие за противоконституционна, и това е официалният, писан и подписан(отдавна предизвестен) край на правовата държава, в която смятате, че живеете, и която би следвало да пази бизнеса ви, кариерата ви, имуществото ви, живота ви. Нова палатка пред парламента - \"контра\" на палатката на майките на деца с увреждания Ако сте болни и си имате проблеми, и то много, и те нямат нищо общо с исканията на тези жени, дето висят от два месеца в палатката зад парламента и на главата Му и вече ви дразнят, защото изобщо не схващате каква е разликата между тях и тая с епилепсията, и оня със слепите и другия с глухите, а и да не би само те да си имат проблеми. Излезте и протестирайте, защото пътувате 400км за протокол за лекарства, които ще пиете до живот; защото лекарят, който откри заболяването ви и ви помага в най-трудните моменти, замина да работи в Германия, а негово място никой не дойде; защото вашето лекарство струва 5лв. на месец, но го няма на нашия пазар и се налага да ви го внасят в куфар от Сърбия; защото болницата, в която в момента лежите, вече почти няма сестри, и когато ви призлее дори няма на кого да се оплачете; защото половината лекарства за хроничното ви заболяване всъщност се доплащат и не можете да си ги позволите; защото имате нужда от трансплантация, което поради некадърност в Системата в България в 21в. е смущаво близо до смъртта. Системата, която убива. Ако сте здрави и ви е абсолютно все тая за обществените процеси, защото същата вечер има много як концерт в \"Маймунарника\", примерно, и не ви се занимава с някакви нещастници. Излезте и протестирайте на път за концерта, защото Система, която може открито, без страх от Бога и срам от хора да изправи всичките си ресурси срещу най-слабите и уязвимите в едно общество, ще се изправи и срещу вас веднага, щом й станете неудобен. И ще ви види сметката, защото това е Система, която убива.  Майките на деца с увреждания продължават с протеста. Законът за личната помощ отхвърлен Нова палатка пред парламента - \"контра\" на палатката на майките на деца с увреждания", "date": "2018.07.30", "title": "Седем причини да отидете на протеста „Системата ни убива“. Всички"}
{"url": "http://clubz.bg/71205-trymp_obvini_prokuror_robyrt_mylyr_v_konflikt_na_interesi", "text": "Американският президент Доналд Тръмп обвини специалния прокурор Робърт Мълър в \"конфликт на интереси\", заради който той не бива да води разследването на подозренията за руска намеса в президентските избори през 2016 г., предаде \"Франс прес\", цитирана от БТА. По любимия си начин - в серия от туитове - Тръмп каза, че през годините е имал \"много лоши и конфликтни работни отношения\" с Мълър. Джеймс Коми бе уволнен от Доналд Тръмп от поста директор на ФБР през май 2017 г. и оттогава е много критичен към президента. Като специален прокурор, Мълър трябва да установи дали руски представители са се намесили в предизборната кампания през 2016 г. и дали има съглашателство между руски длъжностни лица и щаба на Тръмп. В туитове си Тръмп попита защо Мълър се фокусира само върху него и предизборния му щаб, а не разследва и демократите. Той добави, че \"ловът на вещици\" срещу него е започнал от \"лъжливо досие\", за което са платили \"мошеничката Хилари\" Клинтън и Демократическата партия. ", "date": "2018.07.30", "title": "Тръмп обвини прокурор Робърт Мълър в конфликт на интереси"}
{"url": "http://clubz.bg/71212-pochina_ruskiqt_disident_vladimir_vojnovich_%E2%80%9Ebashtata%E2%80%9C_na_ivan_chonkin", "text": "Съветският и руски писател дисидент Владимир Войнович почина на 86 г. след сърдечен пристъп. За смъртта му съобщиха негови роднини и приятели в социалните мрежи. Владимир Войнович е роден през 1932 г. в Таджикска ССР. На 29 години публикува в списание „Новый мир“ първата си повест. Печели популярност с текста на песента за завладяването на Космоса „14 минути до старта“. В края на 60-те години Войнович става активен участник в правозащитното движение и изпада в немилост пред съветската власт. Неговото най-известно произведение е трилогията „Животът и необикновените приключения на войника Иван Чонкин“ – роман, завладяващ със своята палитра от герои, представени с неподправено чувство за хумор, но и плашещ с абсурдността на времето, в което същите тези герои се опитват да оцелеят. Официално изданието излиза първо на Запад, а в СССР се разпространява единствено като самиздат. През 1980 г. Войнович е изгонен от СССР, а година по-късно е лишен от съветско гражданство. Позволяват му да се върне през 1990 г. И така писателят, прекарал изгнанието си в САЩ, се завръща в Русия. Освен „Животът и необикновените приключения на войника Иван Чонкин“ сред най-известните произведения на Войнович, написани в съветските му години, са романът „Москва 2042“, а също и повестите „Шапка“ и „Два товарища“. И двете са екранизирани. След завръщането си в Русия Войнович пише и публикува повестта „Монументална пропаганда“ и автобиографичния роман „Автопортрет. Романът на моя живот“. След изгнанието си Войнович продължава да се занимава с правозащитна дейност и демонстрира активна политическа позиция. Той подписва писмото в подкрепа на телевизионния канал НТВ през 2001 г., критикува публично военните действия в Чечня през 2003 г. и подкрепя украинската жена военен пилот Надежда Савченко, пленена от руски войници в Източна Украйна. През последните седмици писателят се изказваше критично по повод пенсионната реформа в Русия и срещу навика на руснаците да приемат мълчаливо решенията на правителството. В последния си пост във фейсбук в началото на тази година Владимир Войнович написа: Прощаването с Владимир Войнович ще бъде днес, 30 юли, в Москва, в Централния дом на литераторите.", "date": "2018.07.30", "title": "Почина руският дисидент Владимир Войнович, „бащата“ на Иван Чонкин"}
{"url": "http://clubz.bg/71206-glavniqt_arhitekt_carskite_konyushni_shte_bydat_vyzstanoveni_zashtiteni_sa", "text": "\"Царските конюшни\", които горяха в София преди ден, притежават цялата документация, на база на която да бъдат възстановени. Историческият комплекс е защитен от устройствения план на София от 2015 г., макар и още да не е в регистрите за културно наследство,  и в него не могат да се извършват други действия, освен реставрация, реконструкция и консервация.  Това обяви главният архитект на София Здравко Здравков тази сутрин по Нова тв. По думите му започва оценка на щетите и откриване на всички собстеници на сгради и терени. За част от тях в системата на Столичната община няма документи, но е вероятно едно от зданията да е собственост на Министерството на външните работи.  От МВнР веднага направиха проверка и съобщиха за Клуб Z, че нямат такъв имот според документацията, налична в министерството. Пожар в \"Царските конюшни\" в София (ВИДЕО) Той обаче призна, че процедурите обикновено отнемат години.  Преди две години именно Здравков отказва виза за строителство на нова, 12-етажна сграда на мястото на конюшните, поискана от собственика на част от имота - фирмата \"Евротрансбилз\" ЕООД на предприемача Янко Иванов. Придобиването на терените от компанията е обект на съдебно наказателно дело срещу бившия областен управител Веселин Пенев и оценителя на имота, с който общината е работила. Фирмата вчера отрече да е собственик на конкретните части от конюшните, които горяха.  Изгорялата сграда не е моя, твърди собственик в \"Царските конюшни\" Пак тогава - по думите му по адрес на всички собственици на ценни сгради в центъра на София, заявява: “Няма нужда да имитират пожари”. Днес главният архитект обясни, че пожарът - умишлен или не - няма да помогне на частниците да започнат строителство в тези терени - защото имотът е защитен от устройствения план. Въпреки че още не е обявен за паметник на културата от Министерството на културата. Столичната община е направила постъпления към министерството преди половин година, но още няма резултат.  По думите на арх. Здравков  В момента освен комисия на Столичната община, която ще започне опис на щетите, на място тече и изследването на компетентните органи за това как е възникал пожарът, откъде и умишлен ли е бил. Едно от засегнатите от пожара здания има по-сериозни поражения, освен изгорелия напълно покрив - при огледите вчера е станало ясно, че огънят е поразил и дървения гредоред. А това значи, че ще се нарожат и сериозни укрепителни дейности.    Изгорялата сграда не е моя, твърди собственик в \"Царските конюшни\"", "date": "2018.07.30", "title": "Главният архитект: \"Царските конюшни\" ще бъдат възстановени, защитени са"}
{"url": "http://clubz.bg/71210-v_mvr_se_chudqt_zashto_obshtestvoto_ne_vqrva_che_klosharite_sa_podpalvachi", "text": "Така зам. вътрешният министър Стефан Балабанов коментира недоверието на обществото по повод случая в Пловдив, при който бяха запалени тютюневите складове. Тогава разследващите обясниха, че основната версия е, че палежът е извършен от клошар. Извършителят беше и осъден.  Клошарят Любо и Тютюневият склад: низ от уникални съдебни съвпадения По повод пожара на царските конюшни в София преди дни вече има иронични подмятания в социалните мрежи, че най-вероятно и сега ще се окаже, че са подпалени от клошар. На напомнянето, че обществото не вярва на версията за клошаря, защото става дума за обекти, към които има сериозни бизнес интереси, Балабанов отговори: Боил Банов: Царските конюшни ще получат статут за ценност. Но той може да падне в съда Балабанов благодари на пожарникарите, които са се справили перфектно с тежката ситуация при пожара в царските конюшни. Той не знаеше дали някоя от сградите там е собственост на МВР и обясни, че управлението на собствеността не е в ресора му. Той обясни, че е възможно пожарът да е умишлен, но е възможно да се е получило и късо съединение. Главният архитект: \"Царските конюшни\" ще бъдат възстановени, защитени са Запитан защо хората нямат доверие в МВР, той отговори: Боил Банов: Царските конюшни ще получат статут за ценност. Но той може да падне в съда Главният архитект: \"Царските конюшни\" ще бъдат възстановени, защитени са", "date": "2018.07.30", "title": "В МВР се чудят: Защо обществото не вярва, че клошарите са подпалвачи?"}
{"url": "http://clubz.bg/71213-260_turisti_sa_blokirani_sled_trus_v_indoneziq", "text": "Спасителни екипи се опитват да евакуират над 260 туристи, сред които и чужденци, от планината Ринджани на индонезийския остров Ломбок, предаде ДПА, цитирана от БТА. Ринджани е активен вулкан, който за последен път изригна през 2010 г., но слабо. Туристите бяха блокирани от свлачище, предизвикано от силно земетресение вчера. Земетресение уби най-малко 14 души в Индонезия Най-малко 14 души загинаха и 162 бяха ранени при труса с магнитуд 6,4, усетен на Ломбок и съседните острови, съобщи индонезийската национална агенция за борба с бедствията. Над 1000 жилища са понесли щети. Спасителни екипи, включващи войници, полицаи и медицински служители, започнаха да се изкачват по планината в 8 ч. сутринта (3 ч. българско време). По-рано местните власти съобщиха, че общо 500 туристи, сред които 358 чужденци, включително 174 тайландци, са били блокирани от свлекли се земни маси. Много от тях обаче са успели да се евакуират.", "date": "2018.07.30", "title": "260 туристи са блокирани след трус в Индонезия "}
{"url": "http://clubz.bg/71211-chasove_predi_protesta_socialniqt_ministyr_zove_za_kraj_na_protestite", "text": "Часове преди насрочения за днес протест \"Системата ни убива - всички\", вдъхновен от майките на деца с увреждания, които от седмици стоят в палатка пред Народното събрание, социалният министър Бисер Петков призова от ефира на Нова тв за спиране на протестите.  Министър Петков наистина подаде оставка след разговор с премиера Бойко Борисов, но след това самият Борисов размисли и го остави на поста.  Проектът на Закон за хората с увреждания, подготвен от социалното министерство, ще бъде обсъждан днес в работната група, а след това ще има и пресконференция преди насрочения протест от 17 ч.  Седем причини да отидете на протеста „Системата ни убива“. Всички По думите на Петков в обсъжданите тектове има предложения, които отговарят на нуждите на хората с увреждания. Освен това е предложенот увеличаване на финансовата подкрепа за всички групи на хора с увреждания. Предвижда се месечна финансова подкрепа да замени сегашните интеграционни добавки, като най-значителното увеличение е за хората, които получават социална инвалидна пенсия с добавка за чужда помощ. Общо допълнителната финансова подкрепа ще струва малко повече от 100 млн. лева за следващата година, посочи министърът.", "date": "2018.07.30", "title": "Часове преди протеста социалният министър зове за край на протестите"}
