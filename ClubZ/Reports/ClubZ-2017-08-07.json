{"url": "http://clubz.bg/57030-%E2%80%9Ebivoly%E2%80%9C_jivko_sudjuka_i_ofshorki_na_oligarsi_gubqt_ot_zabranite_za_kaliakra", "text": "Забраната за строежи в района около Калиакра, наложена от МОСВ, но отменена по заповед на премиера Бойко Борисов, засяга най-лошо фирми, свързани с изгонения депутат от ГЕРБ Живко Мартинов заради Суджукгейт, с червени олигарси и с групата около ТИМ. Това показва разследване на сайта „Биволъ“ за собствеността на имотите, попадащи в разширената защитена зона. Проучването на координатите на имотите показва, че огромна част от засегнатите имоти са общински и държавни, а много малка част са частни ниви.  За сметка на това едни от най-апетитните крайбрежни имоти са частна собственост на неслучайни хора, като дори са урегулирани за строеж. Един от тях е бившият депутат Живко Мартинов-Суджука, който до 2014 г. е бил съсобственик на фирмата „Калиакра Инвест“, която държи трите най-апетитни терена до самия резерват „Калиакра“.  В момента съсобственици на фирмата са неговият брат Николай Мартинов и парламентарният му съветник Валентин Иванов. Те притежават общо 300 декара, като 280 дка от тях са урбанизирани и предназначени за застрояване. Това са и най-големите урегулирани терени в защитената зона. Нено Димов отмени заповедта за Калиакра, която нарече „избухнала бомба“ Друг апетитен терен близо до брега е собственост на фирмата „Фамилия“ ЕООД. Тя в момента е собственост на руската „Адамант Турс“, която е свързана с варненската група „Химимпорт“. Предишният собственик на „Фамилия“ ЕООД е фирма „Алея Първа“, директна собственост на ТИМ, пише \"Биволь\". През 2014 г. тя продава фирмата и нейният апетитен актив – теренът в Калиакра, за 1,8 милиона лева. Собствеността на „Адамант Турс“ се проследява до кипърската офшорка „Ноутпат Компани Лимитед“, но управителят на руската фирма Андрей Омилаев се появява и като представител на Bulgarian aviation grop, използвана от „Химимпорт“ за инвестиция в Казан. Най-големият частен терен в защитената зона около Калиакра е над плажа Болата, съобщава още „Биволъ“. Той стана известен миналата година, когато там избухна голям пожар. Негов собственик е компанията „Милениум Енд Ко“, която го е купила от „Интерсел България“ през 2014 г., а през август 2016 го е ипотекирала заедно с други имоти в БАКБ срещу кредит от 8 млн. лв. Няколко дни по-късно пламва и пожарът. \"Бомбата\" Калиакра - кой излъга хората? „Милениум Енд Ко“ и „Интерсел“ имат общ собственик - люксембургската „Гoлф Енд Лейжър Ентърпрайсис Интернешънъл Ес Ей“. Нейната собственост тъне в няколко други офшорки, показва проучване на изданието във фирмения регистър на Люксембург. Като краен държател на акциите се появява люксембургски адвокат, който очевидно е прокси на истинските собственици. „Интерсел“ притежава няколко фирми свързани с лозарство: „Лозови градини“ ЕООД, „Крайморски градини“ ЕООД, „Лозя Калиакра“ ЕООД и пр.  \n\tВсички те са били управлявани от Александър Драмалийски, който е бил и управител на голф комплекса на Красимир Гергов „Трейшън Клифс Голф енд Спа Резорт“.  До април 2008 г. съуправител на фирмата заедно с Драмалийски е и самият Гергов. БСП яхна протеста за Калиакра. Видя подготовка за шистов газ Към момента този терен не е урегулиран за строеж, но има опити да бъде засаден с лозя, които бяха спрени от РИОСВ – Варна. Лозарската нишка води към Бисер Христов. Той е съсобственик на луксозния комплекс „Магнолия“, където се настани Сергей Станишев след като напусна премиерския пост през 2009 г. Бисер Христов е също така и бизнес съдружник със сина на Огнян Дойнов – Росен. Двамата са били управители на „Бояна Парк София“. Сега там управител е въпросният Александър Драмалийски. Прегледът на имотите, попадащи в защитената зона показва, че големите терени във вътрешността са общинска или държавна собственост, като сред тях има и малки частни ниви с площ от 1 до 10 декара. На тези терени не може да се строи и в момента. Едва ли би било проблем за държавата да обезщети малките частни собственици с други терени извън защитените територии. Истинският проблем за властта са големите акули, инвестирали в имоти по брега. Те вече са се подготвили да строят, като са се погрижили да сменят статута на земята, но сега са възпрепятствани. Утре министър-председателят Бойко Борисов организира среща на всички заинтересовани страни по казуса– кметове, собственици на имоти, представители на природозащитни организации, на научната общност, на браншови организации и експерти от МОСВ. Цялото разследване на „Биволъ“ може да видите  .  \"Бомбата\" Калиакра - кой излъга хората? БСП яхна протеста за Калиакра. Видя подготовка за шистов газ", "date": "2017.08.07", "title": "„Биволъ“:  Живко Суджука и офшорки на олигарси губят от забраните за Калиакра"}
{"url": "http://clubz.bg/57011-orden_stara_planina_za_germanskiq_poslanik", "text": "Президентът Румен Радев удостои днес посланика на Германия в България Детлеф Лингеман с орден \"Стара планина\" първа степен, предаде БТА. Дипломатът получи висшето държавно отличие за изключително големите си заслуги за укрепването и развитието на двустранните отношения. Посланик Лингеман изтъкна, че взаимоотношенията между двете страни са отлични и в политиката, и в икономиката, и в културата. България предприе съществени действия в реформата на съдебната система, независимият съд е крайъгълен камък за стимулиране на чуждите инвестиции и икономическото развитие, продължи посланик Лингеман. По думите му Германия е най-големият търговски партньор на България, но има много по-голям потенциал, който може да бъде реализиран, ако реформите бъдат изпълнени. Посланикът засегна и темата за предстоящото българско председателство на Съвета на ЕС, като отбеляза, че това е огромна задача и председателството е предизвикателство за всяка държава. България доказа, че е надежден партньор в рамките на ЕС, каза Лингеман и даде като пример това, че страната ни полага огромни усилия с подкрепата на партньорите за охраната на външните граници на ЕС. Днес всички сме изправени пред особените предизвикателства на ЕС и мотото ви е, че \"Съединението прави силата\", но това важи за всички нас. Сигурен съм, че България с успех ще се справи с предстоящите предизвикателства, посочи германският дипломат, който определи историята и културното наследство на България като огромно богатство не само за страната, но и за цяла Европа.", "date": "2017.08.07", "title": "Орден \"Стара планина\" за германския посланик"}
{"url": "http://clubz.bg/57004-lejdi_di_vlyubih_se_v_bodigarda_si_te_go_ubiha", "text": "Станала ли е принцеса Даяна жертва на заговор? Това разказва самата лейди Ди в документалния филм \"Даяна: Нейната история с нейните думи\" (Diana: In Her Own Words). В продукцията на Канал 4 бившата принцеса на Уелс говори за личния си живот и за борбата си с кралското семейство. В записите, направени от вокалния й педагог Питър Сетълнин по време на уроците за подобряване на публичната й реч през 1992 и 1993 г., Даяна разказва за аферата си с охранителя Бари Манаки, който умира в катастрофа през 1987 г. - три седмици след като е уволнен от кралското семейство заради слухове за връзката му с принцесата. Даяна разказва за тежестта на славата и нещастния си брак с принц Чарлз. Принцесата си припомня и първата си среща с него: Лейди Ди: Сватбата с Чарлз е най-кошмарният ден в живота ми След като се развежда с Чарлз, Даяна има връзка с Доди ал Файед. Свещеникът Фрак Гели твърди, че Даяна го е попитала дали може да сключи брак с него малко преди двамата да загинат. Даяна се свързва с него малко преди катастрофата и му казва, че иска да се срещнат, след като се върне от почивката си с Файех. Това обаче не се случва, защото двамата загиват в катастрофата няколко дни по-късно. Веднага след зверския удар в колона в тунел в Париж се появиха съобщения, че двамата може да са били убити по нареждане на кралицата, защото тя никога не би приела майката на принцовете да бъде съпруга на мюсюлманин. 20 г. от смъртта на Даяна: защо монархията трябва да бъде премахната Излъчването на записите предизвиква огромен интерес, но и сериозни протести във Великобритания. Според брата на Даяна Ърл Спенсър, който дори води дело, за да спре излъчването на записите, те са лични и не е трябвало да стават публично достояние. Някои коментатори пък смятат, че записите разкриват негативната страна на монархията и лошото отношение към Даяна в кралското семейство. Даяна обвинява нещастния си брак за хранителното си разстройство. В един от записите се появява гласът на Уилям, който тогава е на 10 години. Даяна му казва да пази тишина, но той отказва, след което двамата започват да се смеят. Близките отношения между майка и син, за които свидетелства този личен момент, са точно същите, за които разказват синовете на принцесата в друг документален филм: \"Майка ни Даяна: Нейният живот и завет\" (Diana, Our Mother: Her Life and Legacy). Трудно е да се определят етични правила, на които да се подчиняват всички относно личния живот на Даяна, коментира вестник \"Гардиън\". Синовете й говорят за живота на майка си по една телевизия, а друга получава критика за излъчването на записи, защото те нарушават личното пространство именно на тези синове. Според \"Гардиън\" видеокасетите с изповедите на Даяна са били открити през 2001 г. при обиск в дома на бивш дворцов служител. Тогава семейството й Спенсър предявява претенции да получи касетите и съдебната битка продължава близо три години, но е напразна. От Би Би Си възнамеряваха да излъчат разговорите по повод 10-годишнината от гибелта на Даяна, но поради протести това не стана. Този месец се навършват 20 години от смъртта на принцеса Даяна, която загина в катастрофа в тунела срещу българското посолство на моста \"Алма\" в Париж. През последните години от живота си лейди Ди се занимава с благотворителност и е определена от тогавашния премиер на Великобритания Тони Блеър като \"принцесата на народа\". Лейди Ди: Сватбата с Чарлз е най-кошмарният ден в живота ми 20 г. от смъртта на Даяна: защо монархията трябва да бъде премахната", "date": "2017.08.07", "title": "Лейди Ди: Влюбих се в бодигарда си, те го убиха"}
{"url": "http://clubz.bg/57014-cvetan_vasilev_se_razkaq_mafiqta_treperi", "text": "Много са ми интересни реакциите по \"заплахата\" Цветан Василев да се разприказва в САЩ и от това да има последствия. Не говоря за Пеевските медии - те са фиксирани. Там журналистика няма, има обслужване. Ако не са инжекциите чрез наливане на публични средства в тях, ще са фалирали за няколко месеца. Но Борисов бди над тяхното финансово здраве и много, включително европари, се наливат там. Достатъчно е да видите обявите и рекламите. Шансът Цветан Василев да попадне под закрилата на  „Магнитски” е почти нулев Говоря за другата политическа и бизнес общност - защото да се заблуждаваме, че сал един Пеевски срина КТБ е наивност. За да няма и капка съмнение - никой в САЩ не се заблуждава кой и какъв е Цветан Василев. Няма как да не разберат или няма да не потърсят и доказателствата за персоналната му отговорност. Или да не знаят с какво се е занимавал. Този човек е направил огромен куп от грешки благодарение на грешни съждения и лична преценка, с което умишлено е довел до загуби или свръхразходи банката, включително като съзнателно я вкарал в неуправляем политически риск от партньорството си с #Кой. Пеевски е защитен от 1-вата поправка на конституцията на САЩ, а Цацаров от 5-ата Пътят на папката с неговото дело до бюрото на американския президент е дълъг и в никакъв случай не необратим. Самият Държавен департамент може да препоръча да не си разваляме отношенията със съюзник и да затвори казуса. Но... и тук е големият проблем и там, и тук. В САЩ ще се натрупа цялата тази информация, на която тук никой не обръща внимание. Дори да не се превърне в действие на изпълнителната власт, ако стане медийно достояние и оттам светът научи за случилото се в България - не ги виждам нашите \"юнаци\". Пеевски ще пропее(вски) Тази информация ще послужи за съдебни разбирателства в арбитражен съд. Всичко, което стане известно в хода на разследването, на практика ще дублира тукашния смешен процес, който е форматиран така, че да не даде цялата истина, а само тази, която устройва Цацаров - Доган - Пеевски и, разбира се, Борисов. Някой да се съмнява в истинността на думите на Цветан Василев, че Александър Сталийски в качеството му на \"доверено лице\" на Бойко Борисов е получавал пари, дялове, участия, привилегии? Това е класическото определение за гранд корупция. Или пък Пеевски и компаниите около ДПС? Ето това ние тук, в специализирания съд, който нарочно бе измислен, за да има управляемост на съдебния процес, няма да чуем? Но ще има паралелно разследване зад океана. Тук всички знаем, че поредица от компании, политици, включително на топ ниво, са се възползвали от кредити с политическа целесъобразност от КТБ. Включително със схемите получаваш дялове в добро предприятие по занижени цени, след това ги продаваш на свръхвисоки цени и така законно ставаш богат. Но не можем да направим нищо, защото Цацаров стои на входа на българското правосъдие. Смешно е дори да си помислим, че тези хора могат да направят съдебна реформа или да се борят с корупцията. Ето това ще лъсне в Америка, която ще натрупа огромно количество достоверна информация и тогава ще трябва да решава - да се намесва или не. С подварианти - да преговоря дали да се намесва срещу истински реформи или да се намеси, включително като отнеме визите за Америка на замесените в КТБ лица. Румен Петков къде е днес? Тази информация няма да бъде само в Америка, но ще стигне и до всички наши съюзници в ЕС. Контрабанда на цигари, индиректно подпомагане на тероризъм, рейдърство - включително спрямо чуждестранни инвеститори - къде отиват тези наши самозабравили се политици?  Може би ще скочат в Москва да търсят защита? Затова казвам - дотук добре. Цветан Василев върши работата на разкаял се или изпаднал в крайна нужда мафиот, който се разговори. И мафията трепери.   Пеевски е защитен от 1-вата поправка на конституцията на САЩ, а Цацаров от 5-ата Пеевски ще пропее(вски)", "date": "2017.08.07", "title": "Цветан Василев се разкая, мафията трепери"}
{"url": "http://clubz.bg/57006-apple_shte_predloji_byudjeten_42_inchov_iphone", "text": "След като феновете на Apple се наплашиха, че новият флагман ще е над 1000 долара, компанията реши да ги успокои. Според Focus Taiwan това ще стане с второ поколение от бюджетния им смартфон - iPhone SE. Новият iPhone ще стигне 1100 долара Той обаче ще излезе чак през пролетта на 2018 г., няколко месеца след новия iPhone 8, който очакваме тази есен. \"Носталгичният\" модел ще е със стария размер на екрана - 4,2 инча, но с актуален хардуер, включително чиповете на сегашния флагман iPhone 7. Според азиатския сайт новият смартфон ще се произвежда в Индия от тайванския подизпълнител Wistron. За да продават там устройство според местните закони, част от производството им трябва да е в страната. Видно е, че Apple иска да намери място на развиващите се пазари като Индия, които ще го получат първи, но по-евтина версия ще зарадва много потребители по света, вероятно и в България.", "date": "2017.08.07", "title": "Apple ще предложи бюджетен 4,2-инчов iPhone"}
{"url": "http://clubz.bg/57010-vtoro_sravnenie_na_hranite_9_ot_31_sa_po_skypi_u_nas", "text": "Цените на 9 продукта са по-високи у нас в сравнение с Италия, Франция и Швейцария. Това показа второто проучване на Българската агенция по безопасност на храните за т.нар. двоен стандарт при храните на българския и на западноевропейските пазари.  Изследвани са 31 идентични продукта от четирите страни.  И все пак ги има: разликите в храните След елиминиране на разликите от ДДС става ясно, че нетната стойност на 9 продукта в България е по-висока.  Най-голяма е разликата при  Порожанов: Някои храни у нас са със 109% по-скъпи от Германия Между 32 и 36 на сто по-скъпи са  По-скъпи у нас са още  При 5 от продуктите нетната цена е една и съща или с минимално отклонение спрямо западноевропейския пазар.  Останалите 17 храни са по-евтини в България, като разликите варират от 9 до 74%. Източна Европа гневна на \"хранителния апартейд\" При сравнителния анализ на етикетите не бяха установени разлики, съставките са идентични. Само при един продукт на българския пазар не е отбелязан процентът какао за разлика от аналога му на западноевропейските пазари. При първото изследване през юни разлики в етикетите бяха открити при 8 от 31 храни. Този път проверката включваше подробен сравнителен анализ на етикетите и цените на храните, но без лабораторно изследване. Порожанов: Някои храни у нас са със 109% по-скъпи от Германия Източна Европа гневна на \"хранителния апартейд\"", "date": "2017.08.07", "title": "Второ сравнение на храните: 9 от 31 са по-скъпи у нас"}
{"url": "http://clubz.bg/57007-borisov_nqma_po_dobri_ot_nas", "text": "\"Просто нямаме алтернатива, няма по-добри от нас и всеки ден трябва максимално да се доказваме и да си изпълняваме програмата. Това изпълним ли го като програма, аз мисля, че ще се случат доста по-добри неща.\" Така премиерът окуражава и мотивира министрите си малко преди те да приемат Програмата за управление на правителството за периода 2017-2021 година. Онези, които му вярват безрезервно и наистина не виждат друга алтернатива, вероятно въобще няма да си направят труда да погледнат тази програма. А и да я погледнат, сигурно ще останат напълно удовлетворени от забележителния ѝ обем – правителството обещава да изпълни 902 мерки в преследване на 236 цели, конкретизиращи 65 приоритета в 20 области. Предлаганият тук най-общ прочит на програмата е за останалите - които не приемат всичко на доверие и знаят, че алтернатива винаги има. Които се питат дали този път страната няма да свърне по някой алтернативен път и дали пък няма забатачените реформи най-после да тръгнат. Големият обем няма да ги улесни да намерят отговорите на тези въпроси. Напротив. След упреците, че оповестените отначало приоритети на коалиционното управление са прекалено кратки и неясни, с подробната си програма управляващите са отишли в обратната крайност. От което съдържанието не е спечелило кой знае колко. Такъв документ, разбира се, не може да бъде докрай конкретен, но общите приказки на места са доста повече, така че не е ясно какви точно са намеренията на авторите и дали просто не са търсили \"бройка\" с мерки, чието изпълнение трудно се поддава на измерване и лесно се отчита. Мерки, които всъщност описват всекидневната дейност и се подразбират от само себе си. Когато например целта ти е \"присъединяване на България към Шенген и еврозоната\", е излишно да обещаваш \"активни действия с цел присъединяване...\". Едва ли има и смисъл да отхвърлиш няколко бройки, като обещаеш \"ефективно противодействие на престъпни структури, специализирани в...\" (всички основни видове престъпна дейност), след като така или иначе това ти е работата. Същото е и когато предвиждаш \"създаване на организация за ефективно разследване на всеки установен случай на корупционно деяние\". Въобще на моменти програмата прилича на дневник, в който ученик обещава всеки ден да се храни по три пъти, нощем да спи, а денем да ходи на училище. Един от вицепремиерите патриоти обяви, че се гордее с липсата на чуждици в програмата, но явно не я е чел внимателно. Така или иначе обаче в наукообразно формулирани \"мерки\" като \"подкрепа за националната полицентрична мрежа, чрез интегрирани инвестиции...\" и \"разширяване обхвата на обществения дискурс по темите, свързани с...\", най-малкият проблем са чуждиците. Набива се на очи и непрекъснатото позоваване и препращане към всевъзможни стратегии, планове за действие, годишни планове, пътни карти, които (главно в бъдеще време) повече ще се анализират, оптимизират, актуализират, разработват и приемат, отколкото да се изпълняват. Има, разбира се, и раздели в програмата, които са изписани строго конкретно. Не е чудно, че най-яркият пример сред тях е транспортната политика. Тъй че, ако не друго, и третото правителство на този премиер се очертава като правителство на магистралите. Общите приказки в програмата имат и една много добра страна – приносът на по-малкия коалиционен партньор, чието присъствие в управлението поначало будеше сериозни опасения, почти изцяло се вписва в тази категория. Разбира се, сред основните принципи на управлението е попаднало \"съхраняването и развитието на националната идентичност\" (какво включва тази идентичност, слава Богу, не е формулирано), а на немалко места в текста се срещат неща като \"патриотичното възпитание на младежта\", \"възпитаване на основни национални ценности\", \"повече родолюбие в училище\" и т.н. Но като цяло апетитите на националистите са под контрол, предимно на реторично ниво и без почти никакви конкретни ангажименти. С изключение може би на цели и мерки като \"поддържане на българската идентичност, език и култура в традиционните и новите български общности в чужбина\", \"подобряване ефективността на процесите по предоставяне на българско гражданство\", \"въвеждане на военно обучение в училище\" (което и без това съществува). Очевидно под влияние на патриотите се предвижда \"разширяване на възможностите за доброволна военна служба\", но финансови анализи и конкретни разчети липсват. Показателно е, че от любимата за някои от тях идея за връщане на наборната военна служба (която, освен че няма защо, няма и как да бъде реализирана) е останало само обещанието за \"стартиране на широк обществен дебат по темата\". Въобще може би най-силната част на програмата е липсата (освен на чуждици) на някакви нови и съществени популистки забежки, еднозначното (поне на думи) и стриктно придържане към евро-атлантическата принадлежност на страната със стремеж за по-нататъшното ѝ интергриране и твърдата финансова и фискална дисциплина. От друга страна, отново най-сериозни съмнения и опасения в програмата и на това правителство пораждат реформистките му намерения и възможности. Съдбата на някои от реформите предварително изглежда обречена, също като при наборната военна служба. Например обещаното \"започване на поетапна демонополизация на Националната здравноосигурителна каса\" отново е понижено само до \"иницииране на обществени дебати относно моделите и средствата за постигането\" ѝ. Тоест, дебатите, които поне 10 години не са спирали, ще започват отначало. Въобще след героичните, но общо взето безплодни напъни в предишния мандат се забелязва липса на ентусиазъм за реформи в някои сектори – не само в здравеопазването, но и в МВР, да кажем. Същевременно голяма част от предвидените реформи представляват повторение на дежурните ангажименти от управленските програми на предишните две правителства на управляващата партия. Те отдавна можеше и трябваше да бъдат изпълнени, но не са. А при липсата на конкретни разчети, графици и обосновки няма никакви гаранции, че ще бъдат. Например либерализацията на енергийния пазар. Или диверсификацията на газовите маршрути и доставки. Трите газови връзки със съседните страни трябва да заработят до 2020-а, но две от тях още нямат дори пълни предпроектни проучвания, а за връзката с Гърция се говори 10 години, но дори още не е обявен търг за избор на изпълнителя ѝ. В тази графа е и прословутата административна реформа в частта ѝ за електронното управление. В програмата за кой ли път се говори за електронно правителство, електронно здравеопазване и правосъдие, за довършване на единната информационна система за противодействие на престъпността – все неща, за които през последните 10-15 години бяха похарчени милиони, но напредъкът е доста скромен. Най-разочароваща е т.нар. съдебна реформа, която при новото правителство навлезе в поредната си фаза на имитация и вече дори усилено се изпълнява. Като набързо приетите поправки в Наказателно-процесуалния кодекс, които изпълняват прокламирания приоритет за \"гарантиране на ефективна, бърза и справедлива съдебна власт\" изцяло според рецептите на главния прокурор. Това, разбира се, не е новина. Никой не е и очаквал друго. Въобще в публикуваната най-после програма на правителството изненади няма. \"Слава Богу\", биха казали онези, които се притесняват, че страната може да бъде отклонена от досегашния си стратегическия път на развитие. \"Лошо\", биха казали очакващите истински дълбоки реформи. \n\tУспокояващото и за едните, и за другите е, че може и да не се „случат доста по-добри неща“, както смята премиерът. Но пък можеше да е и по-зле.", "date": "2017.08.07", "title": "Борисов: \"Няма по-добри от нас\""}
{"url": "http://clubz.bg/57017-otide_si_asen_gargov_no_shte_ostane_s_%E2%80%9Edetelini%E2%80%9C_video", "text": "След дълго боледуване на 68 години почина Асен Гаргов, научи „Площад Славейков“ от близки на музиканта. Той остава в историята на родната попмузика като автор на един от химните на демокрацията „Развод ми дай“ и като дългогодишен сценичен партньор на Лили Иванова, създал някои от популярните й хитове. Роден на 24 юли 1949 г., като дете Асен Гаргов свири на цигулка. Но любовта му към музиката и към китарата се зародила в Чили, където като съвсем млад живее с родителите си – там баща му работи в българската дипломатическа служба. В Чили Гаргов учи китара в известна музикална школа. У нас кариерата му започва в началото на 70-те във вокален квинтет „Студио В“, поканен от Вили Казасян. Почитатели на Лили срещу Митко Щерев и Асен Гаргов във фейсбук Той стоеше зад голямото завръщане на Лили Иванова в края на 80-те след дългото й отсъствие от българската сцена. Двамата имат дълго и плодотворно сътрудничество, повече от всеки друг музикант, с когото е работила. На Гаргов принадлежи най-добрият аранжимент   на емблематичната песен от репертоара на Лили „Камино“, смята Йорданка Христова. Той е автор на музиката на един от най-големите й хитове „Детелини“, двамата изнасят десетки концерти и записват албуми. Раздялата им като партньори в живота през 1991 г. слага край и на творческото им партньорство. Двамата са в обтегнати отношения през годините – той й забранява да изпълнява песните му, тъй като не му плаща авторски права, а тя не разрешава да включи нейни изпълнения в диска със свои песни, който възнамерявал да издаде по случай 60-годишнината си.     Като самостоятелен изпълнител Асен Гаргов е известен най-вече с песента „Развод ми дай“ от 1989 г.     В средата на 90-те Гаргов работи с Маргарита Хранова – неговата песен „С любов“ дава заглавието и на един от нейните албуми. Той е записал и два дуета с нея – „Нека бъде така“ и „Забрави за мен“, част от албума й „Марги и приятели“. През 1996 г. неговата песен „Забрави за мен“ печели Първа награда на фестивала „Златният Орфей“.", "date": "2017.08.07", "title": "Отиде си Асен Гаргов, но ще остане с „Детелини“ (ВИДЕО)"}
{"url": "http://clubz.bg/57009-vuk_drashkovich_syrbiq_da_priznae_kosovo", "text": "Това пише в авторски текст Вук Драшкович - бившият сръбски министър на външните работи и лидер на Сръбското движение за обновление, предаде БГНЕС. Текстът идва само десетина дни след призива на президента Александър Вучич за започване на общонационален дебат за Косово. Брюксел: Честито, Вучич. Имаш да се сдобряваш с Косово Според него \"сръбският суверенитет в Косово съществува само на хартия, в преамбюла на Конституцията\". Той призовава Белград да подпише договор за пълна нормализация на отношенията с Прищина и припомня, че враждебността се премахва с приятелство.", "date": "2017.08.07", "title": "Вук Драшкович: Сърбия да признае Косово"}
{"url": "http://clubz.bg/57015-stanala_li_e_princesa_daqna_jertva_na_zagovor", "text": "След излъчването на документалния филм \"Даяна: Нейната история с нейните думи\" (Diana: In Her Own Words), в който са включени записи на принцесата, в които тя разказва за живота си в двореца и отношенията с кралското семейство, в британските медии се появяват нови и нови твърдения за живота и смъртта й. Даяна и приятелят й Доди ал Файед са били убити, твърди бащата на шофьора им, който също загина при катастрофата в Пирж преди 20 години. Бащата на Анри Пол твърди, че е научил това от британската полиция. Жан Пол смята, че принцесата и приятелят й са убити, за да се предотврати вероятен брак на бившата съпруга на британския престолонаследник с мюсюлманин. След катастрофата в медиите се разпространява информация, че Даяна е била бременна от Ал Файед. Бащата на шофьора твърди, че пробите, които показват наличие на алкохол в кръвта на сина му, са фалшифицирани. Лейди Ди: Влюбих се в бодигарда си, те го убиха В записи, направени малко преди смъртта й, Даяна разказва как е подслушвала съпруга си, докато говори с Камила Паркър-Боулс, твърди \"Дейли мейл\". Операторът, направил записите, който тогава работи за Би Би Си, е заявил пред изданието, че принцеса Даяна е описала разговорите като \"телефонен секс\". Той коментира също, че тя щяла да направи всичко възможно, за да не стане съпругът й крал, а синът й Уилям да наследи короната.", "date": "2017.08.07", "title": "Станала ли е принцеса Даяна жертва на заговор?"}
{"url": "http://clubz.bg/57012-puskat_bul_dondukov_v_kraq_na_oktomvri", "text": "Реконструкцията на бил. \"Дондуков\" в София ще приключи в края на октомври. Това стана ясно от думите на кмета на столицата Йорданка Фандъкова. И допълни, че ще бъде положена циментова стабилизация под паважната настила, а отгоре ще се сложи пясъчна основа, върху която ще бъдат подредени паветата. Фандъкова уточни, че е пуснато движението по ул. \"Кракра\", но екипи на \"Софийска вода\" работят в участъка от ул. \"Кракра\" до бул. \"Васил Левски\".   Столичният кмет каза още, че целта на зелената и синята зона е облекчаване на движението в центъра на града, а не да има повече екипи на Центъра на градска мобилност (ЦГМ). Така тя коментира исканията на собствениците на магазини по ул. \"Шандор Петьофи\" да плащат, както и живеещите там, такса, по-различна от 300 лева на месец за паркиране на автомобили. И допълни, че целта е максимално свиване на движението на автомобили в центъра, за да бъде по-чист въздухът. Затова се правили инвестиции в градския транспорт и се установявала синя и зелена зона за паркиране в натоварените райони.", "date": "2017.08.07", "title": "Пускат бул. \"Дондуков\" в края на октомври"}
{"url": "http://clubz.bg/57022-oficialno_dariq_i_roman_abramovich_se_razvejdat", "text": "Руският милиардер Роман Абрамович и съпругата му Дария Жукова обявиха развода си, предаде Би Би Си. В него се изтъква, че Абрамович и Жукова смятат заедно да възпитават децата и да продължават работата си като съоснователи на Музея за съвременно изкуство \"Гараж\" в Москва и на културния център на остров Новая Голандия в Санкт Петербург. Путин е мек Сталин, който иска да живее като Абрамович Това е третият развод на Роман Абрамович. 50-годишният руски бизнесмен е най-богатият нефтен магнат в Централна и Източна Европа. Сп. \"Форбс\" оценява състоянието му на 10 милиарда долара за 2015 г. Собственик е на компанията Millhouse Capital. Той притежава и английския футболен клуб \"Челси\", който превърна в гранд. Дария Жукова (34 г.), наричана галено Даша, е от т. нар. златна младеж. Тя е едва двегодишна, когато родителите й се развеждат и майка й я отвежда в САЩ. Когато е на 16 години, се мести при баща си във Великобритания. Роман Абрамович тайно се оженил за Дария Жукова Даша е известна с красотата си. Дълго време е смятана за годеница на тенисиста Марат Сафин. Докато една вечер през 2005 г. целият свят не я вижда да седи до Роман Абрамович на стадион \"Камп ноу\" в Барселона, където неговият \"Челси\" гостува на местния отбор. Тогава пламва любовта между двамата. По образование Жукова е лекар хомеопат. Но тя почти не е упражнявала професията си. Основател е на музея \"Гараж\". Тя е дизайнер и съсобственик на компанията Kova & T.   Роман Абрамович тайно се оженил за Дария Жукова", "date": "2017.08.07", "title": "Официално: Дария и Роман Абрамович се развеждат"}
{"url": "http://clubz.bg/57024-karla_del_ponte_tragediq_kato_v_siriq_ne_sym_vijdala_i_v_ruanda", "text": "Бившият главен прокурор на Международния трибунал за военните престъпления в бивша Югославия Карла дел Понте ще подаде оставка от Комисията за разследване на Сирия на ООН , защото тя \"никога нищо не постигна\", съобщи Би Би Си. Независимата комисия за разследване на ООН бе създадена през август 2011 г. от Съвета по правата на човека, няколко месеца след началото на конфликта в Сирия. Дел Понте се присъедини към нея през септември 2012 година. Комисията представи редица доклади, но така и не получи разрешение от Дамаск да посети Сирия, а вместо това разчита на интервюта, документи, снимки и видео.  Комисията благодари на Дел Понте в официално изявление за приноса й и за \"личните усилия и интервенции в подкрепа на каузата на справедливостта\". Сирийският активист, който загина за свободния достъп до интернет След оставката на Дел Понте, в Комисията остават само двама членове - бразилеца Пауло Пинейро и Карън Конинг Абузаяд от САЩ. По-рано тази година комисията съобщи за атака на сирийски правителствени самолети над хуманитарен конвой. Тогава Дел Понте подчерта разочарованието си от факта, че извършителите никога няма да бъдат съдени въпреки усилията на комисията.", "date": "2017.08.07", "title": "Карла дел Понте: Трагедия като в Сирия не съм виждала и в Руанда"}
{"url": "http://clubz.bg/57013-moskva_krie_piqnski_boj_s_nojove_v_kazarma", "text": "Руското Министерство на отбраната разследва изтичането на информация в медиите за масов бой с ножове в най-големия военен учебен център в страната, предаде Нюз.ру. Проверени са мобилните телефони на всички войници - и наборници, и професионални. От ведомството проверявали дали някой не е заснел инцидента. Първи и засега единствен за случая съобщи сайтът Ura.ru на 3 август. Боят станал в центъра за подготовка на младши военни специалисти в уралския град Елан, Свердловска област. В схватката участвали стотина войници от местния гарнизон и 60 бойци от автономната република Тува, изпратени там да изкарат курсове по оцеляване. Тувинците приключили тримесечното си обучение и решили да го отбележат с обилни количества алкохол. След като вдигнали градуса, те си спомнили за обидите, които понесли от местните войници. Затова се въоръжили с ножове и самоделни остри оръжия и нападнали бараките на Еланския гарнизон. В резултат с нож били ранени 13 войници от Елан и един офицер, чиято глава била счупена с мивка. Боят станал в навечерието на визитата в поделението на военния министър Сергей Шойгу. Засега не е ясно дали той е запознат със случилото се. От пресцентъра на Централния военен окръг обаче излизат с малко по-различна версия. Според него имало само \"сбиване на основата на битов конфликт, завършило с няколко леко ранени\". Дори проверката установила, че алкохол не е бил употребяван. Учебният център в Елан има лоша слава още от времето на СССР. Там винаги е имало издевателства над войници, често преминаващи в извращения. Същевременно след публикацията се оказа, че в учебния център се помещава и детски военно-патриотичен лагер. Това скандализира майки, които пратили децата си там. Сега майките настояват децата веднага да се завърнат по домовете си.", "date": "2017.08.07", "title": "Москва крие пиянски бой с ножове в казарма"}
{"url": "http://clubz.bg/57026-bylgari_i_makedonci_%E2%80%93_s_obshta_lotariq", "text": "Подобряване на търговския обмен, увеличен обем на инвестициите - Договорът за добросъседство, сътрудничество и приятелство между Македония и България даде импулс и на бизнесмените в двете страни. Документът, подписан от двамата премиери Зоран Заев и Бойко Борисов, според предприемачите разкрива положителни перспективи, които дори вече се конкретизират. Председателят на Македонско-българската стопанска камара Зоре Темелковски казва в интервю за Македонската редакция на Дойче Веле, че все повече български компании, окуражени от историческия документ, взимат решение да инвестират в Република Македония. Смелият ход на двамата премиери според Темелковски открива много нови възможности: Председателят на Македонско-българската стопанска камара вече е получил сериозни сигнали от редица български компании, че възнамеряват да инвестират в Македония. Темелковски засега не желае да посочва конкретни имена, но обяснява, че става дума за фирми от различни браншове: Бизнесът с лотарията в момента е особено привлекателен, смята Темелковски. Идеята е да се създаде един вид обща лотария и дори вече се водят конкретни разговори. Договорът за добросъседство отваря перспективи и за македонските компании, които ще получат повече възможности не само за сътрудничество, но и за инвестиции. Вече се обсъждат законодателни промени за митнически и гранични облекчения, за по-бърз и по-лесен транспорт на стоки, но и за движението на хора. А това е много положително, защото за Македония границата с България е врата към ЕС. Перспективи се откриват и за насърчаване на пътната и газовата инфраструктура, което ще доведе до увеличаване на търговския обмен. При подписването на Договора в Скопие бяха парафирани и два меморандума за сътрудничество, които проправят пътя към железопътното свързване между двете страни с Коридор № 8, а и ще позволят Македония да купува газ от Европейския съюз, който България ще транспортира. България е на пето място сред търговските партньори на Република Македония. Търговията се подобрява, но все още е далеч от потенциала на двете страни. На различни форуми през последните години бизнес-камарите на двете страни обсъждат стратегии за задълбочаване на сътрудничеството. За Македония е окуражаващ фактът, че се увеличава износът на страната към българския пазар. През първото полугодие на тази година Македония за пръв път няма дефицит в двустранния търговския обмен, който - по данни на Държавния статистически институт -  като общ обем възлиза на около 273 милиона евро. Македонският износ за България е137 милиона евро - 32% повече в сравнение със същия период на миналата година.", "date": "2017.08.07", "title": "Българи и македонци – с обща лотария"}
{"url": "http://clubz.bg/57023-karakachanov_sravnqva_borisov_s_car_boris_obedinitel", "text": "В интервю за местни медии противоречивият български националист и министър на отбраната Красимир Каракачанов сравнява Бойко Борисов с българския цар Борис III, наречен Цар Обединител, благодарение на споразумението, подписано с Македония, коментира електронното издание „Курир“ . \n\tНа въпроса какво са си говорили с Борисов, знае ли той, че влиза в историята и че този договор е на равнище на признаването на Македония от страна на Желев и с договора, който подписаха Иван Костов и Любчо Георгиевски, Каракачанов казва: Българският колега на Радмила Шекеринска не се стеснява и насред Скопие да изрази иредентистките си възгледи и още веднъж да подчертае, че България осъзнава добросъседството в контекста на мечтата за Санстефанска България. Старите скопяни са едни от първите български бойци и революционери, които са поискали българско богослужение и български училища, убеден е министърът на отбраната на България и лидер на националистическата ВМРО-БНД Красимир Каракачанов. Сутринта на 2 август, преди да положи цветя на гроба на Гоце Делчев в църквата \"Св. Спас\", в изявление за българска телевизия, Каракачанов заяви, че „104 г. Македония е отделена от българската култура\", въпреки че\" Скопие е първият град в българските земи, в който започват бунтове срещу гръцката църква с искане за създаване на българска църква\", припомнят думите на Каракачанов от редакцията.", "date": "2017.08.07", "title": "Каракачанов сравнява Борисов с цар Борис Обединител"}
{"url": "http://clubz.bg/57020-12_godini_zatvor_ochakvat_naslednika_na_samsung", "text": "12 години затвор иска прокуратурата на Южна Корея за вицепрезидента на \"Самсунг\", съобщи Би Би Си. Лий Джей Йонг очаква присъда за ролята си в корупционния скандал, заради който беше свалена президентката Пак Гън Хе. Лий е обвинен, че е дал или е планирал да даде общо 38,5 милиона долара на близка приятелка на Пак в замяна на подкрепа от президентката за сливането на две дъщерни компании на \"Самсунг\". Той е обвинен и в незаконно присвовяване, защото парите за подкупа идват от компанията. Арестуваха зам.-шефа на \"Самсунг\" Вицепрезидентът на световния гигант е в затвора от февруари, но отрича обвиненията. Очаква се до 27 август да бъде произнесена окончателната присъда на Лий Джей Йонг и четирима негови подчинени, които са изправени пред между 7 и 10 години затвор за съучастничество. Според прокуратурата подкрепата на президента и кабинета са необходими за преструктурирането на \"Самсунг\", което би помогнало за укрепване на позициите на Лий, който изпълнява длъжността президент на компанията, докато баща му Лий Кън Хе, който формално все още е директор, е в болница. Адвокатите на Лий твърдят, че обвиненията са неоправдани и клиентът им никога не е искал нищо в замяна на даренията си. \"Самсунг\" пуска обновена версия на Galaxy Note 7 Участието на технологичния гигант в корупционния скандал, който предизвика отстраняването на президентката на Южна Корея, срещу която също се води дело, представлява удар по репутацията му. Лий беше задържан на фона на скандала със самозапалващите се телефони Galaxy Note 7, които бяха изтеглени от пазара. Въпреки това \"Самсунг\" отчете приходи от над 10 милиарда за второто тримесечие на 2017 г. Корупцията в такъв мащаб не е изключение в Южна Корея. Бащата на Лий, който в момента е в болница, но формално е директор на \"Самсунг\", е съден по подобни обвинения, но е оправдан, а дядо му, основал технологичния гигант, е въвлечен в подобни схеми, но не е осъден. Според анализатори липсата на конкретни доказателства и огромното влияние на \"Самсунг\", на който Южна Корея дължи 1/5 от износа си, може да доведе до намаляване или дори до отмяна на присъдата. Южна Корея арестува бившата си президентка \"Самсунг\" пуска обновена версия на Galaxy Note 7 Южна Корея арестува бившата си президентка", "date": "2017.08.07", "title": "12 години затвор очакват наследника на \"Самсунг\""}
{"url": "http://clubz.bg/57021-ot_kancelariqta_na_simeon_ii_kak_carski_gosti_pytuvaha_s_bylgariq_eyr", "text": "На сайта на Симеон Сакскобургготски бе публикувана поредната история за проблемно пътуване с националния превозвач \"България Еър\". Разказът е на българин, който е гостувал на Симеон. Пред Клуб Z прессекретарят на Сакскобургготски Явор Кирилов разказа, че той е придружавал испанско семейство, което е приятелско на царя. Историята е доста позната и се е случвала неведнъж. Полетът на \"България Еър\" е закъснял с около 3 часа, макар това да е трябвало да стане малко преди полунощ в събота. Когато кацнали в София се оказало, че багажът им не пътува с тях. Въпреки уверенията, че той ще дойде на следващия ден багажът на някои от гостите все още не е пристигнал. Те имат уверения, че ще си го получат утре, когато обаче трябва да си тръгват от България. Ето ", "date": "2017.08.07", "title": "От канцеларията на Симеон II: Как царски гости пътуваха с \"България еър\""}
{"url": "http://clubz.bg/57016-tancova_revolyuciq_ot_afrika_na_one_dance_week_snimkivideo", "text": "Революционно-музикалният спектакъл \"Република Калакута\" ще закрие 10-ото юбилейно издание на фестивала за съвременен танц и пърформанс One Dance Week на15 октомври от 19:30 часа в Дома на културата „Борис Христов“ в Пловдив. Роден в Буркина Фасо – една от водещите сцени за съвременен танц в Африка – и базиран в Брюксел, хореографът Серж Еме Кулибали представя по необичаен начин съпротивата срещу голямата политика, багрите на революциите и онези, които застават под техните знамена. Спектакълът е вдъхновен и озвучен от композициите на легендарния Фела Кути – „баща“ на афробийта и непреклонен бунтар срещу хунтата в Нигерия. Кути е смятан за прототип на африканските опозиционери, защото острата сатира срещу режима, репресиите и колониализма в неговите албуми му „струват“ над 200 ареста. И нещо повече – армейски погром над Република Калакута – личното имение на Кути, което той провъзгласява за независима държава през 1977 година. „Република Калакута“ не е просто биография на непокорния гений на саксофона, изумил света със смесица от етно ритми, джаз и фънк. А вдъхновяващ урок за всички, особено за днешните творци, когато се заемат позиции, избухват революции или затихват протести. Едно ярко, енергично и звучно изпълнение от Африка без маски и клишета. Африка в глобалното съвремие, която Серж Еме Кулибали и неговата взривоопасна танцова трупа представят на зрителите с една-единствена идея – да се припознаят и да се замислят какво ще правят, когато дойде техният ред да се бунтуват за промяна. За повече информация следете Facebook събитието   и фестивалното събитие на  , както и  . ONE DANCE WEEK: На 10 години Юбилейното 10-о издание на фестивала започва на 23 септември в Дома на културата „Борис Христов“ /Пловдив/ и ще продължи до 15 октомври. В рамките на фестивала зрителите ще видят съвремието като дует на човек и робот от Тайван, революция по африкански, битката със съдбата през историята на Мохамед Али и още завладяващи спектакли, вплели нишки към самите тях. One Dance week показва един от най-обсъжданите спектакли на годината В продажба вече е Фестивалният билет на стойност 45 лв. Бройката е ограничена, а след 31 август цената ще стане 55 лв. В продажба са и билетите за \"Република Калакута\" на цени от 10, 15 и 20 лв.       One Dance week показва един от най-обсъжданите спектакли на годината", "date": "2017.08.07", "title": "Танцова революция от Африка на One Dance Week (СНИМКИ+ВИДЕО)"}
{"url": "http://clubz.bg/57029-us_bojci_se_biha_sys_syvetski_vojski_v_novo_selo", "text": "След повече от 10 години, прекарани в борба с ислямския тероризъм в Ирак, Афганистан и по други точки на света, армията на САЩ се опитва да си припомни уроците от Студената война, за да се противопостави успешно на евентуални заплахи от Русия в Източна Европа, територия, която преди беше защитавана от Червената армия, пише The New York Times, цитиран от \"Фокус\".  Учението, което продължи през юли 10 дни и привлече 25 хиляди американски и съюзнически военнослужещи, се проведе на територията на три държави бивши членки на Варшавския пакт – Унгария, Румъния и България – показа как ново поколение от висши военни командващи тренира обновени тактики и стратегии за противодействие срещу използвани навремето тактики и стратегии от съветските войски, танкове и артилерия, включително нощни въздушни нападения от стотици парашутисти. Командващите работят с младежи, които до момента са се изправяли основно срещу терористи, с техните партизански тактики, в Близкия изток и Югоизточна Азия. В България маневрите са в Ново село, откъдето е и репоража на кореспондента на вестника. Промените, които войската трябва да направи, за да се противопостави на новите заплахи са широкообхватни. Стотици подготвени за война в пустинята танкове и бойни машини трябва да бъдат пребоядисани в тъмнозелено, за да се смесват с европейския ландшафт. Войниците, които са свикнали да оперират от големи, сигурни бази в Ирак и Афганистан, сега трябва да се учат да използват камуфлажни мрежи, за да прикрият позициите си. Освен това, те трябва да се научат да се разпръсват в малки групи, за да избегнат засичането си от модерни разузнавателни дронове, които могат да насочват ракетни атаки срещу военния персонал или командните постове. Американските войски тук няма да имат неограничено право на пътуване през въздушното пространство, нито приоритетен достъп по земя, както беше в речните долини на Ирак и планинските вериги на Афганистан. В днешна Европа границите имат значение преди всичко във военно отношение. Например, наскоро конвой за доставки на американската армия, който пренасяше муниции от Германия към Румъния, беше задържан на границата на Австрия за няколко дни, заради ограничение за преминаването на военни конвои по време на натоварения трафик за лятната ваканция. \n\t ", "date": "2017.08.07", "title": "US бойци се биха със \"съветски\" войски в Ново село"}
{"url": "http://clubz.bg/57018-otboryt_na_diego_maradona_kupi_zvezda_na_botev_plovdiv", "text": "\"Ботев\" (Пловдив) се раздели с френския нападател Омар Косоко. Авторът на първия гол във финала за купата на България срещу \"Лудогорец\" (2:1) бе продаден в отбора на \"Ал Фуджейра\" в ОАЕ. Договорът между двете страни бе подписан късно вечерта в неделя, а Косоко вече е на разположение на новия си клуб, пише официалният сайт на \"жълто-черните\". Треньор на \"Ал Фуджейра\" е Диего Марадона. За трансфер на Косоко, който в България игра също в ЦСКА и \"Литекс\", се говори от месеци.  Омар Косоко се превърна в ключов играч в \"Коматево\", където записа 37 мача и 11 гола във всички турнири с екипа на \"канарчетата\". Той бе привлечен в тима на 29 септември 2016 г. 29-годишният футболист се отчете с 8 гола за първенство, два в Лига Европа, попадение и асистенция във финала за купата. По неофициална информация в касата на \"Ботев\" ще влязат 250 000 евро.", "date": "2017.08.07", "title": "Отборът на Диего Марадона купи звезда на \"Ботев\" (Пловдив)"}
{"url": "http://clubz.bg/57025-bulgartabak_prehvyrli_fabrikite_v_sofiq_i_pleven_na_blagoevgrad_bt", "text": "\"Булгартабак холдинг\" е прехвърлил акциите от дъщерните си дружества \"София-БТ\" и \"Плевен-БТ\" на \"Благоевград-БТ\". Това става ясно от съобщение, публикувано днес на сайта на Българската фондова борса. Прехвърлянето на 98.19% от акциите в капитала на \"София-БТ\" и 100% от акциите на \"Плевен-БТ\" е регистрирано на 31 юли в Централен депозитар.   „Булгартабак“ излезе на загуба без пазарите от Близкия изток Решението за тези продажби беше гласувано през юни от акционерите. Акциите на всяка от тези фирми е с номинал по един лев.  Софийската фабрика, която вече не работи, е продадена за 1 194 850 лв., а плевенската фабрика за промишлена преработка на тютюн е прехвърлена за 425 168 лв.  Благоевградското дружество вече се оформя като своеобразен холдинг, обединяващ различни компании, свързвани с депутата от ДПС Делян Пеевски. Официално той се раздели с дела си от „Булгартабак“ през март 2016 г. и го продаде на дубайската офшорка TGI Middle East.  КЗК разреши сделката на „Булгартабак“ с БАТ Този път публичният холдинг оповести информацията за сделката пред БФБ. При прехвърлянето на „Техномаркет“ към „Благоевград-БТ“ тази процедура не бе спазена.  През април т.г. \"Булгартабак\" продаде търговските марки на цигарите си и дистрибутора си на British American Tobacco срещу 105 млн. евро.  \n\t  КЗК разреши сделката на „Булгартабак“ с БАТ", "date": "2017.08.07", "title": "\"Булгартабак\" прехвърли фабриките в София и Плевен на \"Благоевград-БТ\""}
{"url": "http://clubz.bg/57031-noviqt_trenor_na_levski_pristigna_v_bylgariq_otkaza_da_govori", "text": "Новият треньор на \"Левски\" Делио Роси пристигна на летище \"София\" тази вечер, но отказа да се спре пред журналистите. Специалистът обясни с жестове и думи, че ще говори   когато подпише нов договор. Очаква се това да стане тази вечер или утре сутринта, след което Роси ще бъде преставен пред медиите и най-вероятно още от вторник ще започне да води тренировките на \"сините\". Контрактът му ще е за две години. Делио Роси води със себе си трима треньори, които ще влязат в неговия щаб - първи помощник, кондиционен и наставник на вратарите, обясни изпълнителният директор на \"Левски\" Красимир Иванов. В България с тях дойде и адвокат. По думите на Иванов в щаба на италианеца ще влязат и българи. Той отговори утвърдително на въпроса дали \"сините\" имат средства за още нови футболисти, ако Роси и компания поискат такива. В последните дни Делио Роси е изгледал на запис всички мачове на \"Левски\" от началото на сезона, включително и последния, в който тимът падна от \"Верея\" с 0:2. В сряда от 20 часа \"сините\" посрещат \"Сливнишки герой\" за контрола на \"Герена\". В срещата ще бъде тестван бразилецът Жеан Патрик, който кара проби в клуба.", "date": "2017.08.07", "title": "Новият треньор на \"Левски\" пристигна в България, отказа да говори"}
{"url": "http://clubz.bg/57027-evrokomisarqt_po_okolna_sreda_gotov_na_resheniq_za_kaliakra", "text": "Министър-председателят Бойко Борисов проведе телефонен разговор с комисаря по околна среда, морско дело и рибарство Кармену Вела. Двамата обсъдиха възникналия казус „Калиакра”, съобщиха от правителствената информационна служба. Премиерът Борисов запозна комисар Вела с развитието на ситуацията в България след издаването на заповедта на министър Нено Димов. Двамата се обединиха около позицията, че решението на Съда на Европейския съюз трябва да се изпълни. Беше посочено, че българските власти трябва да идентифицират подходящите мерки и начини, с които това да стане. Беше подчертано, че европейското законодателство в областта на „Натура 2000” не забранява икономически дейности, включително земеделие, и ще се търсят варианти как решението да бъде приложено, така че да не бъдат ощетени засегнатите от него хора в района на крайморска Добруджа. Европейската комисия и българското правителство са в добър диалог по темата и полагат усилия за намиране на оптималния компромис за защита и на природата, и на интересите на хората в този край на България, беше отбелязано в разговора.Комисар Вела приветства усилията на министър-председателя да събере всички заинтересовани страни по случая в търсене на решение. Той също така отбеляза доброто сътрудничество и усилията на министър Димов.  Премиерът Борисов покани комисар Кармену Вела заедно с еврокомисаря по регионална политика Корина Крецу да посетят България и на място да се запознаят с мерките, които са взети за опазване на защитените територии.", "date": "2017.08.07", "title": "Еврокомисарят по околна среда готов на решения за Калиакра"}
