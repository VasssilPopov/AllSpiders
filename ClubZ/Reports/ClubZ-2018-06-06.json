{"url": "http://clubz.bg/68810-evropejci_iskat_sasht_da_ne_nakazvat_tehni_firmi_raboteshti_v_iran", "text": "Франция, Германия и Великобритания поискаха от САЩ да не налагат санкции на техните фирми, работещи в Иран, предаде АФП. Писмото е с дата 4 юни и за него съобщи днес в туитър френският финансов министър Брюно льо Мер. ЕС ще блокира санкциите на САЩ срещу Иран на територията си Европейските представители изброяват сферите, в които искат да им бъдат опростени евентуални санкции - фармацевтична индустрия, здравеопазване, енергетика, автомобилостроене, гражданска авиация, инфраструктура и банково дело.", "date": "2018.06.06", "title": "Европейци искат САЩ да не наказват техни фирми, работещи в Иран"}
{"url": "http://clubz.bg/68801-kakvo_stava_s_ofshornite_smetki_v_kipyr", "text": "Кипър е любимо място за съхранение на финансови средства на много чужденци. Редица руски олигарси са собственици на солидни активи на Острова на Афродита. Офшорни сметки там имат и много български граждани. Концесионерът в Национален парк Пирин \"Юлен\" АД до януари тази година номинално бе собственост на офшорка, регистрирана в Кипър. През последните дни няколко медии съобщиха, че Централната банка на Кипър е изпратила нареждане до местните финансови институции да закрият сметките на всички офшорни фирми. На сайта на институцията обаче такова съобщение няма. Всъщност банките в едно от най-известните данъчни убежища, използвано и от български граждани,  , разказва източник на Клуб Z от фирма за правно консултиране с офис на острова. През април 2016 г. Централната банка на Кипър въвежда директива, която задължава финансовите институции да изискват от корпоративните клиенти пълен пакет от документи по отношение на крайния собственик, както и информация за източниците на финансиране. ПИБ: Цеко Минев не е собственик на \"Юлен\" Необходим е също счетоводен баланс, в случай че фирмата е открита преди повече от две години, или за последната година, ако фирмата е нова. Една от най-големите местни банки -   - отказва да открива банкови сметки, ако не бъде предоставен счетоводен баланс. Задължителна е и срещата с крайния собственик. Това са причините много собственици на офшорни фирми през последните години да се отказват да си открият банкови сметки на острова. С предимство при откриване на банкови сметки се ползват компании, които оперират на острова и имат наети служители. В края на миналата година RCB е   заради неспазване на някои от изискванията за прозрачност. Според местни експерти това е сред причините тя да налага едни от най-строгите правила, което води до отдръпване на клиенти. Няколко руски издания свързват мнимите нови правила с посещението на зам.-министъра на финансите на САЩ преди месец. Маршъл Билингслий действително е обсъжал с правителството в Кипър мерките, предприети срещу прането на пари, пише в   на американското посолсво в Никозия. Целта на посещението е била потвърждаване на взаимните ангажименти в тази област. Всъщност тези изисквания, влезли в сила още през 2016 г., са отговор на   за прозрачност на Организацията за икономическо сътрудничество и развитие (ОИСР). През февруари 2014 г. ОИСР публикува световния стандарт за автоматичен обмен на информация за финансови сметки - общ стандарт за предоставяне на информация (CRS). Той се прилага се чрез двустранни междуправителствени споразумения и чрез присъединяване към многостранно споразумение. България ратифицира многостранното споразумение на 05.02.2016 г. То е  . Изискванията на  , която прилага стандарта, са страните да могат да идентифицират и проследят активи, да могат при нужда да замразяват банкови сметки дори без съдебно решение. ЕС даде заден за санкциите върху офшорни зони Факт е обаче, че САЩ като член на ОИСР е сред инициаторите на приемането на правила, които позволяват проследяване на капитали до реалните им собственици. Банковият и финансов сектор отговаря за 60% от БВП на Кипър, докато туризмът – за 20%.  Според \"Газета.ру\" в Кипър има поне 150 000 сметки на руски граждани и компании, а по време на финансовата криза дори Руската православна църква предложи финансова помощ на Никозия. От \"Юлен\" сменили кипъреца Георгиу с друга офшорка  Кипър е предпочитана офшорна дестинация заради ниския корпоративен данък и лесния достъп до банковия сектор на Европейския съюз, част от който е и самата страна. Кипър изпадна в тежка икономическа криза през 2012-2013 г. и получи спасителен заем от Еврогрупата, Еврокомисията, ЕЦБ и МВФ в замяна на затварянето на втората най-голяма банка - Кипърската народна банка. В пика на кризата Кипър получи финансова подкрепа от руското правителство, която според европейски медии е целяла именно да спаси депозиите на руските граждани. Руски олигарси със сметки в британските офшорки - на светло? ЕС даде заден за санкциите върху офшорни зони От \"Юлен\" сменили кипъреца Георгиу с друга офшорка  Руски олигарси със сметки в британските офшорки - на светло?", "date": "2018.06.06", "title": "Какво става с офшорните сметки в Кипър"}
{"url": "http://clubz.bg/68811-gyrciq_se_nadigna_sreshtu_imeto_na_makedoniq_v_23_grada_izlqzoha_po_ulicite", "text": "Информацията, че спорът за името на Македония ще бъде решен до дни - т.е. още тази седмица, извади по улиците на 23 града в Гърция стотици хиляди хора на протести срещу употребата на историческото име на Македония от бившата югорепублика. Те започнаха едновременно в 23 града в Гърция точно в 19.30 часа. Улиците се изпълниха с хора, които носят в ръце гръцки знамена, така както ги призова организационният \"Комитет за защита на гръцкия характер на Македония“ - да се въздържат да демонстрират партийни символи. Основният митинг е в Пела - родното място на Александър Македонски, а освен това демонстрации има в Едеса, Кавала, Драма, Серес, Киликис, Поликастро, Лагкада, Неа Мудания, Флорина, Кастория, Кожани, Птолемаида, Катерини, Верия, Сиатиста в провинция Македония и Лариса, Тива, Йоанина, Родос, Кания, Корфу и Халкида в останалата част на Гърция. Преговорите за името с Бившата югославска република Македония (БЮРМ) и изтеклата информация, че обсъжданото от Скопие и Атина име е \"Северна\", \"Горна\" или \"Нова Македония\" притесниха гражданите, особено от Северна Гърция, които се противопоставят на правото на съседната страна да използва наименованието \"Македония\". Въпреки силната вътрешна опозиция в двете страни, Атина и Скопие демонстрираха решимост да приключат продължилия над 25 години спор за името. Македонският премиер Зоран Заев заяви преди ден, че е \"въпрос на дни\", но отказа каквито и да било подробности. \"Да не навлизаме в подробности. Въпрос на дни е. След като разговарям с моя колега (Алексис Ципрас - бел.р.), обществеността ще бъде информирана \", заяви Заев, като добави, че въпросът за името е \"чувствителен\" и предпочита да е \"внимателен\". Гръцкият външен министър Никос Кодзиас също заяви по гръцката държавна телевизия, че очаква договореност в рамките на няколко дни.  Лидерът на консервативната Нова демокрация Кириакос Мицотакис атакува правителството, че се занимава с преговорите по името, като описа Ципрас като \"опасен за гръцките национални интереси\". Мицотакис критикува и външния министър, заявявайки, че \"той изглежда защитава аргументите на нашия съсед повече от гръцките\". Всяко решение, каза Мицотакис, трябва да включва промяна в конституцията на бивша югославска република Македония и отстраняването на всякакви препратки от иредентистки характер, включително позовавания на \"македонска\" етническа принадлежност и език. Тъй като мнозина свещеници изразиха намерението си да присъстват на митингите, архиепископ Йеронимус заяви, че позицията на Църквата по въпроса е \"определена\". Междувременно в Скопие също има сериозни спекулации относно имената на масата на преговорите. Според депутата Артан Груби от Демократичния съюз за интеграция, особено силна албанска партия в Македония, освен имената, които вече са изтекли, на масата са и Република Крушево (Крушевска Македония), Република Модерна Македония и Република Eвропейска Македония. Македонски медии споменават за американския натиск върху Заев проекта на споразумение за името да е готов тази седмица, съобщава гръцкото издание \"Катимерини\".", "date": "2018.06.06", "title": "Гърция се надигна срещу името на Македония, в 23 града излязоха по улиците"}
{"url": "http://clubz.bg/68802-uber_s_nova_usluga_v_evropa_spodeleni_elektrokolela", "text": "Uber продължава с плана си за разширение отвъд такситата с новата си услуга за електрически велосипеди Jump, съобщи Engadget. Берлин ще бъде първия европейски град в края на лятото, който ще се сдобие със споделени колелета на компанията, която Uber купи преди няколко месеца и която досега предлагаше услугите си само във Вашингтон и няколко града в Калифорния.  Ако има успех в Берлин, Jump ще се нанесе и в други европейски градове. В САЩ 30 минути струват 2 долара, не е ясно какви ще са цените в Европа. И Ердоган забрани Uber Странен е обаче изборът на град, в който вече има 3 други услуги, предлагащи колела под наем. В края на годината обаче компанията планира да въведе и UberGreen, а крайната цел е да смекчи напрежението след легалните проблеми, които имаха в страната. В други европейски държави, сред които и България, Uber директно бе забранен след протести на местните таксиджии и лобитата им.", "date": "2018.06.06", "title": "Uber с нова услуга в Европа - споделени електроколела"}
{"url": "http://clubz.bg/68809-samo_dps_protiv_zashtoto_belene_nqma_da_vidi_bql_svqt", "text": "Единствените два гласа \"против\" решението на Народното събрание, с което се дава мандат на правителството да рестартира опитите за строеж на АЕЦ \"Белене\" в комисията по енергетика, бяха на депутатите от ДПС Рамадан Аталай и Бюрхан Абазов. Всички други членове на парламентарния орган - от ГЕРБ, БСП, \"Обединените патриоти\" и \"Воля\", подкрепиха проекторешението на ГЕРБ. Това на БСП бе отхвърлено с въздържание от управляващата коалиция. АЕЦ \"Белене\" - цялата история в дати и числа Очаква се и утре в пленарната зала резултатът да е много \"за\" и ДПС \"против\" проекта за решение. Министърката на енергетиката Теменужка Петкова бе дошла в комисията и след вота благодари на депутатите за единодушието. И призова онези, които са \"против\" опитите за възобновяване на \"Белене\" какво предлагат да се направи с оборудването и похарчените до момента 3 млрд. лв. за проекта.  В пет точки се предлага Министерският съвет да отмени свое решение от 2012 г., с което прекратява проекта \"Белене\". Така и не стана ясно защо трябва Народното събрание да препоръчва подобно нещо на правителството, при положение, че няма никаква законова пречка самото правителство само да реши и да си гласува старо свое решение. Това обстоятелство не беше обяснено от вносителите, нито от министър Петкова, която иначе изрично подчерта след заседанието, че именно тази препоръка е ключовата точка в гласуването.  Първата точка възлага на министъра на енергетиката да възобнови действията за търсене на възможности да реализация на \"Белене\", съвместно със стратегически инвеститор. Има и условия - да няма държавна гаранция, дотовори за изкувуване на енергията или преференциални цени за произведения ток. Препоръчано е и активите и пасивите на \"Белене\" да се изведат в отделна компания (която по подразбиране ще е с едноличен собственик НЕК - б.р.) Големият бизнес със свой сценарий за строежа на АЕЦ \"Белене\" Втората точка възлага на министъра на енергетиката да организира и проведе преговори с потенциални инвеститори в \"Белене\". Третата точка пък възлага на министъра на енергетиката до 31 октомври тази година да е изготвил процедура за избор на инвеститор. Следващото указание е периодично да се дава информация на Народното събрание как върви изпълнението на решението. ГЕРБ и \"патриотите\" с решение за рестарт на \"Белене\". В 5 точки Отхвърленото проекторешение на БСП беше подобно, но без \"ограниченията\" за действията на изпълнителната власт по търсене на вариант за строеж на \"Белене\". Въпростите условия Жельо Бойчев от БСП нарече  по време на дебатите днес в комисията.  Позицията на ДПС против рестарта на \"Белене\" е стара и по всичко личи, че Движението ще продължи да я следва. Депутатът Рамадан Аталай обясни, че и през 2012 г., когато правителството спира проекта, и сега, когато се опитва да го рестартира, ГЕРБ използват Народното събрание като параван, който да обере негативи за взиманите решения. И целта е  . По думите му проектъ \"Белене\" няма да види бях свят. И затова подобните решения на БСП и ГЕРБ няма как да бъдат подкрепени от ДПС. Овчаров в тандем с Борисов за АЕЦ \"Белене\" , обяви Аталай, докато от ГЕРБ и БСП спореха трябва ли да се отмени и парламенарното решение от 2012-а или не е нужно.  По думите му и уточенията, че не може да има държавни гаранции или преференциални цени на тока от евентуалната бъдеща атомна централа са безпочвени -  , обясни още Аталай. По думите на депутата от ДПС е трябвало премиерът Бойко Борисов да дойде в Народното събрание и да обясни след посещението си в Москва какви решения са взети и тогава може би парламентът е можел да вземе по-приемливи решения. След гласуването от БСП уточниха, че са били \"за\" проекта на ГЕРБ, за да не пречат на процеса по рестарт на \"Белене\", а и защото над 300 души от \"Булатом\" чакали решението, с което да се отпуши процеса.  Проектът \"Белене\" ще бъде в най-напреднала фаза в сравнение с други подобни проекти в региона, ако се стартира до една година, ааяви след заседанието Теменужка Петкова. По думите й държавата разполага с най-ценното в този проект: По-рано от китайския инвеститор заявиха, че ще поискат все пак гаранции от държавата, ако участват в строежа на \"Белене\". Петкова пък съобщи, че на всички потенциални инвеститори е заявено, че няма как да има държавни гаранции за проекта и той ще се гради на пазарен принцип. Нещо повече - и в прекратения вариант на проект не е имало заложени такива гаранции. Теменужка Петкова уточни, че ако утре се приеме проекторешението на ГЕРБ до 31 октомври тази година ще трябва да бъде разработена процедурата за избор на стратегически инвеститор и да бъде структуриран проектът: Големият бизнес със свой сценарий за строежа на АЕЦ \"Белене\" ГЕРБ и \"патриотите\" с решение за рестарт на \"Белене\". В 5 точки Овчаров в тандем с Борисов за АЕЦ \"Белене\"", "date": "2018.06.06", "title": "Само ДПС \"против\" - защото \"Белене\" няма да види бял свят"}
{"url": "http://clubz.bg/68786-zaradi_ruskata_zaplaha_sasht_iskat_poveche_bojci_i_tehnika_v_evropa", "text": "САЩ оказват натиск над европейските си съюзници да подготвят повече батальони, кораби и самолети в бойна готовност в рамките на НАТО, твърдят официални източници - нова стъпка за засилване на възпиращата сила на алианса срещу потенциална руска атака, пишат Робин Емот и Идрис Али от Ройтерс. Министърът на отбраната на САЩ Джеймс Матис ще потърси широко споразумение за този план утре в Брюксел по време на срещата на министрите на отбраната от НАТО, подготвяйки почвата за одобряването му от лидерите на Алианса на среща на върха през юли, заявиха пред Ройтерс западни дипломати. Варшавският договор ни е излизал 6 пъти по-скъпо от НАТО Планът ще изисква НАТО да има 30 сухопътни батальона, 30 ескадрили изтребители и 30 бойни кораба - например разрушители - готови за разполагане до 30 дни след привеждането им в бойна готовност, макар че предложението не обсъжда конкретна численост на военнослужещите или краен срок за създаването на стратегията. Размерът на батальоните варира в различните страни от НАТО - от 600 до 1000 войници. Това изправя европейските правителства, порицавани от президента на САЩ Доналд Тръмп за орязването на военните разходи след Студената война, пред предизвикателството да решат дългогодишни проблеми с хеликоптерите и самолетите, спрени от полети поради липса на резервни части.  Американски представител заяви, че инициативата цели преди всичко да противодейства на Русия и съответства на Стратегията за национална сигурност на Пентагона за 2018 г., която обвинява Москва, че се стреми \"да разклати НАТО\". Руските военни учения миналата година, в които според западни представители са участвали 100 000 военни, също така породиха опасения от случайни конфликти, които биха могли да бъдат предизвикани от подобни учения или от евентуални интервенции в рускоезични райони на балтийските страни.  \"НАТО трябва да спре руската дестабилизация на Балканите\" Кремъл твърдо отрича да има подобни цели и твърди, че именно НАТО е заплахата за сигурността в Източна Европа. Заварени неподготвени от завземането на Крим през 2014 г. и руската интервенция в Сирия през 2015 г., САЩ приемат с недоверие публичните декларации на Кремъл и искат да бъдат подготвени за всяка евентуалност. Със своите над 2 милиона военнослужещи силите на НАТО превъзхождат по численост тези на Русия, чиито военнослужещи на действителна служба са около 830 000 според британския Международен институт за стратегически изследвания. Анексирането на Крим от Русия накара НАТО да създаде малки сили за бързо реагиране (spearhead force) и да разположи четири батальона в балтийските страни и Полша, подкрепяни от американски войници и оборудване на ротационен принцип. Не е ясно обаче колко бързо алиансът би могъл да придвижи многобройни сили към източния си фланг и колко дълго би могъл да ги поддържа, имайки предвид, че Франция е ангажирана до краен предел на силите си в Африка, а британските съкращения са ограничили размера на силите, готови за разполагане \"Люта е битката Радев-Борисов за генерал-губернатор на Задунайска губерния\" Според изследване от 2016 г. на корпорацията \"Ранд\" Великобритания, Франция и Германия биха могли да сформират по една бригада всяка, съставена от три или повече батальона заедно с бойни танкове и други бронирани машини, за около месец. Но ресурсите им биха били сериозно изтощени, оставяйки ги без капацитет за каквито и да било други конфликти. Друга неизвестна величина е как предложението на САЩ \"30-30-30-30\" би пасвало на останалите предложени инициативи за подобряване на европейската военнна боеспособност и адресиране на дефицитите във въоръжението и други военни активи. През декември ЕС постави началото на отбранителен пакт за развиване на сили за отговор при кризи и съвместна работа за разработка на нови хеликоптери и кораби. Президентът на Франция Еманюел Макрон се стреми към създаването на нови европейски \"сили за намеса\" под френско ръководство. \"НАТО трябва да спре руската дестабилизация на Балканите\" \"Люта е битката Радев-Борисов за генерал-губернатор на Задунайска губерния\"", "date": "2018.06.06", "title": "Заради руската заплаха САЩ искат повече бойци и техника в Европа "}
{"url": "http://clubz.bg/68808-arjentina_izdade_zapoved_za_arest_na_bylgarka_podstaveno_lice_na_ministyr", "text": "Съд в Аржентина издаде международна заповед за арест на българската гражданка Нина Лозева, съобщиха медиите в южноамериканската страна. В момента тя е у нас. Обвинена е, че е действала като подставено лице на Рикардо Хайме - министър на транспорта на Аржентина през 2003-2009 г. На 1 октомври той ще бъде изправен пред съда за незаконно забогатяване. Лозева е обвинена, че е била подставено лице на Хайме, когато той купил луксозен апартамент с площ 250 квадратни метра в Буенос Айрес. Цената му е 1.5 милиона долара. Аржентински министър купил апартамент за $1.5 млн. чрез подставено лице българка Причина за заповедта за арест на българката е, че тя не се явила пред съда. Миналата година поискала разрешение да пътува до България, за да види болната си свекърва. Съдът разрешил, тъй като все още нямало дата на процеса. След това Лозева помолила за удължаване на престоя в родината си. Тя изпратила в Аржентина психологическа диагноза на дъщеря си, в която се твърдяло, че и двете са били заплашвани в Буенос Айрес. Оказало се обаче, че документът по начало бил предназначен за детска градина, в която Лозева искала да запише детето. Магистратите й наредили да се върне в Аржентина. Понеже тя не го направила, сега е издадена заповед за задържането й. Самата Лозева е представила в Аржентина документ, че жилището, за което е разследван бившият министър Хайме, е нейно.", "date": "2018.06.06", "title": "Аржентина издаде заповед за арест на българка, подставено лице на министър"}
{"url": "http://clubz.bg/68768-mrysna_duma_li_e_ofset", "text": "Когато председателката на опозиционната БСП Корнелия Нинова ви казва, че е \"нужно ангажиране на българските фирми тук, в България, в процеса на модернизация и закупуване на военна техника\", а премиерът и председател на управляващата ГЕРБ Бойко Борисов - че \"искаме български учени и специалисти да се ангажират при модернизирането на военна техника\", те говорят за едно и също. Нарича се офсет. Корнелия Нинова: Коалиция \"Белене\"? Питайте ГЕРБ Напоследък съвпаденията между опозиция и управляващи станаха толкова много, че май единствената разлика между БСП и ГЕРБ е, че Нинова не харесва Борисов. Или обратното? Защото, като почнем от нездравото им влечение към Вишеградската четворка, продължим през проекта за АЕЦ \"Белене\" и ново газово трасе от Русия, тъждествата станаха твърде много. На теория офсетът е чудесна работа. Директен, което означава закупуване на техническо оборудване, материали и услуги за целите на отбраната и сигурността, които плаща страната-купувач, индиректен - инвестиции в местната икономика, или пък комбинация от двете. Договаря се за размера на сделката плюс 10-15% отгоре, а може и повече. Но тенденцията вече е да е под стойността на сделките. Позитивният ефект от офсета зависи от две важни условия - какво ще договори изпълнителната власт в контрактите и как ще упражнява контрол, за да бъдат изпълнени. Така че да, податливостта на корупция вреди на националните интереси в тези мултимилионни сделки.  Овчаров в тандем с Борисов за АЕЦ \"Белене\" Главният секретар на президента: Радев е писал и критики за \"Грипен\" Плевнелиев: На F-16 можеш да закачиш всичко. На \"Грипен\" - не Цветан Цветанов: Знаете ли колко са мисиите на \"Грипен\"? Зиро! Румен Радев: \"Грипен\" не са кренвирши, произвеждат се по поръчка ЕС преосмисли политиката си по отношение на офсетните програми - известно е негативното отношение на Брюксел към тези практики, които вредят на конкуренцията, повишават цената на сделките и полският експерт Ярослав Крук   по въпроса:  \"От една страна, съществена характеристика на офсетните практики... е да налагат допълнителни задължения на чуждестранните доставчици, чиято цел е да укрепят индустрията на националната отбрана. От друга страна, основната задача на ЕК е да осигури правилното прилагане на законодателството на ЕС от страна на държавите-членки, включително разпоредбите относно свободата на движение на стоки и услуги, които формират основата за правилното функциониране на вътрешния пазар. По този начин дискриминационното третиране на стопанските субекти от други държави-членки - тъй като те са чуждестранни лица - с цел укрепване на собствената отбранителна промишленост, е естествено неприемливо. Следователно Европейската комисия многократно посочва, че компенсаторните практики са в разрез с основните принципи на първичното право на ЕС\".  Но от друга страна, чл. 346 от Договора за присъединяване към ЕС прокламира, че: Овчаров в тандем с Борисов за АЕЦ \"Белене\" Главният секретар на президента: Радев е писал и критики за \"Грипен\" Плевнелиев: На F-16 можеш да закачиш всичко. На \"Грипен\" - не Цветан Цветанов: Знаете ли колко са мисиите на \"Грипен\"? Зиро! Румен Радев: \"Грипен\" не са кренвирши, произвеждат се по поръчка", "date": "2018.06.06", "title": "Мръсна дума (ли) е офсет"}
{"url": "http://clubz.bg/68800-severna_koreq_po_mirna_ot_rusiq_kyde_e_bylgariq_klasaciq", "text": "Светът е все по-малко мирно място в сравнение с преди 10 години. Това се дължи главно на конфликтите в Близкия изток и Африка, показва годишният индекс за мир на австралийския Институт по икономика и мир (ИИМ). Резултатите от проучването бяха огласени, съобщи \"Ройтерс\". Влошаването е устойчива тенденция, която продължава вече четвърта година. В индекса, включващ 163 държави, Русия заема 151-о място, непосредствено пред нея е Северна Корея, следват я Пакистан, ДР Конго, Украйна, Централноафриканската република, Судан, Либия, Сомалия, Йемен, Южен Судан, Ирак, Афганистан и Сирия. САЩ са на 114-о място, докато съседната им Канада е 8-ма е и сред най-мирните държави в света. Директорът на института Стив Килелия обяснява пред \"Ройтерс\", че това \"бавно, постепенно спадане на равнището на мира\", произлизащо от Близкия изток и Северна Африка, се прехвърля и в други зони. \"Както можете да видите, мирът е интегрално обвързан с икономическото благосъстояние\", добавя той. По думите му проучването е единственото, което отчита икономическите последици от насилието. За създаването на своя т.нар. Световен индекс на мира институтът е използвал данни на мозъчни тръстове, изследователски институти, правителства и университети. Ако най-размирните страни - Сирия, Южен Судан и Ирак - бяха като най-спокойните - например като Исландия или Нова Зеландия, това би донесло на техните икономики 2000 долара на глава от населението, пише още в доклада на Института по икономика и мир. Мирът е неизменно обвързан с икономическото богатство, обясняват от института. Европа остава най-мирният район в света (въпреки че и там има влошаване на показателите), а Близкият изток и Северна Африка - най-размирните, сочи индексът. През май ООН отчете, че хуманитарната криза в Сирия е била най-тежка през изминалата година от началото на гражданската война там. В съседен Ирак терористичната групировка \"Ислямска държава\" остава заплаха на границата със Сирия, въпреки че от Багдад обявиха пълна победа над ислямистите, които държаха над една трета от страната още от 2014 г.  ", "date": "2018.06.06", "title": "Северна Корея по-мирна от Русия. Къде е България (КЛАСАЦИЯ)"}
{"url": "http://clubz.bg/68781-oshte_edin_signal_sreshtu_peevski_pretyrpq_pylno_fiasko_dokumenti", "text": "След като във вторник случайно стана ясно, че комисия \"Антикорупция\" набързо е \"отработила\" и \"приключила\" сигнал срещу депутата от ДПС Делян Пеевски \"относно съмнения за извършени престъпления - незаконно придобито имущество и активи, неизпълнение на служебни задължения, корупция и зависимост\", днес Пеевски излезе с позиция, с която поиска резултатите от тази проверка да бъдат \"незабавно оповестени\". Народният представител и медиен издател е коментирал за вестниците си \"Телеграф\" и \"Монитор\". И е цитиран: Оказва се, депутатът не е никак далеч от истината. Защото освен Комисията за противодействие на корупцията и за отнемане на незаконно придобитото имущество (КПКОНПИ) и Специализираната прокуратура е постановила отказ да се занимава със сигнал срещу него. КПКОНПИ набързо \"отработи\" и \"приключи\" Пеевски Това е станало на 21 май. И двата сигнала - до КПКОНПИ и до спецпрокуратурата, са подадени от гражданското сдружение БОЕЦ.  Първият, за който Клуб Z писа, е подаден на 23 януари - в първия работен ден на новосформираната КПКОНПИ - органът, обединяващ в себе си всички звена, които дотогава се занимаваха с корупцията и конфликта на интереси. В него от БОЕЦ описват стари откази на институциите да проверят как Пеевски се замогна изведнъж през 2016 г., когато в имуществените му декларации започнаха да се появяват различни притежания на фона на декларирания един стар Опел дотогава. Два месеца не стигат да се провери Делян Пеевски за конфликт на интереси В понеделник, докато изнасяше лекция на тема \"корупция\" в рамките на форум, организиран от президентската институция, председателят на КПКОНПИ Пламен Георгиев бе прекъснат от шефа на управителния съвет на БОЕЦ Георги Георгиев с въпроса докъде е стигнала работата по сигнала им.  , отвърна Пламен Георгиев. Оказа се, това е станало за три месеца, а никоя от страните не е уведомена просто защото законът така изисква - за да защити подателя на сигнала.  Георги Георгиев поиска хода и резултата от тази проверка да бъдат публично обявени, а днес, парадоксално, за това призова и обектът на проверката. Вторият сигнал е от 22 февруари, малко след като премиерът Бойко Борисов и президентът Румен Радев си отправиха взаимни обвинения и въпроси за връзки с Пеевски. Първият посочи в тв интервю, че шефът на кабинета на Радев Иво Христов е работел в медиите на депутата, а вторият отвърна чрез серия от въпроси, сред които имат ли Борисов и Пеевски общи бизнес интереси и раздава ли първият обществени поръчки \"в интерес на г-н Пеевски\". Румен Радев: Има ли Борисов общи бизнес интереси с Пеевски? От БОЕЦ настояват спецпрокуратурата да провери на какво се базират въпросите на държавния глава и прилагат медийни разследвания, според които фирми около депутата са спечелили търгове на обща стойност около 1 милиард лева. Решението на спецпрокуратурата идва няколко месеца по-късно. И то е отказ от образуване на наказателно производство. Посочват се изказванията на Радев, на Борисов и на самия Пеевски по въпроса, като Пеевски е цитиран да казва: \"...  На база на събраните цитати спецпрокуратурата \"отсъжда\": Журналистическите разследвания, приложени към материала, не се споменават по същество.   Два месеца не стигат да се провери Делян Пеевски за конфликт на интереси Румен Радев: Има ли Борисов общи бизнес интереси с Пеевски?", "date": "2018.06.06", "title": "Още един сигнал срещу Пеевски \"претърпя пълно фиаско\" (ДОКУМЕНТИ)"}
{"url": "http://clubz.bg/68804-za_pyrvi_pyt_merkel_na_parlamentaren_kontrol", "text": "“Канцлерката на кръстосан разпит” и “Пържат Меркел в Бундестага” написа в познатия си стил в. “Билд” минути, след като Ангела Меркел \n\tзастана пред микрофон в пленарна зала за кратко изявление. След това депутатите имаха възможност да й задават въпроси по вътрешната и външна политика на правителството. Меркел и Борисов - прилики и разлики За пръв път Меркел отговаря на въпроси в германския парламент - едва на 13-ата година от управлението си.  Преди това в краткото си изявление канцлерката акцентира единствено на предстоящата среща на върха на държавите от Г-7, насрочена за 8-9 юни в Канада. Според нея на форума няма да се говори само за сътрудничество, а ще се обсъждат и проблеми, като наложените от САЩ наказателни мита за внос от държави членки на ЕС на стомана и алуминий. Меркел предлага \"две цифри в милиарди евро\" инвестиции в еврозоната Дискусията щяла да е трудна. Ето защо все още не се знаело, дали на срещата на върха ще бъде приета съвместна дикларация поради разнобой не само по този въпрос между Вашингтон и ЕС, а и по политиката за климата и излизането на САЩ от ядреното споразумение с Иран. Ако все пак се приемела декларация, то участниците във форума не бивало да изпадат до клишета, както е било в миналото. При последвалите въпроси депутат от евроскептичната и популистка партия “Алтернатива за Германия” (АзГ) попита канцлерката защо Русия, която участваше в Г-8 и впоследствие бе отстранена, не бъде върната във формата. Отговорът на Меркел беше, че Русия е била извадена от Г-8 заради анексирането на Крим, което е грубо погазване на международното право. Който погазвал правото, нямал място на подобни форуми.  Меркел: Няма да опростим дълговете на Италия Меркел уточни, че диалогът с Русия продължава, самата тя правела всичко възможно той да не бъде прекъснат. Остър тон си позволи единстевно депутатът от АзГ Готфрид Курио, който обвини Меркел, че с политиката си спрямо бежанците е вкарала в \n\tГермания “изнасилвачи, убийци и терористи”. Словесната му атака приключи с въпроса: “Кога ще си подадете оставката?” Канцлерката реагира спокойно. Тя окачестви действията си през 2015 г. като правилни по време на извънредна ситуация. Меркел игнорира призива за оставка. На питане за отношението й към автомобилите с дизелови двигатели, които някои политици искат да забранят или поне да ограничат \n\tдвижението им в големите градове, Меркел отговори: “Ще се опитаме да въведем колкото се може по-малки ограничения за собствениците на такива автомобили.” Германски градове могат да налагат забрана за дизелови автомобили   Като цяло тонът по време на “разпита” беше спокоен. Така “Билд”, който вещаеше драма, написа: “Къде остана пърженето на Меркел?” \n\tСлед задени 30 въпроса председателят на Бундестага Волфганг Шойбле обяви, че закрива заседанието. С усмивка Ангела Меркел изрече: Меркел предлага \"две цифри в милиарди евро\" инвестиции в еврозоната Меркел: Няма да опростим дълговете на Италия Германски градове могат да налагат забрана за дизелови автомобили  ", "date": "2018.06.06", "title": "За първи път Меркел на парламентарен контрол"}
{"url": "http://clubz.bg/68807-morkovyt_i_toqgata_za_ciganite_metafora_ili_rasizym", "text": "Тази кратка публикация във фейсбук с автор Светлана Дончева, съпруга на вицепремиера Томислав Дончев, превърна авторката ѝ в център на обсъждания и предизвика лавина от коментари - преобладаващо негативни. Изречението бързо беше докладвано като реч на омразата до администраторите на социалната мрежа. Постът беше свален, а това предизвика Дончева да напише ново гневно, по-дълго и обяснително съобщение.   Под новото послание на вицепремиерската съпруга се разгоря още по-дълга дискусия, в която са вплетени обвинения срещу ромите, намесен е архизлодеят Сорос, либерастите. Други оценяват като нетолерантно изказването на Дончева, като език на омразата (\"Очевидно не се давате сметка, че свободата на словото и речта на омразата нямат допирни точки\", пише една потребителка), \"Кога смятате да започнете с българската интеграция\", питат други.  \"Играта е разделяй и владей. Българи срещу цигани, турци, емигранти... Кервана си върви, кучетата си лаят. Циганите не са проблем. Двама се карат, трети печели. Остава да се запитаме кой е този печеливш?\" \"Морковите за политиците са на свършване, време е за тоягата\", са сред коментарите. Не липсват и иронични мнения: \"Еми, либерално семейство - съпругът проевропеец, съпругата - расистка.\" По-късно Светлана Дончева реши, че все пак има нужда от допълнителни разяснения на смущаващата си позиция и публикува във фейсбук нещо като разяснение, с елементи на оправдание. Тя обяснява как трябва да се тълкува изразът за \"моркова и тоягата\". Това е метафора, става ясно от написаното. Обяснението с метафора е доста вече изтъркано, към него прибягна и депутатът от БСП Иво Христов, когато трябваше да се извинява-обяснява защо е определил 80 на сто от българите като дебили. Ето и какво написа Светлана Дянкова: И продължава: Тя засяга и темата за това, че е съпруга на вицепремиер. Според нея това не я лишава от право на мнение. \"И още нещо. Това, че съм обвързана семейно с един от вицепремиерите на България не означава, че трябва да си запуша устата и да нямам право на свободно изразяване на това, което мисля. Аз съм независима личност и нямам никакво намерение да спазвам някакъв измислен остарял и ненужен етикет\", смята Светлана Дончева.     Преди около година друга съпруга - на президента Румен Радев - също предизвика недоумение и откровено отрицателни реакции заради публикация във фейсбук, в която в странен ред на мисли обвързваше котарака си Чарли, СПИН и правата на хомосексуалните.   \"Джийвс, защо се е разврещяла така котката на Радеви?  - В момента хваща СПИН, сър\"", "date": "2018.06.06", "title": "\"Морковът и тоягата за циганите\" - метафора или расизъм"}
{"url": "http://clubz.bg/68806-miliarderyt_babish_za_vtori_pyt_premier_na_chehiq", "text": "Милиардерът Андрей Бабиш за втори път положи клетва като министър-председател пред чешкия президент Милош Земан и получи нов мандат да състави правителство, което да сложи край на политическата безизходица, предаде Ройтерс. Новият мандат на Бабиш може да позволи на комунистическата партия да влезе във властта за пръв път след Нежната революция 1989 г., отбелязва Асошиейтед прес. Бабиш, чиято центристка партия АНО победи на парламентарните избори през октомври миналата година, но няма парламентарно мнозинство, управлява служебно от януари, когато неговият еднопартиен кабинет загуби вот на доверие в долната камара на парламента.  Премиерът трябва да състави правителство със социалдемократите и ще бъде подкрепен и от комунистите - план, срещу който вчера протестираха хиляди чехи. Още преди президентските избори в страната Милош Земан заяви, че ще даде нов мандат за съставяне на правителство на Бабиш. Опонентът му Иржи Драхош пък обяви, че не би напраил това. Чешкият парламент свали имунитета на премиера Бабиш  Останалите парламентарно представени партии нямат желание да се съюзят с Бабиш заради обвиненията срещу него в измама с еврофондове, посочват агенциите. Това е причината депутатите да гласуват за сваляне на имунитета му. Бабиш отрича да е извършил нещо нередно. В началото на януари т.г. доклад на Европейската служба за борба с измамите OLAF установи  нередности с финансирането на негов проект, известен като \"Щъркелово гнездо\". През 2008 г. милиардерът Бабиш, сочен за един от най-богатите хора в Чехия, прикрил собствеността си върху агроконферентния център, за да получи проекта субсидия от 2 млн. евро.  По-късно Европейската комисия замрази финансиране за 4.46 милиарда евро (113 милиарда крони) за Чехия, а хиляди чехи излязоха на протест с искания за оставката на премиера Андрей Бабиш, разследван за злоупотреби с европари. Средствата са за предприемачество и иновации и са замразени за няколко месеца, уточни говорителка на Министерството на финансите. Те са за периода след 2015 година, като предишни финансови решения не са засегнати. Брюксел замрази €4.5 млрд. еврофондове за Чехия Брюксел замрази €4.5 млрд. еврофондове за Чехия", "date": "2018.06.06", "title": "Милиардерът Бабиш за втори път премиер на Чехия"}
{"url": "http://clubz.bg/68791-trite_pistoleta_kraj_pelov_valter_makarov_i_tt", "text": "Трите пистолета, намерени край Владимир Пелов и Марио Панчев в Ботевград, са \"Валтер\", \"Макаров\" със заличени номера и ТТ със заличени номера. Плюс гилзи от различен калибър. Избягалият от затвора Пелов е застрелян в Ботевград Това бе единствено новото, което съобщи главният секретар на МВР Младен Маринов при явяването му днес в Народното събрание във връзка със снощното убийство на Пелов и раняване на известния градски сутеньор Панчев. Рецидивистът Владимир Пелов избяга заедно с още един престъпник от Софийския затвор на 3 април т.г. и снощи убит в Ботевград, където е къщата на семейството му. Той, според полицията, живеел в друга изоставена къща в градчето.  Беглецът от затвора Владимир Пелов пише писмо до президент, омбудсман и бТВ По-рано на брифинг бе съобщено, че едното оръжие е било в чантичка у Пелов, другото - до трупа му, а третото - в тревните площи. Маринов днес оповести, че са направени обтривки и на двамата за барутни частици, но не каза пред депутатите дали са готови резултатите - кой с кое и колко е стрелял  Пазач със заял кобур, само затворник и чистачка гонят Пелов (ВИДЕО) Анонимно лице е подало към 23.02 ч снощи информация за убит мъж и за втори прострелян, транспортиран към Бърза помощ, стана ясно още от думите на Маринов. Адресът, на който двамата са се гърмели, е бул. \"9-и март\", срещу № 71 - в центъра на Ботевград. Марио Панчев, известен с прякора Големия, има 2 поражения в областта на корема, претърпял е животоспасяваща операция и се намира в реанимация. На място е бил и окръжният прокурор на област София Наталия Николова. Ти да видиш?! Пелов се движел с брада и суичър - затова не го хванали 2 месеца От думите на главния секретар на МВР стана ясно още, че . Той потвърди написаното по-рано днес - че само преди дни, на 2 юни полицията е провела неуспешна специализирана операция по такъв сигнал. Имало е между 3 и 4 сигнала за подготвяно бягство на Пелов и Колев В резултат на неговото гостуване на трибуната излезе Иван Иванов от БСП за декларация от името на ПГ, като заяви, че \"инфорацията не носи сигурността, която би удовлетворила българските граждани\". Иванов подчерта, че лицето е: Днес стана ясно още, че е евакуиран цял блок в Ботевград, защото в един от апартаментите са намерени експлозиви. Извикани са специалисти от отряда за борба с тероризма, които да ги обезвредят, съобщи още Маринов. Беглецът от затвора Владимир Пелов пише писмо до президент, омбудсман и бТВ Пазач със заял кобур, само затворник и чистачка гонят Пелов (ВИДЕО) Ти да видиш?! Пелов се движел с брада и суичър - затова не го хванали 2 месеца Имало е между 3 и 4 сигнала за подготвяно бягство на Пелов и Колев", "date": "2018.06.06", "title": "Трите пистолета край Пелов: \"Валтер\", \"Макаров\" и ТТ"}
{"url": "http://clubz.bg/68792-sasht_poslanikyt_ni_v_berlin_ima_pravo_da_si_izrazqva_mnenieto", "text": "\"Нямаме ли ние като американци правото на свободно изразяване\" - по този начин говорителката на Държавния департамент Хедър Науърт коментира поведението на американския посланик в Берлин Ричард Гренел, съобщи Ройтерс. В свое интервю за десния американски портал \"Брайтбарт\", човекът на Тръмп се обяви за подкрепа на консервативните сили в Европа, които се борят срещу естаблишмънта. Пасажите, в които Гренел говори за мълчаливото мнозинство, благополучието на обикновения работещ човек и високомерието на политическия елит и в които той остро критикува сегашната бежанска политика в Европа, спокойно биха могли да бъдат повторени от него на някоя от сбирките на десноконсервативната \"Алтернатива за Германия\". С тях той би си спечелил много аплодисменти. Скандалът с американския посланик в Берлин След интервюто в Германия се надигнаха силни гласове с искане дипломатът да бъде отзован. Гренел, който е бивш говорител на САЩ в ООН и голям привърженик на политиката на Доналд Тръмп, пред \"Брайтбарт\" зове още европейските консерватори да се сдобият с власт като отбелязва, че има събуждане на тихото мнозинство. Той очевидно има предвид скорошните избори, на които крайнодесни и популистки партии в Германия, Италия, Унгария и Австрия получиха сериозна електорална подкрепа. В интервюто той обяснява още че консервативните политики са оценени заради провала на политиките на лявото. \"Това е неоспоримо и времената са вълнуващи за мен\", добавя дипломатът. Коментарите на посланика предизвикаха силни негативни реакции в Германия, най-вече за недопустима намеса във вътрешните работи на страната. Берлин поиска американското правителство да реагира на думите на Гренъл.  На въпрос дали е политика на Държавния департамент американските посланици да стават адвокати на определени политически партии, Науърт отговори: \"Посланиците имат право да изказват мнението си. Те са представители на Белия дом, независимо дали там е сегашната или някоя друга администрация\". Говорителката на Държавния департамент отбеляза, че след реакциите Гренел е публикувал съобщение в туитър, в което отрича да подкрепя определена политическа партия или кандидат. \"Посланик Гренел просто е очертал картината, че има някои партии и кандидати, които са справят добре в Европа в този момент\", каза тя. В същия туит обаче посланикът пише още: \"Аз стоя зад коментарите си, че наблюдаваме събуждане на тихото мнозинство - тези, които отхвърлят елитите и техните заблуди. Начело с Тръмп.\"     Това не е първата груба намеса на Ричард Гренел във вътрешните дела на Германия. Още с пристигането си в Берлин посланикът призова германските фирми да спрат да правят бизнес с Иран. Поводът за това, разбира се, бяха споровете около съдбата на ядрената сделка.", "date": "2018.06.06", "title": "САЩ: Посланикът ни в Берлин има право да си изразява мнението"}
{"url": "http://clubz.bg/68805-arjentina_otkaza_mach_s_izrael_palestina_blagodari", "text": "Аржентина отмени приятелския мач с Израел в събота в Йерусалим от опасения за живота и здравето на футболистите си заради сблъсъците в ивицата Газа, съобщи футболната федерация на двукратните световни шампиони, цитирана от Би Би Си. \"Гаучосите\" се готвят за мондиала в Русия, който се открива другата седмица и това трябваше да е последната им контрола. Новината бе посрещната с противоположни настроения от двете враждуващи страни. Израел се обиди, а Палестина приветства. Премиерът Бенямин Нетаняху се е обадил по телефона на аржентинския президент Маурисио Макри (някога бос на \"Бока Хуниорс\"), за да го призове да се намеси и да \"спаси\" мача. Макри отговорил, че не може да направи нищо по въпроса. Външният министър на латиноамериканската страна Хорхе Фаури заяви, че по негова информация самите футболисти не са искали да пътуват до Израел, а шефовете им просто са се съобразили с това. В последните дни световните агенции информират, че най-малко 120 палестинци са убити, а хиляди са ранени от израелската армия. Футболната асоциация на Палестина разпространи обръщение, в което благодари на Лео Меси и компания за решението.  пише на голям плакат, на който Раджуб позира с един от най-големите футболисти на нашето време. Държавници в Израел пък изразиха разочарование от Аржентина. Според тях страната, футболните шефове и ръководството на националния тим са се поддали на внушения и натиск. Първоначално беше планирано мачът да се играе в Хайфа, но израелците го преместиха на стадион \"Теди Колек\" в Западен Йерусалим. ", "date": "2018.06.06", "title": "Аржентина отказа мач с Израел, Палестина благодари"}
{"url": "http://clubz.bg/68795-plaj_albena_zasega_ostava_na_albena", "text": "Морският плаж \"Албена\" няма да има нов концесионер - поне не този сезон. Това става ясно от решение не Министерския съвет от днес, с която се прекратява процедурата за предоставяне на концесия за услуга. Така концесионер остава \"Албена\" АД, която стопанисва плажа от 25 години, а договорът, по който плащаше на държавата над 2 милиона лева годишно, изтичаше в края на годината. Конкурсът на концесионер на плаж \"Албена\" бе обявен на 2 май, заедно с още два - за големия плаж на \"Св. св. Константин и Елена\" и за централния плаж на Приморско. До 18 май кандидатите за \"Албена\" можеха да подават заявление с оферта за участие. На 21 май трябваше да се проведе и самият конкурс на база подадените документи.  Търсят се концесионери за плажовете на \"Албена\", \"Св.св. Константин и Елена\" и Приморско Досега собствениците на курортите \"Албена\", \"Слънчев ден\", \"Ривиера\" и \"Св.св. Константин и Елена\" бяха и концесионери на плажната ивица близо две десетилетия, тъй като я бяха получили чрез т.нар. \"концесия по право\", предвидена в стария Закон за приватизацията и следприватизационен контрол. Не е ясно дали ще я получат отново - зависи от избора на комисията. За плажа на \"Ривиера\", чиято стара концесия изтича на 10 юли, търгът за наемател беше спечелен от софийската фирма \"Съмър Инвест\", свързвана с Красимир Маринов - Големия Маргин. МС предлага срокът на концесиите за трите плажа да е 15 години. Той е съобразен със срока за откупуване на инвестициите и визията за дългосрочно развитие на морския плаж. Размерът на минималното годишно концесионно заплащане на плаж \"Албена\" е 919 785 лева без ДДС В съобщението на Министерския съвет за решението от днес, а и в сайта на Министерството на туризма, няма данни дали е имало кандидати за обявения конкурс за концесионер на \"Албена\" или не, нито, ако е имало такива - кои са били те. Не става ясно и какъв точно е проблемът в документацията, заради който е решението на министрите от днес.  Не е ясно и какви са резултатите от останалите обявени конкурси.", "date": "2018.06.06", "title": "Плаж \"Албена\" засега остава на \"Албена\""}
{"url": "http://clubz.bg/68790-merkel_i_borisov_priliki_i_razliki", "text": "Ангела Меркел и Бойко Борисов - по какво си приличат и по какво се различават в политическия си стил? Повод да си зададем този въпрос ни дава днешното заседание на Бундестага, където Меркел за пръв път ще отговаря на въпросите на депутатите, и то отчасти без предварително определени теми. Българският премиер досега се е подлагал на такава процедура само частично - в рамките на така наречения блицконтрол в парламента. И така: по какво си приличат и по какво се различават Меркел и Борисов? И за двамата властта е като жизненоважен биологичен бульон, потопени в който функционират най-добре. Меркел управлява вече четири мандата, от 2005 година насам, а трите мандата на Борисов започнаха през 2009. И двамата се удържат на власт толкова дълго не чрез изборни манипулации, чрез диктатура или страх, а посредством лавиране и балансиране, търпение и гъвкавост при избора на коалиционни партньори. И у двамата понякога има изблици на неочаквана политическа спонтанност, но в същото време очевидци единодушно разказват и за лидерската им твърдост, която обикновено се проявявала само в затворени кръгове. И накрая - общо и за двамата е и това рядко срещано политическо качество: при нужда бързо да ревизират и коригират политически позиции. Властта на Борисов извира главно от медийните му изяви, властта на Меркел - от упорития ѝ правителствен труд. Бойко Борисов притежава уникалния талант да усеща настроенията на своите избиратели и да им говори на достъпен за тях език. Ангела Меркел пък невинаги се ръководи от настроенията на избирателите (пример - дългогодишната ѝ либерална политика по отношение на бежанците), а публичните ѝ изяви често пъти изглеждат и звучат леко сухо и сковано. Борисов обича да говори „по телевизора\", Меркел за цяла година дава само 1-2 телевизионни интервюта. От нейно име обикновено се изявява говорителят ѝ Щефен Зайберт, докато Борисов видимо дори няма говорител. Германците преизбират Меркел заради това, което върши. Българите преизбират Борисов заради това, което говори. И Ангела Меркел, и Бойко Борисов „всмукват\" идеи, политики и избиратели от всички партии, които се появят в полезрението им. Нещо повече: и двамата съумяват до голяма степен да парализират коалиционните си партньори - дотам, че в края на съответния мандат така „изсмуканата\" партия става бледа сянка на самата себе си. Борисов се е показвал и като ляв, и като десен, и като либерал, и като консерватор, и като зелен, и като син, и като евроатлантик, и като фен на Русия. А в резултат от всичко това стабилно се е наместил в центъра на българското политическо пространство и никой не може да го заобиколи. Поне засега. Меркел в началото беше източногерманска правозащитничка, после се профилира в областта на екологията и равенството между жени и мъже. Истинската ѝ родина обаче се оказа християндемокрацията (баща - пастор). Но не по-малко истински открай време са нейните либерални и „зелени\" възгледи. С една сериозна доза „справедливост за по-слабите и онеправданите\" кръгът се затваря и канцлерката също се оказва в политическия център, където се формират правителствените мнозинства. Борисов е обект на какви ли не подозрения, докато Меркел чак подозрително никой не я подозира в нищо лошо. Разбира се, тази разлика се дължи най-вече на доста голямата дистанция между двете държави: Германия е значително по-голяма и много по-богата от България, с работеща правова държава и със стабилно общество. Независимо от това Ангела Меркел изглежда „ангелообразна\" дори отвъд мярата: наоколо ѝ няма дори намек за корупция, за непотизъм, за някакви отклонения в личния живот, за каквото и да било отрицателно или мътно. Критиките срещу канцлерката са винаги чисто политически, никой не подлага на съмнение личността ѝ. А каталогът с подозрения по адрес на Борисов е толкова дълъг, че няма как да бъде цитиран тук. В сферата на шеговития политически анализ могат да се изброят още прилики и разлики между жената-политик Ангела Меркел и мъжа-политик Бойко Борисов. Като се започне от костюмите и анцузите (на немски \"анцуг\" означава костюм), мине се през общото им пристрастие към футбола и се стигне до (не)владеенето на чужди езици. Впрочем, и двамата навярно владеят един общ чужд език, но няма информация да са разговаряли на него помежду си.", "date": "2018.06.06", "title": "Меркел и Борисов - прилики и разлики"}
{"url": "http://clubz.bg/68799-aec_belene_cqlata_istoriq_v_dati_i_chisla", "text": "  (i) Отменя решение №259 на МС от 2005 г. за определяне на енергиен обект „Ядрена централа на площадка „Белене“ като обект с национално значение; (ii) Отменя решение №260 на МС за изграждане на ядрена централа на площадка „Белене“; (iii) Отменя точка 2 от решението по т.57 от протокол №17 от заседанието на Министерския съвет от 2004 г. (iv) С решението се възлага на министъра на икономиката, енергетиката и туризма да организира провеждането на преговори за уреждане на отношенията между НЕК и АСЕ във връзка с предходните решения и да внесе в Министерски съвет предложение за изграждане на нова ядрена мощност на площадката на АЕЦ „Козлодуй“. Решението е взето поради невъзможността да се намери стратегически инвеститор и да се структурира проектът по начин, който да защити националните интереси в условията на световната финансова и икономическа криза. (i) подкрепя действията на Министерски съвет за прекратяване изграждането на ядрена централа на площадка „Белене“. (ii) за рационално използване на изградената материална и производствена база на площадка АЕЦ „Белене“ препоръчва на правителството да проучи технико-икономическите условия за изграждане в следващите години на парогазова централа на площадката на АЕЦ „Белене“, която да функционира на пазарен принцип. (iii) възлага на министъра на икономиката, енергетиката и туризма да извърши необходимото за изграждане на нова ядрена мощност на площадката на АЕЦ „Козлодуй“, като се използва платеното от Република България оборудване. (iv) Задължава министъра на икономиката, енергетиката и туризма периодично да информира Народното събрание за действията по т. 2 и 3, както и за преодоляване на последиците от прекратяване изграждането на ядрена централа на площадка „Белене“. (i) подкрепя решението на правителството за спиране на проекта за строителство на нова ядрена електроцентрала на площадка „Белене“ и настоява за окончателното му прекратяване. (ii) настоява за ускоряване на процедурите по удължаване срока на експлоатация на V и VI блок на АЕЦ „Козлодуй“. (iii) препоръчва на правителството да обяви открит международен търг за строителство на нова ядрена мощност от поколение 3+ на площадка „Козлодуй“. ... Към 31.03.2018 г. стойността на активите, относими към Проект АЕЦ „Белене“ е в общ размер на 2 268 746 072,26 лв., в т.ч.: Следва да се отбележи, че при евентуално решение за възобновяване на проекта следва да бъде извършена оценка на отчетените разходите за придобиване на нематериалните активи /права, лицензии, разрешителни и др./, с цел представянето им във финансовия отчет по справедлива стойност, което ще доведе до съществено увеличаване на стойността на активите по проекта. Общата стойност на пасивите, относими към Проект АЕЦ „Белене“ е в размер на  . към 31.03.2018 г., в т.ч.: преоценъчен резерв; заем от БЕХ и заем от Държавния бюджет, чрез бюджета на Министерство на енергетиката. ... 4.1 Оборудване с дълъг цикъл на производство (ОДЦП), доставено за първи и втори блок на АЕЦ „Белене“ в периода 2017 г. - 2018 година. В изпълнение на Споразумение № 17ИД-Х19А006/16.01.2017 г., сключено между НЕК и Атомстройекспорт, на площадка Белене е доставено оборудването, за всеки един от Блокове № 1 и № 2 на АЕЦ „Белене“, произведено в ПАО „Ижорски заводи“ и ПАО „ЗиО - Подолск“: Съхранението на доставеното оборудване се осъществява в съответствие с изискванията на заводските инструкции по консервация, транспортиране и съхранение и техническите паспорти на изделията. Доставените реактори са от типа ВВЕР-1000/ В-466 и притежават повишено ниво на безопасност, както и подобрени технически и икономически показатели. Главните предимства в сравнение със съществуващите АЕЦ с реактори ВВЕР - 1000 от предишните поколения са следните: - осигурено е бързо и надеждно прекратяване на верижната реакция на делене в активната зона на ректора чрез две отделни напълно независими системи за контрол на реактивността на реактора; - дублирани са всички функции по безопасност, което се постига чрез използване както на активни системи за безопасност, така и на пасивни такива включително пасивна система за отвеждането на остатъчна топлина - СПОТ и пасивна система за филтриране на пространството между двете защитни обвивки; - пасивните системи за безопасност са проектирани така, че да могат да приведат поддържат блока в безопасно състояние за време най-малко 24 часа; - предвидена е четирикратна резервираност на активните системи за безопасност; - използва се специална защитна конструкция, която да предпазва от възможни аварии. Тази конструкция се състои от първична защитна обвивка (containment), изградена от предварително напрегнат стоманобетон и покрита с херметична метална обвивка, и вторична защитна обвивка от стоманобетон, които могат да издържат въздействието на широк спектър от вътрешни и външни събития (включително удар на голям пътнически самолет); - предвидено е специално устройство („core catcher“), което е предназначено за улавянето и задържането на разтопената активна зона на реактора при тежки аварии, водещи до разтапяне на ядреното гориво и пробиване на корпуса на реактора. Това устройство гарантира запазване на целостта на защитната обвивка и предотвратяване на изхвърлянето на силно радиоактивни вещества в атмосферата; - сумарна стойност на честотата на повреждане на активната зона от вътрешни и външни въздействия 5.1.10-7.Тази стойност е показател за много високо ниво на безопасност на проекта; - 60 години срок на експлоатация на основното оборудване; - очакваното общо количество кондиционирани РАО, които изискват последващо съхраняване, е по-малко от 50 mЗ на година за един блок; - имат следните преходни режими при работа на мощност: Изменение на мощността на енергоблока с +10 % NHOM със скорост, осигурена от системата за регулиране; Изменение на мощността на енергоблока от 15 % NHOM ДО 100 % NHOM със скорост 5 % NHOM/ min; Намаляване мощността на енергоблока с 85 % NHOM СЪС скорост 20 % NHOM/min; Понижаване на мощността е последващо увеличаване в диапазон на регулиране на натоварването (30-100 %) NHOM. 4.2. Оборудване за АЕЦ „Белене“, доставено в периода 1989 г. -1990 г., което може да бъде използвано при реализацията на Проект А-92 на АЕЦ Белене, както следва:", "date": "2018.06.06", "title": "АЕЦ \"Белене\" - цялата история в дати и числа"}
{"url": "http://clubz.bg/68793-amd_vliza_v_qdrena_borba_s_intel", "text": "Започва истинска \"ядрена война\" сред първите две компании, продаващи най-много чипове в света - AMD и Intel.  Intel готви процесор с... 28 ядра Ден след като Intel обявиха пускането на рекорден 28-ядрен процесор до края на годината, основните им конкуренти от AMD обявиха 32-ядрен нов модел на Ryzen Threadripper в Тайпей, Тайван. Той ще поддържа 64 потока, спрямо 56 на Intel. Новият Threadripper ще е по 12-нанометрова технология и се очаква да излезе преди този на Intel, съобщи Джим Андерсън, старши вицепрезидент на компанията. Освен че ще са с по-висока производителност, новите чипове ще са и с по-добра енергийна ефективност. Все още не е ясно на каква честота ще бъде всяко от ядрата и дали ще достигат впечатляващото постижение на Intel от 5 GHz. Подобна \"ядрена\" война между двете компании може да изглежда смешна в очите на потребители, които няма да дадат 2000+ долара за процесор, но тя ще доведе до спад на цените и на по-бюджетните предложения на двете компании.", "date": "2018.06.06", "title": "AMD влиза в \"ядрена\" борба с Intel"}
{"url": "http://clubz.bg/68797-shte_ima_samo_fini_promeni_v_pravilata_za_priem_v_pyrvi_klas", "text": "Догодина ще има промени в приема за първи клас, но те ще бъдат фини и ще се запази принципът за близост. Това обясни министърът на образованието Красимир Вълчев след заседанието на Министерския съвет. Сега 70% от децата, кандидатстващи за първи клас в София, са приети в най-близкото училище, сочат данните на просветното министерство. Над 90% от децата в Бургас, Варна и Пловдив влизат в първи клас по първо желание. Въведеният принцип на уседналост е намалил злоупотребите и въпреки че създава неравнопоставеност, според Вълчев е справедлив спрямо хората, които от години живеят в даден район. Дали това е дискриминация спрямо тези, които са се нанесли на нов адрес, щяла да се произнесе Комисията по дискриминация. Класиранията за първи клас вече излязоха, но в столицата отново имаше проблеми.  \"Виждаме, че в три столична училища имаме неприети деца от първа група. Това е, защото училищната мрежа е неправомерно разпределена\", каза Вълчев. Приемът в първи клас с уседналост три години на родителите Примерът на бТВ е с три майките, чиито деца не са били класирани в 73-то училище, независимо че живеят съвсем наблизо. „Моето дете не е прието, защото не беше изтеглено при жребия, който се тегли, когато има повече деца с равен брой точки, отколкото са свободните места. Ние отговаряме на критериите, попадаме в първа група, но не бяхме изтеглени при жребия”, обясни Даниела Томова. Отпадат точките за месторабота на родителите в приема за първи клас „Ние сме по средата между двете училища – 73-то и 104-то. Сега чакаме второ класиране”. заяви Петя Николова. По думите на майките 23 деца са в подобна ситуация. Има само 3 училища в София, в които има деца в първа група, които не са приети на първо класиране – 73-то училище, 5-о училище и 26-о училище, твърди Цветелина Вълчева, старши експерт по начално образование, РУО – София. Според нея при записването някои родители се оказват с неизрядни документи и отпадат. Имало и много случаи, в които родители кандидатстват в няколко училища. След първото класиране може да са приети в съответното училище, но да не се запишат или да се запишат и после ще се отпишат, отбеляза Вълчева. По думите ѝ в 73-то училище няма възможност за разкриване на допълнителна паралелка, тъй като няма свободно място. Може обаче да има завишен прием на ученици, каза експертът. За момента там са предвидени 4 паралелки с по 22 деца. В 5-о училище има възможност за допълнителна паралелка и директорът на училището е предприел мерки за това, съобщи още тя. Първото класиране излезе в понеделник, 4 юни. Записването за приетите е до 7 юни. Отпадат точките за месторабота на родителите в приема за първи клас", "date": "2018.06.06", "title": "Ще има само \"фини промени\" в правилата за прием в първи клас"}
{"url": "http://clubz.bg/68796-simeonov_dade_angelkova_na_prokuror", "text": "Това обяви вицепремиерът Валери Симеонов чрез профила си в социалната мрежа Фейсбук. Новият повод за противопоставянето между министър и ресорния му вицепремиер станаха петте незаконни според Симеонов обекта от комплекса \"Какао бийч\" в южната част на плажа на Слънчев бряг, сред които са прочутата дискотека \"Бедрум\", едноименното \"Какао бийч\", \"Дъ Уан\" и \"Кубанита\".  Валери Симеонов \"посяга\" на \"Какао бийч\" Ден след като Симеонов обяви, че заведенията трябва да бъдат съборени, защото не отговарят на никакви законови изисквания, Ангелкова го оповерга.  Днес министърката бе на изслушване в парламентарната комисия по икономическите въпроси, където й се наложи да коментира обвиненията на вицепремиера. Симеонов отвръща на удара: Ангелкова подготвяла продажба на 20 дка плаж И посочи, че Валери Симеонов вреди на имиджа на България: \"Всеки един гражданин на нашата страна е длъжен да познава, може да се прочете, че когато се отдава на концесия или под наем морски плаж, всъщност концесионерът и наемателят има право да ползва до 2% допълнителна търговска площ. Именно, когато експертите в Министерството са получили внесената схема, направили са необходимия преглед съгласно законодателството, установено е, че това, което е предложено, отговаря на нормативните изисквания, същата схема е одобрена\", каза в заключение министърката. Ангелкова пак срещу Симеонов: Заведенията в Слънчев бряг са законни Междувременно и от Министерство на регионалното развитие и благоустройството излязоха със становище, с което на практика посочват, че отговорността е на Министерството на туризма и на местните администрации, а служителите на ДНСК (строителния контрол) участвали в проверки по плажовете \"на добра воля\". Кметът е задължен при констатиране на нарушения на разрешените от главния архитект на общината преместваеми обекти да издава заповеди за премахването им, допълват оттам. \"Независимо от това, при извършване на проверките, инициирани по повод горепосочените сигнали, представители на ДНСК оказват пълно съдействие и участват \"на добра воля\", цитират от пресцентъра на МРРБ министър Николай Нанков. Иначе днешната парламентарна комисия приключи комично. Депутат на Обединени патриоти пожела на Ангелкова \"успешен сезон\", а тя отвърна с усмивка:  и  По-рано премиерът Бойко Борисов обяви, че е сформирана комисия по случая със министерския спор за плажовете и постройките, оглавявана от вицепремиера Валери Симеонов. Симеонов отвръща на удара: Ангелкова подготвяла продажба на 20 дка плаж Ангелкова пак срещу Симеонов: Заведенията в Слънчев бряг са законни", "date": "2018.06.06", "title": "Симеонов даде Ангелкова на прокурор"}
{"url": "http://clubz.bg/68798-bojko_borisov_nakarah_se_mnogo_na_mvr_zaradi_pelov", "text": "Министър-председателят Бойко Борисов нахокал много МВР заради убийството на избягалия от затвора Владимир Пелов, стана ясно от премиерско изявление днес при откриването на завода на “Мултивак България” в Индустриална зона Божурище. Фирмата е дъщерно дружество на световния лидер Miltivac, специализиран в производството на вакуум-опаковъчни решения, етикиращи машини, системи за контрол и инспекция, както и роботизирани опаковъчни линии. Избягалият от затвора Пелов е застрелян в Ботевград Той изтъкна, че има голям дефицит на желаещите да станат полицаи. Борисов призна, че много трябва да се промени, но и много е направено. Според него тези, които работят в проследяването и изидрването трябва да си вземат поука. Борисов коментира и протестите срещу АЕЦ \"Белене\", които се организират от \"Демократична България\". АЕЦ \"Белене\" - цялата история в дати и числа Той изтъкна, че десницата е ГЕРБ, а останалите десни партии са \"отломки, които не успяха да влязат в парламента, биейки се кой е вожд\". След като изкоментира вътрешнополитическите теми, премиерът се прехвърли на повода за посещението му, като благодари на немски. И направи специално уточнение за опозицията. Премиерът се обърна към германските инвеститори с думите, че за по-голяма сигурност на вложеното от тях, България кандидатства за чакалнята на еврозоната - ERM II и банковия съюз. \"Сега имаме да атакуваме чакалнята на еврозоната, влизане в банковия съюз, което да гарантира дългосрочност на бизнеса\", заяви Бойко Борисов. За първи път Борисов съобщава, че България кандидатства за членство в европейския банков съюз - по време на визитата си у нас на 17 май президентът на Франция Еманюел Макрон направи уговорката, че пътят към еврото за България преминава най-напред през членство в банковия съюз. Решението за това беше взето от парламентарно представените политически сили през юли 2014 г., след като КТБ затвори, но до ден днешен не са направени стъпки в тази посока. Годишният бал на КРИБ - кой отнесе наградите (СНИМКИ) На четвъртия годишен бал на КРИБ снощи премиерът съобщи, че до седмица-две ще бъдат внесени документите за кандидатстване в чакалнята за еврото - Механизма на обменните курсове ERM II, но не спомена нищо за европейския банков съюз. Брюксел: Корупцията и зависимата БНБ ви пречат за еврозоната        АЕЦ \"Белене\" - цялата история в дати и числа Годишният бал на КРИБ - кой отнесе наградите (СНИМКИ) Брюксел: Корупцията и зависимата БНБ ви пречат за еврозоната ", "date": "2018.06.06", "title": "Бойко Борисов: Накарах се много на МВР заради Пелов"}
{"url": "http://clubz.bg/68803-prevyrnaha_v_chalga_i_borbata_sreshtu_chalgata", "text": "Поетичен рецитал на текстове от чалга песни направи „Шоуто на Слави“ – и така копира идеята на произведението „Високи сини планини, реки и златни долини“ на Бояна Венцеславова, представено в края на 2017-а в Софийска художествена галерия в изложбата „Разместване на пластовете“. Гавра с Вапцаров в чалгата (без ВИДЕО) „Високи сини планини…“ е проект, който ни кара да погледнем с нови очи към всепобедната чалга, в която живеем, като поставя в необичаен контекст текстовете на песни на попфолка. Вместо обичайните силиконови красавици, които извиват гласове по ориенталски маниер в лъскава обстановка, Венцеславова е заснела млади хора да рецитират текстовете на чалга песни на фона на занемарени градски пейзажи – обичайната среда, в която живеем. Заменила е илюзията с реалността и последствията от чалгата върху културата на младите хора в България. Но не плагиатството в случая е проблемът – а изопачаването на смисъла. Тъкмо чалга изпълнители като Слави Трифонов изобличава проектът на Бояна Венцеславова. Копирайки идеята ѝ, на практика шоуто показа как от всяко художествено произведение може да бъде направена чалга. Това започна още в „Ку-ку“ с превръщането на детски песнички в чалга, продължи с „Хъшове“ и „Шоуто на Слави“ с чалга възрожденските песни и вулгарните комедийни скечове, а накрая и в политиката. Слави Трифонов може да превърне в чалга и борбата срещу чалгата!", "date": "2018.06.06", "title": "Превърнаха в чалга и борбата срещу чалгата"}
{"url": "http://clubz.bg/68776-ti_da_vidish_pelov_se_dvijel_s_brada_i_suichyr_zatova_ne_go_hvanali_2_meseca", "text": "Това каза днес директорът на областната полиция Георги Григоров на брифинг по повод убийството на избягалия на 3 април от Софийския затвор суперопасен престъпник, който се оказа, че си е бил в родния Ботевград. Да не говорим, че през това време той успя да напише писмо до президента, парламента, правителството, омбудсмана и пр. - чрез bTV, подадено от София на 17 май. Беглецът от затвора Владимир Пелов пише писмо до президент, омбудсман и бТВ За да илюстрират тежестта на оперативната ситуация, ръководителите на ОДМВР и Окръжна прокуратура казаха, че серийният убиец  . А на въпроса - щом са знаели, че е с брада и суичър, защо все пак не са го хванали, отговориха, че от снощи са научили, че изглежда така. Пазач със заял кобур, само затворник и чистачка гонят Пелов (ВИДЕО) Георги Григоров потвърди, че на 2 юни за последно е имало сигнал за Пелов. Тогава са проверени няколко адреса. Обаче подобни сигнали за смятания за изключително опасен психопат имало \"по 10-15 на ден\". Директорът на полицията на областта отказа да отговори на журналистически въпрос - вярно ли е, че в РПУ-Ботевград има тежък недостиг (недокомплект) на кадри, като каза, че това не е тема на днешния брифинг. Избягалият от затвора Пелов е застрелян в Ботевград Иначе снощи по сигнал, дошъл на тел. 112 след 23 ч. на място до Историческия музей в града, са намерени убитият Пелов - което вече е доказано и дактилоскопски - и Марио Панчев-Големия. До двамата имало общо 3 пистолета - един в тревата, един до трупа на затворника и един в чантичката на Пелов. Авторството - кой с кое е стрелял, тепърва ще се установява, каза говорителката на главния прокурор Румяна Арнаудова на въпрос на Клуб Z. Въпреки че са разпитани 7 свидетели, те са по-далечни: на мястото в момента не е имало никого. Марио Панчев пък е в изключително тежко състояние в \"Пирогов\" и е абсурдно в момента да даде обяснения. Той е получил 2 наранявания. В самия Пелов има 3 попадения - едно в лицето и 2 в крака. На място са открити 7 гилзи. Смята се, че причина за стрелбата са неуредени финансови отношения между двамата бивши приятели и \"бизнес партньори\". Шефът на полицията Григоров отказа да ни отговори дали Пелов си е търсил стари \"борчове\", които му трябват за живота на свобода, и дали е замесена жена. От Министерския съвет по-късно повече светлина хвърлиха директорът на ГД \"Национална полиция\" Христо Терзийски и главният секретар на МВР Младен Маринов, които са там по искане на премиера Борисов. От година и половина убитият Пелов и простреляният Марио Панчев-Големия са били в много обтегнати отнишения. Преди години двамата са извършвали съвместно противозаконна дейност и е много вероятно  за да не свидетелства срещу него, прогнозират двамата топ полицаи. Информация, че жената на Панчев укривала Пелов, не е проверявана. На въпроса защо криминалният контингент е стигнал преди полицията до рецидивиста, двамата обясниха, че е точно обратното – Пелов е издирвал и чакал в дере Панчев, за да си разчистят сметките. Пелов се е канил да го убие, но Панчев е бил подготвен. Пазач със заял кобур, само затворник и чистачка гонят Пелов (ВИДЕО) Избягалият от затвора Пелов е застрелян в Ботевград", "date": "2018.06.06", "title": "Ти да видиш?! Пелов се движел с брада и суичър - затова не го хванали 2 месеца"}
{"url": "http://clubz.bg/68780-demokratichna_bylgariq_sreshtu_krajbata_belene", "text": "Протест, организиран от новата дясна формация \"Демократична България\", се състоя днес пред парламента заради планираното за тази седмица разглеждане на предложението за отмяна на мораториума за строежа на АЕЦ \"Белене\". АЕЦ \"Белене\" - цялата история в дати и числа Утре от политическото обединение отново свикват протест. БСП и ГЕРБ единодушно ще рестартират АЕЦ \"Белене\" през тази седмица в българския парламент - заедно. Има опасност още много милиарди да бъдат похарчени, предупредиха от \"Демократична България\". На протеста дойдоха известни граждански активисти. И неизбежното присъствие - полицейското.    ", "date": "2018.06.06", "title": "\"Демократична България\" срещу кражбата \"Белене\""}
{"url": "http://clubz.bg/68789-vsqka_godina_bdj_ni_struva_200_miliona_a_pecheli_samo_50_miliona", "text": "Трябва да се знае от всички български граждани, които искат да ползват железницата, че общите разходи на пътническите превози са около 250 млн. лева на година, от които от собствени приходи са около 50 млн. лева. 200 млн. лв. са от данъците на българските граждани. Това каза пред журналисти в Министерския съвет министърът на финансите Владислав Горанов, след като правителството отложи одобрението си за отпускане на безлихвен заем за БДЖ. Идеята е да намерим не частично, а цялостно решение в близките 10 дни, поясни Горанов.  Още милиони на данъкоплатците в кацата без дъно БДЖ 20-те милиона лева бяха нужни, за да се спаси сградата на холдинга в центъра на София, заплашена да бъде продадена от частен съдебен изпълнител. За пореден път железниците са спрели да обслужват и изтегления от тях облигационен заем през 2007 г. заради мотрисите \"Дезиро\", купени от германския концерн \"Сименс\".  По думите му в полза на дружеството е тези разговори да останат конфиденциални, докато не намерят решение. \"Затова днес отложихме частичното решение, за да намерим в близките 10 дни цялостно решение на проблема с този от всички заеми, които БДЖ има\", каза още министърът на финансите. Попитан дали това означава, че ще бъде пуснат търг за нов подвижен състав, той отговори, че въпросът е към министъра на транспорта, но е готов да подкрепи подобен търг при определени условия. „Единственото ми изискване е решението на правителството за него и за концесията за летище \"София\" да са в един ден\", посочи той и уточни, че тези 10 дни не са критични. Задълженията на БДЖ са 370 милиона лева, като просрочени са именно 103-те милиона, дължими по облигационния заем. Само 20% от разходите на железницата се покриват от това, което се плаща като цена за услуга, коментира Горанов. На сегашния етап 200 млн. лв. на година от 250-те, които харчат „Пътнически превози“, са за сметка на данъци“, обясни той. Надявам се до следващите 2-3 седмици да има какво да гледа правителството по темата за летище София, добави още Владислав Горанов.", "date": "2018.06.06", "title": "Всяка година БДЖ ни струва 200 милиона, а печели само 50 милиона"}
{"url": "http://clubz.bg/68785-izmamata_s_bronzovata_kyshta_video", "text": "Докато в България ценителите на съвременното изкуство се чудят какво точно се случва с проекта „Бронзовата къща“, която трябваше да бъде поставена на мястото на бившия мавзолей на Георги Димитров още през февруари, после „до края на май“, а според най-новата версия „до няколко седмици“, художникът Петко Дурмана публикува в своя YouTube канал интересно видео, което хвърля интересна светлина по темата. Във видеото, свалено от сайта на Кунстхале, Виена, виждаме автора на „Бронзовата къща“, Пламен Деяноф, който сам разказва за проекта си в известната галерия на 28 март 2018 г. С Деяноф разговаря Ванеса Йоан Мюлер – кураторката на музея. Входът за зрители е бил 2 евро. В началото тя представя накратко „Бронзовата къща“: „много повече от скулптура“, и локацията: „историческо място в София“. Според г-жа Мюлер „Бронзовата къща“ повдига въпроса за „политическата репрезентация“ и дава възможност за „критичен поглед“. Може(ше) и да е права, както ще видим по-нататък.     Преди да даде думата на автора да си каже сам всичко, кураторката уточнява, че „Бронзовата къща“ е проект, който се развива стъпка по стъпка през годините, а в София е неговата кулминация. Днес в София тази кулминация засега изглежда по-скоро като катастрофа. Въпроси и отговори около забавянето на Бронзовата къща Деяноф започва разказа си с това как през последните 12 месеца му се наложило да прави много презентации и трябвало да убеждава политиците и българското население, за да успее да получи разрешение да се намеси в това знаково обществено пространство. Но най-напред трябвало да обяснява защо това, което прави, е изкуство. Това бил първият въпрос навсякъде в България, където изнасял презентацията си. Без каквото и да е притеснение от виенчани Деяноф разказва как се опитвал да представи нещата по-монументални, за да убеди българската общественост – затова представял „Бронзовата къща“ все по-висока ( ). Ясно е, че Деяноф не казва истината – защо обаче не само не му е неудобно да го признае пред виенската публика, а и дори се хвали как хубаво е заблудил българите? Сигурен в превъзходството си над българската общественост, Деяноф вероятно смята, че я лъже за нейно добро и в името на изкуството. Може би е решил, че без да я излъже, няма как да я ощастливи с „Бронзовата си къща“ – която, разбира се, не е кула, нито е средновековна, а още по-малко е българска. Най-лошото е, че тези, от които е зависело да му дадат разрешение, са се хванали на „презентациите“ му. Защо – те си знаят, а може би ще ни кажат? Като всички добри измамници Деяноф видимо добре познава психологията на хората, които е тръгнал да заблуждава и знае кои точно струни да подръпне  . Разбира се, не всеки би се хванал – но тези, от които зависи, се хващат, без да се вслушат в предупрежденията, защото имаше и предупреждения. Несъгласията с проекта „Бронзовата къща“ не бяха малко – мнозина изправиха аргументи срещу почти всяка от презентациите на автора. \"Бронзовата къща\", която скара София Да, такова е нивото на хората, дошли на обсъжданията, а на политиците е друго – те не викат, не напускат, те се съгласяват. И не само се съгласяват, а и помагат със съвети и стратегии: Но това далеч не е всичко, с което толерираният у нас австрийски художник „рекламира“ България: На 3 май, в деня, когато строежът на „Бронзовата къща“ (уж) започна, Деяноф се опита да подготви и мен като журналист за тази идея. На въпроса докога ще остане „Къщата“, въпреки че от общината ѝ даваха срок до края на годината, той отвърна: До финала на представянето Деяноф говори още 15 минути – който се интересува, може да гледа видеото докрай, но и без това всичко е ясно. Ако целта на този артист и неговата „Бронзова къща“ е била да отправи „критичен поглед“ към действията на властта, тогава можеше наистина да направи един много интересен проект. За целта трябваше само да мълчи и да стиска зъби, а на официалното откриване, в присъствието на общинари, държавници и медии, да разкаже всичко, както направи в Кунстхале – само че с конкретни имена. Тогава вече „Бронзовата къща“ може би наистина щеше да остане завинаги на това място – като паметник на управленската глупост и така обичаното по тези земи заобикаляне на законите.     \"Бронзовата къща\", която скара София", "date": "2018.06.06", "title": "Измамата с \"Бронзовата къща\" (ВИДЕО)"}
{"url": "http://clubz.bg/68765-zashto_zapadyt_ima_nujda_ot_azerbajdjan", "text": "Има само три пътя, по които енергията и търговията да текат по суша от Азия към Европа. Те са през Русия, Иран и Азербайджан. На фона на обтегнатите отношения на Запада с Москва и Техеран има само един надежден маршрут за търговия на стойност стотици милиарди долари, пише \"Форин полиси\". През Азербайджан. Предвид арменската окупация на почти 1/5 от територията на тази страна остава само една 100-километрова ивица за бизнеса. Това е коридорът Ганджа, наречен на името на втория по големина град в задкавказката бивша съветска република. Точно сега Русия има сериозно влияние в Армения, за да може наново да бъде разпален конфликтът за Нагорни Карабах. Така ще бъде заплашен и коридорът. Газ от Азербайджан влиза в България през 2020 г. САЩ винаги са облагодетелствани, когато Европа намалява зависимостта си от руски петрол и газ. Това е особено важно в момент, нн който \"Северен поток-2\" изглежда все по-реален. Европа зависи от руски природен газ за задоволяване на 40% от нуждите си. Общо почти 200 милиарда кубика природен газ се внасят годишно от Русия заради намалялото европейско производство и нарасналото търсене. Русия отдавна използва енергията като оръжие за агресия и всеки барел петрол и кубик газ, които Европа може да закупи от Азербайджан, Казахстан или Туркменистан, е един по-малко от количеството, от което тя трябва да зависи от Русия. В момента в региона има три главни тръбопровода за петрол и газ, които заобикалят Русия и минават през коридора Ганджа. Те са следните: Южният газов коридор трябва да осигури жизнено важни енергоресурси от Каспийския регион през коридора Ганджа. Тези доставки ще бъдат благодатни за Югоизточна Европа, която в момента зависи почти 100 процента от руските тръби. И не само газопроводите свързват Европъ със сърцето на Азия. Фиброоптичните кабели, свързващи Западна Европа с Каспийския регион, също минават през коридора Ганджа. Е-60 - втората по дължина европейска магистрала, свързваща Брест на атлантическото крайбрежие във Франция с град Иркещам в Киргизстан, на границата с Китай, също минава през град Ганджа. Оттам минава и жерезопътната линия \"Баку-Тбилиси-Карс\", свързваща източната и западната част на Южен Кавказ. Всички тези връзки ще станат жизнено важни. Германия отпуска €1.2 милиарда за Южния газов коридор Продължаващите бойни действия в Афганистан също са доказателство за важността на коридора Ганджа в снабдяването на войските на САЩ и НАТО. В разгара на войната над една трета от доставките на несмъртоносни оръжия за американците като гориво, храна и дрехи, минаваха оттам - или по суша, или по въздух. Сега тези доставки в голяма степен зависят от Русия и Пакистан. Появата на още един маршрут през Грузия и Азербайджан, минаващ през коридора Ганджа, ще намали тази зависимост и САЩ по-лесно ще докарват и извеждат военнослужещи от Афганистан. Всичко това означава, че Русия ще се постарае да затрудни максимално Запада в използването на коридора Ганджа. Един от начините, по които Москва упражнява влияние в Южен Кавказ, е чрез различни замразени конфликти - най-вече този в Нагорни Карабах. Той започна между Армения и Азербайджан през 1988 г. Тогава Ереван предяви териториални претенции към региона, който е в Азербайджан, но е населен предимно с етнически арменци. Спорът бързо прерасна в кървава война, при която загинаха 30 000 души, а стотици хиляди завинаги напуснаха родните си места. От 1992 г. войски на Армения и подкрепяни от нея милиции са окупирали 20% от територията, която международната общност признава за част от Азербайджан, включително Нагорни Карабах. Повечето главни тръбопроводи през коридора Ганджа, по които се транспортира енергия от Каспийско море към Европа, са близо до фронтовата линия на нагорнокарабахския конфликт. Там все още има войски и от двете страни. Москва знае, че всяко отприщване на насилието ще заплаши надеждността на тези тръби. Предвид руското влияние в Армения няма да мине много време и ще бъдат предизвикани нови сражения. Нагорни Карабах: отново на прага на война Западните лостове в Армения са относително слаби. През април бившият президент Серж Саркисян предизвика масови протести с опита си да остане на власт, след като изтече вторият му премиерски мандат. Това доведе на власт опозиционния лидер Никол Пашинян. Въпреки промяната обаче икономиката и силите за сигурност на Армения остават под руско влияние. Пашинян потвърди ангажимента на Ереван към съюза с Москва. Предвид силните връзки между Москва и Ереван САЩ и Европа трябва да дадат приоритет на отношенията си с Баку. Азербайджан е изключително важна търговска, енергийна и икономическа връзка между източното и западното евразийско пространство. Западът трябва да се стреми към добри отношения и с Армения, но САЩ трябва да бъдат реалисти, когато очертават стратегическите си приоритети в региона. Армения е до голяма степен кауза пердута. Азербайджан с всичките си недостатъци е по-добрият залог. Запазването на достъпа до коридора Ганджа е същността на \"принципиалния реализъм\", както е отбелязано на първата страница на Американската стратегия за националната сигурност от 2017 г. Азербайджан е единствената страна в света, която граничи и с Русия, и с Иран. Балансирането между Техеран, Москва и Вашингтон, съчетано със запазването на самостоятелността на страната, често е било трудна задача за нейните лидери. Но отношенията межоду САЩ и Азербайджан се развиха в редица сфери, най-вече сътрудничеството в енергетиката, а след 11 септември 2001 г. - в борбата с тероризма. Баку дори наскоро увеличи контингента си в Афганистан. Сега азербайджанските военнослужещи в тази страна са 20 и са повече от тези на някои страни членки на НАТО като Испания (8), Холандия (100) и Норвегия (54-ма). В Азербайджан обаче продължава да има проблем с човешките права и свободата на печата. Арестувани бяха няколко видни журналисти. И макар САЩ да трябва да оказват натиск по тези въпроси, те не могат да си позволят това да навреди на външната политика на Вашингтон в региона. Историята на Ганджа като средище на търговия е още от епохата на Пътя на коприната, пресичал някога Евразия. дори днес всяка стратегия, съобразяваща се с надигащата се Русия, ставащия все по-смел Иран и икономически засилващия се Китай, трябва да има предвид този 100- километров коридор, заключава \"Форин полиси\". Германия отпуска €1.2 милиарда за Южния газов коридор Нагорни Карабах: отново на прага на война", "date": "2018.06.06", "title": "Защо Западът има нужда от Азербайджан"}
{"url": "http://clubz.bg/68788-trymp_i_kim_se_sreshtat_na_luksozen_ostrov", "text": "Вече е известно мястото на срещата на върха между американския президент Доналд Тръмп и севернокорейския лидер Ким Чен-ун. Двамата ще се срещнат в петзвезден хотел на сингапурския остров Сентоса на 12 юни, съобщи Белият дом. Първоначално срещата на 12 юни беше отменена преди две седмици, но след това бе съобщено, че все пак ще се състои. Тръмп съобщи, че подготовката за историческото събитие върви много добре. Говорителката на Белия дом Сара Сандърс потвърди в туитър, че срещата ще се проведе в петзвездния хотел Capella. Двамата лидери обаче ще отседнат в други хотели, предаде Би Би Си. Сентоса е един от 63-те острова в състава на Сингапур. Площта му е 500 хектара, върху които са изградени луксозни курорти, частни яхтклубове и голф игрища. Островът обаче има мрачна история. Той е бил дом на пирати, дебнещи търговски кораби около Сингапур, който е център на търговията в региона още преди да стане част от Британската империя през 19 век. Ново 20. Пак ще има среща Тръмп-Ким По време на Втората световна война островът е завладян от Япония. След 1942 г. хиляди хора са убити в операции за прочистване от етнически китайци и \"антияпонски елементи\", разказва Би Би Си. Китайци на възраст между 18 и 50 години са разстрелвани и изхвърляни в морето в близост до хотела, в който ще се срещнат Тръмп и Ким. На острова е имало и военнопленнически лагер, където по време на войната са държани около 400 войници от Антихитлеристката коалиция. През 70-те сингапурските власти кръщават острова Сентоса, което значи \"мир и спокойствие\" и се опитват да го развият като туристическа дестинация. Мястото е избрано за лидерската среща, тъй като достъпът до него лесно може да се контролира.  Няма да има среща между Тръмп и Ким Във въздушното пространство на Сингапур ще бъдат наложени ограничения заради срещата на върха между САЩ и Северна Корея, планирана за следващата седмица, предаде Ройтерс. Въздушното пространство над града държава ще бъде временно ограничавано в дните 11, 12 и 13 юни т.г. \"От съображения за националната сигурност\" от всички самолети, пристигащи на летище \"Сингапур Чанджи\", ще се изисква да намаляват скоростта и да спазват ограничения при използването на пистите, се казва в съобщение на сайта на Международната организация за гражданска авиация (ИКАО).  Като част от подготовката на срещата между Доналд Тръмп и Ким Чен-ун сингапурските власти са очертали няколко \"специални зони\" в града за дните от 10 до 14 юни. В тях влизат центърът, където са външното министерство, посолството на САЩ и няколко хотела. По време на срещата в тези зони ще бъде забранено използването на дронове.  Няма да има среща между Тръмп и Ким", "date": "2018.06.06", "title": "Тръмп и Ким се срещат на луксозен остров"}
{"url": "http://clubz.bg/68787-katar_iska_v_nato", "text": "Дългосрочните стратегически амбиции на Катар предполагат присъединяване към НАТО, предаде Франс прес. Това заяви министърът на отбраната на емирството Халид бин Мохамед ал Атия. Защо Катар? Защо сега? Той приветства укрепващите връзки със Северноатлантическия съюз и споделя, че Доха би могла да приеме  . Катар прави чистка на стоките от арабската коалиция Катар вече е предоставил на САЩ важната военна база \"Ал Удейд\", пприпомня АФП. Точно преди година Саудитска Арабия, ОАЕ, Бахрейн и Египет изведнъж скъсаха всички връзки с Катар. Те обвиниха емирството, че финансира тероризма и че се сближава с шиитски Иран - основния регионален съперник на Саудитска Арабия, която доминира сред арабските петролни монархии от Залива. Катар прави чистка на стоките от арабската коалиция", "date": "2018.06.06", "title": "Катар иска в НАТО"}
{"url": "http://clubz.bg/68778-golqmo_brazilsko_ime_poe_ludogorec_hero_si_trygna_snimki", "text": "Димитър Димитров-Херо от днес вече не е треньор на \"Лудогорец\". Бургазлията, който съвсем наскоро изведе \"орлите\" до седма поредна шампионска титла, напусна и е заменен от бразилеца Паулу Аутуори. Новината бе потвърдена на пресконференция, на която, преди да бъде представен двукратният носител на \"Копа Либертадорес\", беше обявен новият генерален спонсор на клуба - букмейкърската компания \"Ефбет\" (Efbet). Договорът е за три години, а логото на фирмата за залагания вече грее отпред на зелените фланелки.  Вчера стана ясно, че Аутуори, който е популярен по целия свят футболен специалист, ще бъде назначен за главен мениджър. Това е преляло чашата на търпението на Херо, който и без това не беше щастлив в Разград и в някои интервюта намекваше за това. На брифинга изпънителният директор на \"Лудогорец\" Ангел Петричев обясни, че клубът искал да надгради, а не да стои на едно място, и затова била потърсена нова формула във футболен аспект - Аутуори да стане главен мениджър,  Петричев призна, че на Херо било предложено да остане само треньор. Преговорите с него продължили до полунощ, но в крайна сметка Димитров предпочел да си тръгне. Според Петричев всичко с наставника протекло \"джентълменски\". Като по протокол шефът пожела успех на Херо в следващото предизвикателство. Пауло Аутуори подчерта, че има зад гърба си 43-годишна кариера като треньор.  Пауло Аутуори е сред най-титулуваните бразилски треньори през последните 25 години, макар че постиженията му в родната Бразилия датират отпреди повече от 10. Той е два пъти носител на \"Копа Либертадорес\" - с \"Крузейро\" (1997 г.) и \"Сао Пауло\" (2005 г.), с който спечели и световното клубно първенство след победа с 1:0 срещу \"Ливърпул\" през 2005 г. Работил е също в Португалия, Перу, Катар, Япония... Във визитката му личат над 20 клуба, сред които \"Бенфика\", \"Фламенго\", \"Сантос\", \"Вашку да Гама\", \"Сао Пауло\"... Трудно се задържа някъде повече от 1 сезон. Бил е начело на националните отбори на Перу и Катар. Димитър Димитров напусна Казахстан и пое \"Лудогорец\" в началото на миналия сезон. След отпадането от \"Милан\" в Лига Европа през зимата той искаше да си тръгне. Тогава беше убеден да остане.  Херо не беше съгласен с политиката на клуба трансфери да се правят само от спортния директор Методи Томанов без одобрението на треньора. Той е предоставял списъци с играчи на ръководството на клуба, които не са били зачитани. Димитров постави условие тази практика да се промени, за да остане, въпреки че има договор за още един сезон. Публична тайна е, че не се разбира добре и с някои играчи, като например с Марселиньо, един от лидерите в съблекалнята. \"Лудогорец\" заминава на лагер в Смолян, където ще остане до 15 юни, а след това подготовката продължава в Австрия. Там тимът ще срещне местният \"Вакер\", азерският \"Карабах\", който игра в групите на Шампионската лига, \"Ахмат\" (Русия), националния отбор на Сирия и \"Йънг Бойс\" ( Швейцария) на 30 юни. След това шампионите се прибират в България в очакване на първите мачове от предварителните кръгове на Шампионската лига.", "date": "2018.06.06", "title": "Голямо бразилско име пое \"Лудогорец\", Херо си тръгна (СНИМКИ)"}
{"url": "http://clubz.bg/68770-izbqgaliqt_ot_zatvora_pelov_e_zastrelqn_v_botevgrad", "text": "Избягалият неотдавна от Софийския затвор Владимир Пелов е мъжът, застрелян през тази нощ в Ботевград, съобщи Нова телевизия, позовавайки се на потвърждение от полицията. Предполага се, че престъпникът е бил застрелян от друг бандит. Сигналът за стрелбата бе подаден около 23 ч. снощи. Към мястото веднага са насочени полицейски екипи. Вторият участник в стрелбата е 39-годишният Марио Панчев, с прякор Големия. Той е приет в \"Пирогов\" с две огнестрелни рани в корема. Екипи на полицията отцепиха района малко след стрелбата. Разследващите са намерили три оръжия, като две от тях са намерени в района, където е проведена стрелбата. По първоначална информация двамата са стреляли един срещу друг. Владимир Пелов избяга заедно със съучастника си Радослав Колев през централния вход на Софийския затвор, след като стреля с пистолет по охраната. На 2 юни в Ботевград бе проведена полицейска акция в търсене на избягалия затворник.  Последният сигнал, че Пелов се крие в Ботевград, е подаден преди 3 дни.  Простреляният в Ботевград мъж е в много тежко състояние, коментира за \"Фокус\" говорителят на УМБАЛСМ \"Н. И. Пирогов\" Мария Пойразова. В средата на май Пелов изпрати писмо до bTV и описа на осем страници мотивите си да избяга от затвора. Каза, че е осъден несправедливо, получил е тежко наказание, равносилно на смъртна присъда, и това го е предизвикало да избяга. Пелов не обясни как се е сдобил с оръжието при бягството си от затвора, но твърди, че не е искал да нарани никого.", "date": "2018.06.06", "title": "Избягалият от затвора Пелов е застрелян в Ботевград"}
{"url": "http://clubz.bg/68769-makron_razgovorite_s_trymp_sa_kato_krenvirshite", "text": "Дали наистина телефонният разговор между Доналд Тръмп и Еманюел Макрон за американските мита е бил ужасен, както твърди Си Ен Ен? Изключено е да коментирам, заяви френският президент и се позова на прочутото изказване на Бисмарк за производството на кренвирши, предаде Франс прес. И поясни: В четвъртък вечерта Макрон се е обадил на Тръмп да му каже, че решението на американския президент да наложи на Европа мита върху стоманата и алуминия е незаконно и погрешно и че ЕС ще отвърне на удара. Белият дом и Елисейският дворец съобщиха без коментари за разговора между двамата лидери, които публично афишират голямо приятелство. Източник на Си Ен Ен обаче заяви, че разговорът преминал ужасно, защото \"Макрон мислеше, че може да говори откровено предвид отношенията им, но Тръмп не понесе да бъде критикуван така\". Френският президент категорично отказа да потвърди това твърдение. Той единствено призна, че разговорът е бил откровен. Израелският премиер очевидно също бе запознат с кренвиршите на Бисмарк. И допълни:", "date": "2018.06.06", "title": "Макрон: Разговорите с Тръмп са като кренвиршите"}
{"url": "http://clubz.bg/68782-georgi_gospodinov_pyrvo_v_plovdiv_s_%E2%80%9Evsichkite_nashi_tela%E2%80%9C", "text": "Първата среща с читатели на Георги Господинов у нас след завръщането му в България ще бъде в Пловдив. От около година писателят е в Америка със стипендия на Нюйоркската обществена библиотека и след броени дни се прибира в родината. Тук междувременно го очаква издадена новата му книга – „Всичките наши тела“, която той ще представи лично пред почитателите си на „Пловдив чете“  . Срещата с Господинов е на самия финал на фестивала – на 17 юни в „#Склад“ в Тютюневия град от 19 ч. Освен него редица още български автори ще представят най-новите си книги в Пловдив – Захари Карабашлиев, Васил Панайотов, Ангел Игов, Мирела Иванова, Елизабет Костова, Атанас Капралов, Владимир Тодоров, Димана Йорданова… 42 издателства ще наредят най-интересните си заглавия под шатрите на Алеята на книгата на централния площад в Пловдив. Фестивалът „Пловдив чете“ започва на 11 юни, а официалното откриване е ден по-късно с концерт на група „Фондацията“ в Античния театър при вход свободен. По време на събитието ще бъдат връчени отличията „Орфеев венец“ и „Златна четка“. На 12-и Биг бендът на Пловдив ще свири на сцената, разположена на площада. А на 15 юни ще бъдат връчени националните награди „Христо Г. Данов“. Организатор на фестивала е издателство „Жанет 45“.  (вход с покани) \n\tС участието на Фолклорен танцов ансамбъл „Иглика“ – ОДК Пловдив, с ръководител Венцислава Еленска, група „Фондацията“ \n\tРегистрация – 10.45 ч. \n\tТема: Картинните книги – ключ към формирането на бъдещи читатели. \n\tС участието на Лора Филипова от фондация „Детски книги“, издателите и преводачите Манол Пейков и Зорница Христова и училищната библиотекарка Антоанета Антонова (ОУ „Любен Каравелов“ – Попово) Радостина Николова ще представи своята нова книга „Кико без крила“. Вал Стоева разказва за проекта „Пътуващите сандъчета“ и защо гостуването на нови книги в детските градини е важно за развитието на любов към четенето, нагласа за учене и формирането на потребност от културни събития у най-малките.", "date": "2018.06.06", "title": "Георги Господинов първо в Пловдив с „Всичките наши тела“ "}
{"url": "http://clubz.bg/68784-golemiqt_biznes_sys_svoj_scenarij_za_stroeja_na_aec_belene", "text": "Най-големите бизнес организации – Асоциацията на индустриалния капитал (АИКБ), Българската стопанска камара (БСК), Българската търговско-промишлена палата (БТПП) и Конфедерацията на работодателите и индустриалците в България (КРИБ), излязоха с обща позиция по предложението за \"рестартиране\" на АЕЦ \"Белене\". Обединени в Асоциацията на организациите на българските работодатели (АОБР), представителите на бизнеса настояват за \"ясна и еднозначна декларация, че ще бъдат пресечени всякакви възможности за \"иновации\" и прилагане на схеми за непазарни приходи“. ГЕРБ и \"патриотите\" с решение за рестарт на \"Белене\". В 5 точки АОБР предупреждава, че енергийният министър Теменужка Петкова говори само, че няма да има държавни гаранции и няма да има дългосрочни договори за изкупуване на произведената електроенергия, но не споменава нищо за \"изрична забрана на преференциално ценообразуване; възможни доплащания на ценови разлики и/или премии; корпоративни гаранции от държавните дружества в енергетиката“. \"Демократична България\" срещу кражбата \"Белене\" АОБР предлага и свой сценарий за реализиране на АЕЦ \"Белене\" в четири стъпки: 1. Държавата апортира в публично дружество досегашните материални и нематериални активи, включващи инженеринг, лицензионни права, площадка, извършени строителни работи, както и цялото получено или предстоящо да бъде получено оборудване, на което България е законен собственик; 2. Прави се проспект за публично предлагане на емисия акции на това публично дружество на фондовата борса в обем, обезпечаващ набирането на достатъчен капитал за осъществяване на инвестиционната програма – така по възможно най-прозрачен и пазарен начин ще бъде оценена икономическата състоятелност на проекта; АЕЦ \"Белене\" - цялата история в дати и числа 3. Публичното дружество, в което след увеличението на капитала участват съответните инвеститори – стратегически, институционални, както вероятно и по-дребни такива (ако бизнес публиката наистина смята, че проектът е рентабилен), довършва изграждането на обекта АЕЦ „Белене“, като е твърде вероятно да има необходимост от ангажиране и на дългов капитал; 4. Като инвеститор и оператор на инсталацията АЕЦ \"Белене\", публичното дружество реализира произведената електроенергия на енергийната борса – от първия до последния мегаватчас на пазарни цени. Предлагаме ви цялата позиция на АОРБ: \"Демократична България\" срещу кражбата \"Белене\" АЕЦ \"Белене\" - цялата история в дати и числа", "date": "2018.06.06", "title": "Големият бизнес със свой сценарий за строежа на АЕЦ \"Белене\""}
{"url": "http://clubz.bg/68779-putin_chaka_zapadyt_da_se_otkaje_ot_sankciite_sreshtu_rusiq", "text": "Постепенно вдигане на икономическите санкции и нормализиране на отношенията на Русия със Запада очаква руският президент Владимир Путин. Това заяви самият той пред китайски медии, цитирани от ДПА. САЩ няма да отменят санкциите, докато Русия не се изтегли от Донбас В интервю за държавната Китайска медийна група, публикувано преди предстоящата визита на Путин в Китай, той казва, че сегашните санкции срещу Русия нито я изненадват, нито я плашат. Подобни ограничения \"постепенно ще бъдат отменени\", заяви Путин и добави: Спорът между САЩ и традиционните им съюзници за митата върху вноса носят загуби и на други страни, отбелязва Путин. Тръмп и митата: всички са губещи Путин пристига в петък на тридневна визита в Китай, по време на която ще присъства на годишната среща на Шанхайската организация за сътрудничество, военен и икономически блок с фокус върху Евразия. Руско-китайската търговия нарасна до 87 милиарда долара през миналата година, отбелязва Путин. Двете страни искат да стимулират сътрудничеството си в области като инфраструктура, енергетиката, научните изследвания и високите технологии. Китай понижава митата за внос на автомобили По отношение на неотдавнашните международни преговори с Пхенян, руският държавен глава каза, че подкрепя усилията на Китай за намаляване на регионалното напрежение и изготвяне на \"пътна карта\" за денуклеаризация на Северна Корея. Путин изрази надежда, че американският президент Доналд Тръмп ще се срещне с със севернокорейския лидер Ким Чен-ун на 12 юни в Сингапур и нарече решението на американския президент да разговаря с Ким \"мъдро и зряло\".  Тръмп и митата: всички са губещи Китай понижава митата за внос на автомобили", "date": "2018.06.06", "title": "Путин чака Западът да се откаже от санкциите срещу Русия"}
{"url": "http://clubz.bg/68777-iznenadvasht_polufinalist_na_rolan_garos_djokovich_e_aut", "text": "Откритото първенство на Франция по тенис има неочакван полуфиналист - италианецът Марко Чекинато (№72 в света). Сицилианецът, който до тазгодишното издание на турнира нямаше нито една победа в Големия шлем, изхвърли Новак Джокович с 6:3, 7:6(4), 1:6, 7:6(11). Досега Чекинато беше известен в тенис средите по лош повод - заради глоба от 50 000 долара за участие в манипулиран мач. Санкцията беше отменена, но съмнението остана. Марко поведе с 2:0 сета на бившия №1 в света, но в в третия Джокович даде само един гейм на своя опонент. Четвъртият сет започна с наказателна точка за италианеца, тъй като се оказа, че в съблекалнята той е разговарял със своя треньор.  Ноле дръпна с 5:3 и сервираше за изравняване на резултатта в сетовете. Чекинато обаче проби, а след това изравнни геймовете - 5:5. Стигна се до тайбрек, който беше доста драматичен и предложи няколко промени на водачеството в точките.  Джокович спаси три мачбола, но при четвъртия съперникът му грабна шанса си и ще спори за място на финала с Доминик Тийм, който за втора поредна година е в тази фаза на \"Ролан Гарос\". Поставеният под №7 австриец разби уморения и контузен Александър Зверев (Германия) с 6:4, 6:2, 6:1. Днес са другите четвъртфинали при мъжете. Шампионът Рафаел Надал ще спори с Диего Шварцман, а много интересен се очертава да е сблъсъкът Марин Чилич - Хуан Мартин дел Потро. При жените пък турнирът вече е във фазата на полуфиналите. Мария Шарапова ще играе с Гарбине Мугуруса, а срещу водачката в схемата и в рангистата Симона Халеп се изправя Ангелик Кербер.", "date": "2018.06.06", "title": "Изненадващ полуфиналист на \"Ролан Гарос\", Джокович е аут"}
{"url": "http://clubz.bg/68755-kak_premier_chisti_v_parlamenta_video", "text": "Как чисти премиер? Министър-председателят на Холандия Марк Рюте пожъна неочакван успех днес, когато влезе в нова роля. Политиците често правят бъркотии и боклуци, този път Рюте реши да даде пример за обратното - да почисти, съвсем буквално при това. На влизане в парламента той разля чашата си с кафе на пода. Поиска инструменти и под окуражителните аплодисменти на чистачките - внушителна група - той се пробва да изчисти течността. Видя се, че има желание, но не и добра техника. След съвети от специалистите Рюте обаче успя. Ето и видеото:    ", "date": "2018.06.06", "title": "Как премиер чисти в парламента (ВИДЕО)"}
{"url": "http://clubz.bg/68783-djambazki_policaite_trqbva_da_sa_tam_kydeto_trqbva_ne_da_pazqt_gej_parada", "text": "Това заяви евродепутатът Ангел Джамбазки на брифинг в парламента, в който коментира убийството на избягалия затворник Владимир Пелов в Ботевград, извършено късно снощи. Контрера, представител на \"Патриотите\" в общината, отбеляза, че охраната на ежегодния София Прайд ще струва 160 000 лева по негов разчет. Това щяло да продължи и занапред. Двама избягали затворници не могат да бъдат открити, а в същото време на 9 юни МВР ще извади 1500 души да пазят гей парада, подчерта Контрера. Всеки пети западнобалканец подкрепя боя над роми и гейове В закона е казано, че ако има данни за заплахи за обществения ред, се отказва съгласуване. След като миналата година е ивмало 1215 души, а тази година ще са над 1300, очевидно има данни за нарушаване на обществения ред, заяви Контрера. За това трябвало да се изкаже МВР. Джамбазки коментира и гласуването за пакета за мобилност в ЕП. Няма \"победа над Макрон\" - има едно напред и две назад Бойко Борисов: Не съм съгласен, че сме победили Макрон И допълни, че ако това се отнася за целия бранш, това би означавало влошени условия. Джамбазки заяви, че е поискано тълкуване на решението. Според други евродепутати обаче финалът ще е ясен догодина. Няма \"победа над Макрон\" - има едно напред и две назад Бойко Борисов: Не съм съгласен, че сме победили Макрон", "date": "2018.06.06", "title": "Джамбазки: Полицаите трябва да са там, където трябва, не да пазят гей парада"}
{"url": "http://clubz.bg/68773-oshte_milioni_na_danykoplatcite_v_kacata_bez_dyno_bdj", "text": "Поредните, този път 20 милиона лева от данъкоплатците към БДЖ ще одобри днес правителството, с което безвъзмездната финансова помощ, отпусната от държавата за железниците, става 112 милиона лева. По-късно кабинетът отложи одобрението, за да намери \"цялостно решение в близките 10 дни\", по думите на министъра на финансите Владислав Горанов. Причината за безлихвения заем са отново просрочени задължения на холдинга, заради които съдия-изпълнител обяви на 2 юни сградата на железниците за продан за малко над 7 милиона лева. Сградата е паметник на културата в центъра на София и е наполовина собственост на БДЖ, наполовина на \"Железопътна инфраструктура\". Към днешна дата задълженията на холдинга достигат 370 милиона лева. 103 от тях са просрочени. Сметките на БДЖ \"Пътнически превози\" вече са запорирани. Възбраната върху сградата на холдинга е наложена още на 20 март 2014 г. заради необслужване на заема, взет по време на тройната коалиция през 2007 г. за закупуване на 25 нови електрически мотриси \"Дезиро\" на \"Сименс\".  За да се пристъпи към уреждане на задълженията, кредиторите са поставили няколко условия, които да бъдат изпълнени до края на юни, едно от които е да бъдат платени 40 милиона лева. Публичен търг за офиса на \"Холдинг БДЖ\" в центъра на София Премиерът Бойко Борисов съобщи вчера на четвъртия годишен бал на КРИБ, че държавата е готова да даде над 100 милиона лева на БДЖ, за да стабилизира компанията. По БНР тази сутрин Петър Бунев, председател на Синдиката на железничарите към КНСБ, заяви, че се надява поредната криза да бъде преодоляна, \"защото не е първата такава\". По думите му задълженията към кредиторите продължават да се обслужват, за което всяка година БДЖ отделя между 70 и 80 милиона лева. БДЖ се (само)ремонтира и източва  Правителството даде нови 31 милиона на БДЖ БДЖ се (само)ремонтира и източва  Правителството даде нови 31 милиона на БДЖ", "date": "2018.06.06", "title": "Още милиони на данъкоплатците в кацата без дъно БДЖ"}
{"url": "http://clubz.bg/68775-v_bylgariq_ima_turci_i_to_tvyrde_mnogo", "text": "Решението на общинския съвет в Стара Загора за преименуването на 800 местности, чиито имена са с турско-арабски произход, стана повод за остра декларация на ДПС в парламента. Лидерът на движението Мустафа Карадайъ определи това решение като \"тест за българската демокрация и толерантност\". Според него ГЕРБ са доказали, че не уважават силата на изграденото и не оценяват българския етнически модел. А Джамбазки и Каракачанов кога? Той призова отговорните институции да предприемат незабавни действия, а всички държавни органи и институции да осъдят всеки подобен акт, който създава предпоставка за напрежение. Речта на Карадайъ бе прекъсвана от викове \"Оставка\" от страна на депутати от ДПС. Те бяха насочени към шефа на парламента Цвета Караянчева, която се опита да прекъсне лидера на ДПС, който говори повече от 10 минути. Това е времето, което според парламентарния правилник се отпуска за декларации от името на парламентарна група. След като изчете декларацията си, Карадайъ бе аплодиран на крака от всички депутати на ДПС. Веднага след това думата взе депутатът от \"Обединени патриоти\" Станислав Станилов. И допълни: Той припомни, че преди завладяването на Балканския полуостров от османските турци всички имена на топоними са били с български, гръцки и сръбски произход. Според Станилов след Освобождението е започнало унищожаването на османското културно наследство, защото балканските народи са виждали в него символ на омразното за тях владичество, което ги е откъснало от Европа, към която те винаги са принадлежали.  ", "date": "2018.06.06", "title": "\"В България има турци, и то твърде много\""}
{"url": "http://clubz.bg/68772-izkustven_intelekt_predskazva_puskaneto_na_qdreni_raketi", "text": "Пентагонът провежда изследвания за създаването на изкуствен интелект, способен да предвиди пускането на ядрени ракети, съобщава Нюз.ру. Агенцията цитира високопоставени военни, разговаряли с журналисти от Ройтерс. Пентагонът имал програма за търсене на НЛО Ако програмата завърши с успех, компютърните системи на военното министерство на САЩ ще могат да анализират огромни обеми данни и снимки от спътници със скорост, която е недостъпна за човешкия разум. И ако при това се окаже възможно да се направят изводи за подготовка на ядрен удар, то американските бойци ще разполагат с достатъчно време да унищожат ракетите на противника преди изстрелването им. Изкуствен интелект ще диагностицира счупване на китката През тази година програмите на САЩ за създаването на изкуствен интелект са финансирани с 83 милиарда долара - ръст от над три пъти в сравнение с предишни години. За сравнение целият военен бюджет на Русия е около 52 милиарда долара. На САЩ е над $700 милиарда. Изкуствен интелект помага за откриване на планети Първият прототип на системи, които следят ракетни пускови устройства, вече е във фаза на изпитания. Вероятно той може да бъде приет на въоръжение до няколко години. Но като цяло програмата е в начален стадий. Пекин влага 2,1 млрд. долара в център за изкуствен интелект По мнението на специалисти поверяването на управлението на ядрено оръжие на изкуствен интелект може да доведе до непредвидими последици заради техническа грешка. Освен това подобни програми водят до нова надпревара във въоръжаването с Русия и Китай, предупреждават експерти. Изкуствен интелект ще диагностицира счупване на китката Изкуствен интелект помага за откриване на планети Пекин влага 2,1 млрд. долара в център за изкуствен интелект", "date": "2018.06.06", "title": "Изкуствен интелект \"предсказва\" пускането на ядрени ракети"}
{"url": "http://clubz.bg/68771-di_velt_tlaskat_li_sasht_evropa_v_rycete_na_putin", "text": "И въпреки всичко в момента по отношение на Русия в рамките на ЕС Австрия в никакъв случай не е екзотика. Очевидни са все повече конструктивни събития между общността от държави и Москва. Преди близо две седмици на международния икономически форум в Санкт Петербург се появи виден европейски политик редом до Еманюел Макрон. Същият Макрон, който преди месец и половина съвместно със САЩ изстреля ракети срещу подкрепяната от Москва Сирия. На подиума беше и шефката на Международния валутен фонд Кристин Лагард. Малко по-рано германската канцлерка Ангела Меркел посети руския държавен глава. И германският външен министър летя до Русия. Също и немският икономически министър. И всичко това в рамките на миналия месец и преди на 31 май САЩ да заплашат с въвеждането на наказателни мита за внос от ЕС на стомана и алуминий и ЕС да заплаши с ответни мерки. Преди всичко новият подход на САЩ спрямо Иран в Европа провокира усещането, че администрацията на Тръмп започва да прекалява. И преди вниманието беше изострено, след като под натиска на Конгреса на 2 август 2017 г. Тръмп подписа новия закон за налагане на санкции CAATS и стана ясно, че САЩ могат да налагат санкции и спрямо европейски фирми, ако имат бизнес отношения със санкционирани руски предприятия. След като на 6 април т. г. последваха сурови санкции срещу двама руски топ олигарси, поне единият от които не е в особено близки отношения с Кремъл, от Брюксел до Москва се знае: САЩ явно са способни на всичко. И никой не знае кой ще е следващият. При засилващата се дипломация на визити западни икономически експерти съзират знак, че Европа предприема първи опити да се еманципира от свръхопекунството на САЩ. Но не са само посещенията, които демонстрират, че нещо се е задвижило и че във всички случаи икономиката търси всякакви пътища към Русия, след като търговията драматично се срина вследствие на двустранно наложените санкции след анексирането на Крим, според руските митници. През миналата година германо-руският търговски обмен се е повишил с 22,8 на сто до 50 милиарда долара, а между януари и март 2018 г. с още 22 на сто. Според германската национална банка Бундесбанк през миналата година германските преки инвестиции са възлизали на 1,6 милиарда евро. Не е само Германия. През изминалите месеци редица европейски държави и предприятия сключиха с Русия различни споразумения за търговия и сътрудничество. Изглежда в някои области има известни възможности за сближаване извън санкциите. Засилена е и комуникацията между европейците и Евразийския икономически съюз, начело на който е Русия, твърдят информирани източници. Европейците с гаснещ оптимизъм смятат, че извън политиката си на налагане на санкции и при геополитическите търкания с Москва САЩ не искат да загърбят бизнеса си с Русия. Така през тази година САЩ официално призоваха американските предприятия за пръв път от 2013 г. да участват масово в икономическия форум в Санкт Петербург, руския Давос. Европа е между два стола. САЩ целят да се постигне известна дистанция между Европа и Русия. Москва пък се радва на търкания между Брюксел и Вашингтон и много добре знае, че за европейците няма да е лесно обръщането към Путин. Руснаците с особено внимание следят поведението на ЕС по иранския въпрос. Следят и събитията около строежа на газопровода “Северен поток 2”. Още през 70-те години на миналия век САЩ искаха да блокират руските газови доставки за Германия, но не успяха. Почти половин година по-късно тенденцията е точно в тази посока.", "date": "2018.06.06", "title": "\"Ди Велт\": Тласкат ли САЩ Европа в ръцете на Путин?"}
{"url": "http://clubz.bg/68774-georgi_pyrvanov_turciq_napravi_golemiq_shlem", "text": "Турция направи Големия шлем. Тази констатация на президента Георги Първанов (2002-2012 г.) прозвуча в сутрешния блок на bTV в коментар за големите енергийни проекти, към които по думите му интересът се завръща.  Според него енергийните проекти са били спрени по политически причини, но сега се връщаме на енергийната карта на Европа.   \"Нелепо е и смешно да идеологизираме тези дебати (за АЕЦ \"Белене\" - б.р.). Има проучване на БАН, че няма никаква реална сеизмична опасност за Белене. Оттук нататък проектът може да бъде изгоден - нашата цена за АЕЦ „Белене” е една от най-ниските… Турците строят мощно, унгарците… и ще ни продават ток”, коментира още Първанов. Отпишем ли \"Белене\", отписваме НЕК В Турция руската \"Росатом\" започна строителството на първата турска АЕЦ \"Аккую\", а в Унгария с кредит от Русия се строи АЕЦ \"Пакш\".  \"Газ ще има през България, но транзитна. За хъба \"Балкан\" аз съм скептичен от самото начало. Това е красива идея, но няма газ…”, посочи Георги Първанов. Газ има. Пари нЕма. Няма и тромпети за Борисов \"Има вече заявени 4 инвеститора (в АЕЦ „Белене”), за мен е важното да е най-изгодният за България вариант. Но държа на държавното участие, защото е гаранция за сигурност и за защита на националния интерес”, каза още Първанов. Той обаче допусна, че проектът за Втора атомна може да бъде спрян \"от някой голям брат\", както е станало миналия път. \"Но не бих правил спекулации от това, това любвеобилно отношение, което демонстрират в Европа - но то е само за пред камерите и не ни носи нищо... това не е стилът на Изтока\", смята Първанов. Вместо АЕЦ \"Белене\" по-добре да отворим Царичинската дупка През януари 2008 г. като президент Първанов посрещна президента Владимир Путин в България и по време на визитата бяха подписани няколко споразумения - за петролопровода \"Бургас - Александруполис\", АЕЦ \"Белене\", газопровода \"Южен поток\", наречени от Първанов Голям шлем. Нито нефтопроводът, нито газопроводът ще бъдат реализирани. Тръбата до Александруполис поради икономическата си неефективност и екопоследици, \"Южен поток\" - поради несъответствието му с изискванията на Третия енергиен пакет на ЕС. Засега не е ясна и съдбата на Втора атомна, чийто рестарт правителството обяви, а парламентът се кани да разреши през тази седмица. ГЕРБ и \"патриотите\" с решение за рестарт на \"Белене\". В 5 точки Газ има. Пари нЕма. Няма и тромпети за Борисов Вместо АЕЦ \"Белене\" по-добре да отворим Царичинската дупка ГЕРБ и \"патриотите\" с решение за рестарт на \"Белене\". В 5 точки", "date": "2018.06.06", "title": "Георги Първанов: Турция направи Големия шлем"}
