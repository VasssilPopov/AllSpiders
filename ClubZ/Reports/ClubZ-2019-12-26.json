{"url": "https://clubz.bg/92241-huawei_ne_sme_poluchili_746_mlrd_ot_dyrjavata", "text": "Според американският в. \"Уолстрийт Джърнъл\" развитието и растежът на Huawei са благодарени на солидна финансова подкрепа от комунистическата власт в Китай. Huawei отрекоха това дн, съощи BusinessInsider. Huawei води дела, ако твърдиш, че е свързана с китайската държава Според изданието, китайският техногигант е получил 46 млрд. долара в заеми, 25 млрд. долара под формата на данъчни облекчения, 2 млрд. долара чрез продажба на евтина земя, и 1,6 млрд. долара грантове. Или общо 74,6 милиарда долара. От компанията считат, че вестникът \"за пореден път\" публикува \"неистини\" за компанията. Но не казват коя точно част е невярна. 5G в Европа ще се забави заради санкциите на САЩ срещу Huawei Huawei не отричат, че са получавали пари от китайската държава, но твърдят, че към тях няма специално отношение. Като една от най-големите и известни китайски компании в света, Huawei изпитва сериозни проблеми в последните години, особено след началото на търговската война между Китай и САЩ и притесненията относно сигурността на 5G мрежите, чиито най-голям производител са именно китайската компания. Huawei гони Samsung по продажби въпреки санкциите Това не попречи на Huawei да отбеляза небивал успех в повечето сфери на производство - техните смартфони са вторите най-продавани в света, а повечето държави в ЕС например ще ползват техните услуги за 5G. 5G в Европа ще се забави заради санкциите на САЩ срещу Huawei Huawei гони Samsung по продажби въпреки санкциите", "date": "2019.12.26", "title": "Huawei: Не сме получили $74,6 млрд. от държавата"}
{"url": "https://clubz.bg/92240-na_razdqla_timermans_napisa_lyubovno_pismo_do_britancite", "text": "Това пише заместник-председателят на Европейската комисия Франс Тимерманс в своеобразно \"любовно писмо\" до британския народ, в което обещава на всички британци, че ако някой ден пожелаят да се върнат в Европейския съюз, то там ще ги очаква сърдечно посрещане.  Писмото на бившия външен министър на Нидерландия е публикувано в британския в. \"Гардиън\".  Борис Джонсън пропусна \"Брекзит\" в коледното си послание Тимерманс разказва за дните си, прекарани в британското училище в Рим и за всичките си прекрасни спомени с Великобритания.  По-натам в писмото си Тимерманс разсъждава за различията между всички нации в ЕС и за това как те са източник на \"възхищение, изненада, дискомфорт, неразбиране, подигравки, карикатури и - да, любов!\" Той говори за скърбта си от разлъката на Лондон с блока и изразява мнението си, че предизвиканият от бившия британски премиер Дейвид Камерън референдум за излизане е бил просто ненужен.  Британският парламент одобри закона за Брекзит на първо четене Накрая Тимерманс завършва с поредно си обръщение към Великобритания и прави едно тъжно заключение: Британският парламент одобри закона за Брекзит на първо четене", "date": "2019.12.26", "title": "На раздяла: Тимерманс написа \"любовно писмо\" до британците"}
{"url": "https://clubz.bg/92231-alibaba_veche_struva_570_mlrd_dolara", "text": "Капитализацията на китайския интернет гигант \"Алибаба груп\" превиши 500 милиарда долара, което я извежда на първо място в Азия по този показател. Това съобщи днес японският вестник \"Никей\", цитиран от БТА. Анализатори на изданието отбелязват, че тенденцията за увеличение в цената на акциите на технологичните компании в азиатския регион ще се запази и през следващата година. Пазарната стойност на \"Алибаба\" в края на тази година възлиза на 570 млрд. долара, което е с 60 процента повече в сравнение с година по-рано. При \"Амазон\" увеличението на пазарната капитализация за последната година е 20 на сто. Джак Ма се оттегли от шефския пост на \"Алибаба\" Шефът на \"Алибаба\" се оказа комунист В световния рейтинг \"Алибаба груп\" заема седмото място - на едно стъпало под Фейсбук с капитализация 588 млрд. долара. Тази година \"Алибаба груп\" извърши вторичен листинг на Хонконгската фондова борса, при който привлече 12,3 млрд. долара. \"Алибаба груп\" е най-голямата китайска интернет компания, работеща в сферата на електронната търговия. Групата разполага със собствена електронна платежна система \"Алипей\" и има няколко дъщерни интернет платформи: \"Алибаба\", \"Алиекспрес\", \"Тимол\" и \"Таобао\", а също и дъщерни предприятия, занимаващи се с разработки в сферата на облачните технологии (\"Алибаба клауд\") и изкуствения интелект (\"Ей Ай лабс\"). По официални данни около 86 процента от приходите на \"Алибаба груп\" са от интернет търговия. Шефът на \"Алибаба\" се оказа комунист", "date": "2019.12.26", "title": "\"Алибаба\" вече струва 570 млрд. долара"}
{"url": "https://clubz.bg/92235-elena_joncheva_pred_shvejcarski_vestnik_pomognete_ni_gospojo_fon_der_lajen", "text": "България продължава да е най-корумпираната държава в ЕС, хората живеят в бедност, а журналистите са сплашвани и лишавани от възможност за работа. Тази картина на България описва българската евродепутатка Елена Йончева пред швейцарския вестник „Тагесанцайгер“. Тя настоява Европейската комисия да вземе по-строги мерки спрямо България. Евродепутатката описва и случая, в който според български журналисти олигарси, близки до премиера Борисов, са купили на негова млада приятелка къща за 800 000 швейцарски франка в Барселона. Тя посочва и че няма доказателства за това, а българската прокуратура не е отговорила на запитването й, затова сега очаква отговор от испанската. Европейският съд приел жалба на Елена Йончева Йончева разказва и за повдигнатите срещу самата нея обвинения в пране на пари. „Като журналистка правих документални филми за телевизията на един банкер, срещу когото по-късно бе повдигнато обвинение в пране на пари. Сега ме обвиняват, че парите, с които съм работила, са мръсни пари и е трябвало аз да знам за това. По тази причина се иска имунитета ми. В очите на хората сега и аз излизам престъпница“, казва тя. Журналистите с критически глас срещу управляващите нямат шанс за работа. Наложи се една от най-популярните журналистки в страната да заочне да кара такси, тъй като не й дават  да работи, разказва в интервюто още българската евродепутатка. Йончева: Мониторингът пада само заради обещанията на Юнкер Европейските средства за медии се разпределят от правителството. Който пише срещу него,  неполучава от тях, обяснява още бившата журналистка. На въпрос защо Еврокомисията критикува липсата на демокрация в Унгария и Полша, а мълчи за България, тя отговаря: „Това се питат и хората в България. Много са убедени, че е имало сделка между бившия шеф на ЕК Юнкер – той да си затваря очите, а българските евродепутати да подкрепят политиката му“, казва Йончева и се обръща с призив за помощ към новата председателка на Европейската комисия Урсула фон дер Лайен. Йончева: Мониторингът пада само заради обещанията на Юнкер", "date": "2019.12.26", "title": "Елена Йончева пред швейцарски вестник: Помогнете ни, госпожо Фон дер Лайен!"}
{"url": "https://clubz.bg/92239-policiq_i_demonstranti_v_honkong_se_sblyskaha_i_v_molovete", "text": "За трети пореден ден полиция и демонстранти влязоха днес в сблъсъци в търговски центрове в Хонконг, съобщи Франс прес, цитирана от БТА. Демонстрантите се събраха следобед в няколко мола в мегаполиса и скандираха лозунги срещу правителството и полицията. В един от търговските центрове силите на реда използваха лютив газ и спрей със синя боя срещу облечените в черно демонстранти, съобщи журналист на АФП от мястото на събитието. Полицията извърши много арести. С акциите си в натоварения за търговските центрове период между Коледа и Нова година демонстрантите целят да нанесат удар по икономиката и по този начин да окажат натиск върху местните власти и върху Пекин да изпълнят исканията им. Те настояват за разследване на случаите на полицейско насилие срещу протестиращи и за ненамеса на Пекин в свободите, обещани на бившата британска колония при връщането й на Китай през 1997 г.,отбелязва Ройтерс. Междувременно демонстрантите обявиха, че планират поредното си протестно шествие за първия ден от новата година. ", "date": "2019.12.26", "title": "Полиция и демонстранти в Хонконг се сблъскаха и в моловете"}
{"url": "https://clubz.bg/92223-qponiq_obesi_kitaec", "text": "Япония изпълни смъртна присъда за първи път от август насам, предадоха световните агенции, цитирани от БТА. Това е 39-ата екзекуция при управлението на премиера Шиндзо Абе. Тръмп иска 8 млрд. долара от Япония заради американските войници Присъдата беше изпълнена чрез обесване. Осъденият се казва Вей Вей и е китайски гражданин, участвал в убийството на японско семейство през 2003 г. Той бил в ареста от 2011 г. През 2003 г. Вей Вей и още двама китайски студенти обрали и убили 4-членно семейство във Фукуока. Вей Вей бил заловен веднага, а останалите двама избягали. Те се върнаха в Китай, но там били арестувани. Единият е бил осъден на смърт, а другия получил доживотна присъда.", "date": "2019.12.26", "title": "Япония обеси китаец"}
{"url": "https://clubz.bg/92151-obmislq_li_rusiq_da_prevzeme_belarus", "text": "Президентите на Русия и Беларус се срещнаха наскоро, за да обсъдят задълбочаването на икономическите връзки между двете страни, които са близки съюзници. В същото време в Минск се засилват опасенията, че Москва иска в крайна сметка да подчини своя съсед. Това се казва в статия на Асошиейтед прес, цитирана от БТА. Срещата в Санкт Петербург беше втората за този месец между руския президент Владимир Путин и дългогодишния му колега от Беларус Александър Лукашенко. Поздравявайки Лукашенко в началото на преговорите Путин заяви, че е постигнат известен напредък в уреждането на нерешените проблеми. Но руският министър на икономическото развитие Максим Орешкин каза след преговорите, че двете страни не са успели да намерят решение на ключови разногласия за петрола и газа. Преговорите предизвикаха протести на опозицията в Беларус, където мнозина се опасяват, че по-тесните връзки с Русия може да отслабят независимостта на Беларус. Подобни опасения бяха подхранени от анексирането на украинския полуостров Крим от страна на Москва през 2014 г. и подкрепата на Русия за сепаратисткия бунт в Източна Украйна. Путин и Лукашенко отново преговарят Над 1000 протестиращи се събраха в беларуската столица Минск, носейки плакати, на които пишеше \"Първо Крим, после Беларус\" и \"Спрете анексията!\" \n\tПутин, който този месец отбелязва две десетилетия на власт, е сдържан по отношение на политическото си бъдеще след края на сегашния му мандат през 2024 година. Той хитро се измъкна от прекия отговор на въпрос дали би могъл да удължи управлението си, като се прехвърли в нова управленска роля, заставайки начело на съюз между Русия и Беларус. Тази идея притеснява някои жители на Беларус. Полицията не се намеси в протичането на неразрешения протест, макар че обикновено беларуските власти разпръсват митингите на опозицията. През 1997 г. Русия и Беларус подписаха споразумение за създаване на съюз, което предвижда тесни политически, икономически и военни връзки, но не стига до създаване на обща държава. Лукашенко, който управлява Беларус в продължение на повече от четвърт век и не е особено толерантен към инакомислието, разчита на евтината руска енергия и руските заеми, за да укрепва икономиката в съветски стил на своята страна. След избори: 0 депутати на опозицията в парламента на Беларус Неотдавна Кремъл засили натиска над Беларус, повишавайки цените на енергията и намалявайки субсидиите. Руски представители казват, че Минск трябва да приеме по-близка икономическа интеграция, ако иска да получава по-ниски цени на руската енергия. Очевидно опитвайки се да получи отстъпки Лукашенко подчерта ролята на Беларус като военен съюзник на Русия и партньор в областта на сигурността - аргумент, който е използвал неведнъж в миналото, за да получи повече субсидии от Москва. Но руският президент показа, че подобни тактики няма да свършат работа този път. Той казва, че Беларус не може да получава петрол и газ на цените, на които Русия ги продава на вътрешния си пазар, ако не приеме тясна координация на икономическите и финансовите си политики и създаване на междудържавни структури. След избори: 0 депутати на опозицията в парламента на Беларус", "date": "2019.12.26", "title": "Обмисля ли Русия да превземе Беларус?"}
{"url": "https://clubz.bg/92226-borisov_ikonomicheska_policiq_da_iztyrbushi_vsichko_za_pernik_ot_a_do_q%C2%A0video", "text": "Премиерът Бойко Борисов, министърът на икономиката Емил Караниколов и зам.-министърът на регионалното развитие Николай Нанков пристигнаха тази сутрин в Перник, за да \"обследват\" ситуацията с водния режим в града и със загубите на огромна част от водата на язовир \"Студена\". Видео от срещата беше споделено на официалната фейсбук страница на премиера. На място беше и областният управител на Перник Емил Костадинов, който повтори тезата си, че проблемът е в остарялата водоснабдителна инфраструктура, която не била подменянан от 1954 година.  В Перник тече мътна вода от чешмите, трима със съмнения за ешерихия коли Освен това на терен работят вече и екипи на ВиК-Враца, очакват се екипи и от Стара Загора, които да подпомогнат процеса. От разговора на министрите с хората, които работят в Перник стана ясно, че само за един месец са станали със 150 повече аварии, отколкото преди, заради амортизирането на водоснабдителната мрежа. Освен това премиерът нареди веднага да се извика проектант за пречиствателна станция -  След като напусна Перник пък Борисов се отдаде на любимото си занимание - качи се на джипката и тръгна на инспекция по магистрала \"Струма\". Не пропусна да се учуди и на действията на медиите: Последва и интересен \"неофициален\" разговор с възрастен строител на магистралата. Човекът се оплака от ниската си пенсия, която била 210 лв. след 45 години трудов стаж, на което Борисов отговори: \"Действаме, действаме!\". Мъжът се похвали, че е бил герой на социалистическия труд, а премиерът отвърна: Малко по-късно Нова съобщи, че Главният секретар на МВР Ивайло Иванов е поел мащабното разследване за причините за водната криза. По разпореждане на премиера Бойко Борисов и на вътрешния министър Младен Маринов, Иванов е пристигнал в Перник в ранния следобед.", "date": "2019.12.26", "title": "Борисов: Икономическа полиция да изтърбуши всичко за Перник. От А до Я (ВИДЕО)"}
{"url": "https://clubz.bg/92228-policaj_osydi_mvr_za_katastrofata_s_bashtata_na_prezidenta", "text": "Дисциплинарно уволненият катаджия Митко Станков от Харманли спечели вчера делото срещу МВР. Върховният административен съд   за наложеното наказание на Станков . Решението е окончателно и с него изцяло се потвърждава това на Хасковския административен съд (виж - ТУК) от 4 април т.г. Областната дирекция е осъдена и да плати направените от Станков разноски по делото в размер на 1000 лв, съобщава Униформеният бе махнат от системата след вътрешна проверка на МВР по случая с пътния инцидент от лятото на 2018-а с участието на Георги Радев - баща на президента Румен Радев. Инцидентът стана на 17 август м.г. на кръговото в Харманли. Там 81-годишният Георги Радев се сблъска с електрическата триколка на Стефан Тодоров, който отнесе акт след пристигането на полицаите. Уволниха полицая, който не е санкционирал бащата на президента След няколко дни в публичното пространство се появиха записи от видеокамери, от които може да се проследи как е станал ударът.  Стефан Тодоров е диабетик и с влошено зрение. След произшествието бе с охлузвания на ръката, а по-късно няколко пъти заяви, че няма претенции към водача на колата.  Лично Главният прокурор тогава  Сотир Цацаров разпореди проверка по случая. След нея - в началото на септември, Георги Радев също бе санкциониран с акт, а Митко Станков бе уволнен дисциплинарно.", "date": "2019.12.26", "title": "Полицай осъди МВР за катастрофата с бащата на президента"}
{"url": "https://clubz.bg/92236-prezidentyt_na_irak_podava_ostavka", "text": "Президентът на Ирак Бархам Салех официално предложи оставката си на парламента на страната. Новината беше съобщена първо от местната телевия Al Arabiya и малко по-късно потвърдена от Reuters.  В своето обръщение към народните представители Салех отбелязва, че е убеден, че \"политическата и парламентарната дейност трябва да отговарят на най-висшите интереси на хората\".  Ако оставката бъде приета, то тя ще дойде в момент на тежка политическа криза и огромно социално напрежение. Партиите в страната не могат да се споразумеят кой да бъде кандидат за нов премиер на страната, а Салех отказва да назначи лице, за което е предварително ясно, че ще бъде отхвърлено от протестиращите граждани.  Иракският премиер подава оставка Най-сериозната кандидатура до момента беше тази на областния управител на Баста Асаад Ал-Едани, който беше подкрепен от смятаният за близък до режима в Иран лидер на местните милиции Хади Ал-Амири.  Протестиращите обаче държат на премиер, който да е независим от съществуващата в момента политическа класа. Така - в момента съдбата на президента е в ръцете на депутатите, които могат да приемат или отхвърлят неговото заявление за оставка.  Ирак беше обхванат от бурни протести още в началото на октомври, когато протестиращи, предимно млади и образовани мъже, поискаха преразглеждане на политическата система. Те смятат съществуващата за дълбоко корумпирана и поддържаща повечето иракчани в тежка бедност. При сблъсъците с полицията загинаха над 450 души.  Безредиците в Ирак продължават, нови 120 ранени Предишният премиер Адел Абдул Махди подаде оставка още преди един месец, но въпреки това остана на поста си до назначаването на нов министър-председател. Безредиците в Ирак продължават, нови 120 ранени", "date": "2019.12.26", "title": "Президентът на Ирак подава оставка"}
{"url": "https://clubz.bg/92233-za_10_godini_100_000_jertvi_na_vojnata_v_afganistan", "text": "Броят на цивилните жертви в Афганистан след 2009 г. надхвърля 100 000 души, съобщи пратеникът на ООН за тази страна Тадамичи Ямамото, предаде ДПА, цитирана от БТА. В тази бройка влизат убити и ранени. Данните са от 2009 г. насам, тъй като през тази година световната организация е започнала да води редовни отчети за цивилните жертви в Афганистан. ООН призова страните по конфликта в Афганистан да потърсят начин за намаляване на насилието. Талибаните, основната бунтовническа групировка, засега отказват да преговаря директно с правителството на Афганистан и вместо това водят преговори със САЩ. Метамфетамините печелят терен в Афганистан На Изток от Запада, на Запад от Изтока Междувременно осем афгански военни загинаха при нападения на талибаните в четири различни провинции, предават световните агенции.  Най-малко шестима войници бяха убити, след като бунтовниците взривиха кола бомба близо до армейски контролен пункт в северната провинция Балх тази сутрин, съобщи афганистанското министерство на отбраната. Трима войници са ранени. Тези сведения потвърди и местният съветник Ибрахим Хаир Андиш. Боевете в района продължават, хеликоптери провеждат операция, заявиха местни официални лица пред ДПА. В източната провинция Хост конвой на силите за сигурност стана мишена на атентат с крайпътна бомба.  Ранени са петима цивилни, заяви говорител на полицията. Властите в Хост обвиниха за взрива талибаните. В провинция Газни на югоизток при нападение на талибаните срещу контролен пункт в окръг Дех Як загинаха двама служители на силите за сигурност, съобщиха местни официални лица. В провинция Кундуз на север при боеве между талибаните и афганистанските сили в окръг Кала и Зал е ранен тежко войник, заяви пред ДПА съветникът Аминула Айдин. В понеделник войник на САЩ беше убит в Кундуз, докато американските и афганистанските сили се подготвяха за операция. На Изток от Запада, на Запад от Изтока", "date": "2019.12.26", "title": "За 10 години: 100 000 жертви на войната в Афганистан"}
{"url": "https://clubz.bg/92238-ananiev_v_pernik_nqma_epidemiq_ot_zarazeni_s_esherihiq_koli", "text": "Това я заявил днес министърът на здравеопазването Кирил Ананиев по време на посещение в болницата в Перник, където са настанени тримата до момента заразени пациенти. По-рано през деня беше потвърдено, че пациентите са приети със съмнения за зарязяване с бактерията. Причината - вероятно заради мътната вода, която тече от чешмите в един от местните квартали. Борисов: Икономическа полиция да изтърбуши всичко за Перник. От А до Я (ВИДЕО) Официално становище дойде и от РЗИ, която предупреди хората, че водата не е годна за пиене. Осигурява се бутилирана минерална вода, към града през целия ден пътуват и водоноски. От месец Перник е във воден режим. По-рано през деня там беше и премиерът Борисов, който нареди на Икономическа полиция да разследва причините са изгубената вода.   Ананиев е уверил, че наблюдава положението от 24 декември, когато е получил първите сигнали, че има съмнения за зараза.  В Перник тече мътна вода от чешмите, трима със съмнения за ешерихия коли Министър Ананиев е посетил пернишкия квартал \"Проучване\", където са четирите блока с нарушено качество на водата. В Перник тече мътна вода от чешмите, трима със съмнения за ешерихия коли", "date": "2019.12.26", "title": "Ананиев: В Перник няма епидемия от заразени с ешерихия коли"}
{"url": "https://clubz.bg/92237-turski_syd_blokiraneto_na_uikipediq_e_narushenie_na_svobodata_na_izrazqvane", "text": "Турският Конституционен съд е постановил, че блоирантео на достъпа до онлайн платформата \"Уикипедия\" в страната е грубо нарушение на свободата на изразяване на гражданите, съобщава днес Ройтерс. Частичната забрана за достъп до сайта беше въведена през 2017 г., когато властите обвиниха платформата, че е публикувала съдържание, което отбвинява Турция във връзки с терористични организации.  Според местните медии, новото решение на Конституционния съд ще задължи правителството да преразгледа това законодателство.  Турция спря достъпа до Уикипедия Припомняме, че преди две години в \"Уикипедия\" бяха публикувани две статии, които свързваха Турция с джихадистки групировки, действащи основно в Сирия. Последва медиен скандал и мигновена реакция от правителството, което обвини платформата, че \"спомага за компроматната кампания срещу страната на международната сцена\".  Днешното решение е взето с 10 гласа \"за\" и шест \"против\".", "date": "2019.12.26", "title": "Турски съд: Блокирането на \"Уикипедия\" е нарушение на свободата на изразяване"}
{"url": "https://clubz.bg/92224-turciq_se_priblijava_kym_voenna_namesa_v_libiq", "text": "Турският президент Реджеп Тайип Ердоган е утвърдил меморандума за военно сътрудничество между Турция и правителството на националното съгласие на Либия. За това свидетелства публикация днес в турския Държавен вестник (\"Ресми газете\"), предаде ТАСС, цитирана от БТА. Либия поиска военна помощ от Турция По този начин от страна на Турция документът е окончателно ратифициран. По-рано споразумението получи одобрение от парламента и от комисията по международни отношения на Турция. Турция е готова да се намеси военно в Либия Споразумението за военно сътрудничество беше подписано в Истанбул на 28 ноември. То предвижда обучение и подготовка на военнослужещи и укрепване на отношенията между военните на двете страни. Беше подписан и меморандум за взаимно разбирателство между Турция и Либия за разграничаването на морските зони между двете страни, което породи рязка реакция от страна на Гърция. Ердоган даде да се разбере, че се подготвя да изпрати войски в Либия, в помощ на международно признатото правителство в Триполи, предаде Блумбърг. \n\t \n\tЕрдоган пристигна вреча в Тунис в необявено предварително посещение, по времето на което е възможно да се срещне с представители на съседна Либия. \n\t \n\tТурският президент каза, че разговорите му с международно признатия премиер на Либия Файез ал Сарадж, който оглавява правителството на националното съгласие, трябва да се разглеждат като  . САЩ искат да преговарят с Русия за мир в Либия „Ако има покана, ние разбира се ще я разгледаме“, заяви Ердоган по време на съвместна пресконференция с новия президент на Тунис Каис Сайед. Той искаше да каже, че ако Триполи помоли за военна помощ, Турция ще изпрати контингент. \n\t \n\tЕрдоган каза, че в Либия се бият и много чужди наемници, включително 5000 от Судан и 2000 от руската частна армия „Вагнер“. Силите на Хафтар, които контролират Източна Либия, имат подкрепата на Русия, Франция, Обединените арабски емирства, Египет и Саудитска Арабия. Турция е готова да се намеси военно в Либия САЩ искат да преговарят с Русия за мир в Либия", "date": "2019.12.26", "title": "Турция се приближава към военна намеса в Либия"}
{"url": "https://clubz.bg/92227-bylgarin_zagina_pri_tejka_katastrofa_v_germaniq", "text": "Българин е загинал при тежката катастрофа в Германия навръх Коледа. Инцидентът е станал на магистралата А1 край градчето Холдорф, предава бТВ. Според информация на германската телевизия RTL двете коли са се ударили челно и след това са се подпалили. Двамата шофьори - мъж и жена, са били блокирани в колите и са изгорели. 34 българи ранени при автобусна катастрофа в Германия По информация на телевизията загиналият е от село Търновци, област Силистра.  В момента приятелите на младежа в Германия организират благотворителна среща в Хамбург, в опит да съберат достатъчно средства за погребението.  Причината за сблъсъка още не е изяснена, но полицията разследва случая. ", "date": "2019.12.26", "title": "Българин загина при тежка катастрофа в Германия"}
{"url": "https://clubz.bg/92229-navalni_otnovo_e_arestuvan", "text": "Полицията задържа руския опозиционен политик Алексей Навални при претърсване днес в московския офис на организацията му \"Фонд за борба с корупцията\", съобщи в социалните медии неговата говорителка, цитирана от Ройтерс и Франс прес, предава БТА. Малко преди това опозиционерът публикува видеоклип, на който се вижда как разбиват вратата на Фонда с бормашина и електрически трион. Фукуяма: Възхищавам се на Навални Алексей Навални номиниран за наградата \"Сахаров\" Нарочно са избрали днешния ден, понеже Алексей щеше да говори в своя онлайн канал, каза Ярмиш. За момента няма коментар от страна на властите за претърсването и ареста. Малко по-късно Навални беше освободен. Последното такова претърсване на офисите на Навални, както и на свързани с него лица, беше само преди 20-а дни - на 12 декември. През годината той беше арестуван няколко пъти за по 30 дни, получи обвинение за пране на пари, а негови сметки бяха блокирани.  През септември пък активистът и виден опозиционер беше номиниран за наградата \"Сахаров\", която се присъжда всяка година за свобода на мисълта. Алексей Навални номиниран за наградата \"Сахаров\"", "date": "2019.12.26", "title": "Навални отново е арестуван"}
{"url": "https://clubz.bg/92242-dps_pochete_jertvite_na_vyzroditelniq_proces_video", "text": "Това заяви днес председателят на Движението за права и свободи по време на възпоменателен митинг в село Могиляне за жертвите на \"Възродителния процес\". Тази година се навършват 35 години от трагичните събития.  На организирания митинг се събраха стотици хора, които чуха думите на Карадайъ и на другите оратори от Движението. Те говориха пред паметника \"Тюркян Чешма\". Тя е изградена в чест на загиналите на 26 декември 1984 г. - 17-месечната Тюркян, 45-годишната Айше Хасан и 43-годишният Муса Якуб. Карадайъ заяви, че събитията от тези дни трябва да намерят място в учебниците по история Председателят на ДПС обяви, че и днес имало политици, които се опитват да премълчават тази история, но те \"са хора с гузна съвест\".  Карадайъ подчерта, че на този площад има все повече християни, а не само мюсюлмани. Така стана и с общините в България. ДПС разшири своята география и присъствие в местната власт, за което бих искал да ви благодаря и да ви поздравя, заключи лидерът.    ", "date": "2019.12.26", "title": "ДПС почете жертвите на \"Възродителния процес\" (ВИДЕО)"}
{"url": "https://clubz.bg/92232-21_neshta_koito_pomagat_poveche_ot_bylgarskata_koleda", "text": "\"Българската Коледа\" изглежда хубава инициатива. Хора и компании даряват средства за деца, които имат нужда от спешно лечение и за болнични заведения, които имат нужда от спешно преоборудване. Но за съжаление не става ясно какво правят политиците там. Ролята на политиците е друга. Те взимат заплати, за да организират така системата, че да няма нужда от благотворителни кампании. Ето 21 полезни неща, които политиците биха могли да правят, вместо да се снимат до хора, които даряват: 1. Да кажат защо системата на здравеопазването не е реформирана. \n\t2. Да кажат как точно се изразходват 4 милиарда от здравни осигуровки на годишна база. \n\t3. Да намалят администрацията, за да освободят средства за лечение на деца. \n\t4. Да възстановят Фонда за лечение на деца. \n\t5. Да направят нормална модерна Детска болница, а не да преустрояват стар ковчег. \n\t6. Да направят така системата на здравеопазването, че доктори и медицински сестри да не бягат от България. \"Българската Коледа\" събра 1,9 млн. лв. за лечението на деца Българската Коледа 2018/19 - за децата с тежки заболявания и увреждания Това са само някои от нещата, които биха могли да правят българските политици. Ама не искат. По-добре им е да се снимат до хора, които даряват... Да се дарява е добре. Но да се премахне причината да има нужда от дарения, е истинската задача. Да се промени системата е истинската отговорност към децата. И честит ден на бащата! :) Усмихнат ден!  Българската Коледа 2018/19 - за децата с тежки заболявания и увреждания", "date": "2019.12.26", "title": "21 неща, които помагат повече от \"Българската Коледа\""}
{"url": "https://clubz.bg/92218-medijni_skandali_2019_dezorientaciq_na_auditoriqta", "text": "Тази година медийните скандали не бяха нито малко, нито малки. Разбира се, най-големият си остава ниското ниво на свободата на словото в България (последни не само в ЕС). Познатият довод, че не е така, след като всеки може да говори публично каквото си иска, включително и колкото си иска да критикува властта, е верен, но не е довод. Защото свободата на словото се измерва не с казаното в медиите, а с това доколко то помага на гражданите да си създадат мнение за събитията и проблемите на обществото, в което живеят. И по този начин да формират обществено мнение, което в либералните демокрации управлява управляващите. При съвременните комуникативни технологии вече трудно можеш да скриеш нещо от тях, но можеш да им го представиш така, че те да не разберат какво всъщност е то. „Българските медии в танца с Мефистофел – кой печели и кой губи“ Христоматиен пример, до голяма степен местно откритие, в това отношение е организирането на контрапротести с цел да бъдат медийно отразени (най-новите им варианти бяха при избора на нов главен прокурор). Функцията им е вечер, когато зрителят седне пред телевизора, да не прави избор между позицията на тези, които протестират, и на тези, срещу които протестират, а между позицията на тези, които протестират и на тези, които протестират срещу протестиращите. Вкарва се играч, извън оста на реалния конфликт, който да отдалечи общественото мнение от причините за първоначалния протест. Но дори не са необходими толкова целенасочени стратегии за отклоняване на вниманието. Достатъчен е общият, хибридният характер на медийното съдържание, в което се смесват важно и маловажно, сериозно и развлекателното, аналитично и жълто, докато аудиторията „му изпусне края”. По тази линия почти престанаха в сутрешните телевизионни блокове да се водят горещи разговори по политическия дневен ред на обществото. Сега там надълго се обсъждат битови неудачи, здравословни проблеми и любовни драми на тъй нар. обикновени хора, а напоследък дори се четат писмата на децата им до Дядо Коледа. Което съвсем не значи, че качествената журналистика се е пренесла във вечерния програмен пояс.  Тръмп май би предпочел българския пример за укротяване на медиите * Сериозен принос към дезориентацията на аудиторията има и хибридната война, в която Кремъл влага мощни пропагандни ресурси и чиито фронтоваци у нас имат „запазено място” и в онлайн, и в офлайн платформите. Вярно е, че властите тази година за първи път направиха знакови жестове – срещу обявяването на Съветската армия за освободителка и срещу използването на организираното русофилство за шпионска централа. Но това не ограничи медийното влияние на Кремъл, а даже обратното – предизвика проруска защитна кампания, в която шефът на русофилите Малинов стана главен телевизионен герой. Като прибавим и честото пренебрегване на един от основните журналистически стандарти – управляващите задължително да са поставени в ситуация на медиен дискомфорт, става ясно защо сме на опашката по свобода на словото и защо в 2019-а няма да мръднем от там. Още повече, че тази година се случи нещо невиждано досега, което кой знае къде ще ни запрати в класациите – за пет часа спря излъчването на програма „Хоризонт” на БНР. Прокуратурата доказа, че не е имало техническа или каквато и да е друга обективна необходимост за подобна профилактика. Което потвърди хипотезата, че на профилактика са били подложени неудобни гласове. Програмата е замлъкнала в несръчен опит да се попречи на журналистите да реагират в ефир срещу свалянето от ефир на колежката им Силвия Великова. На генералния директор му се наложи да се раздели с наскоро придобития си пост, но с неговото отстраняване затихна и скандалът преди да отведе до задкулисните фигури, които са му дали поръчката. Защото едва ли някой вярва, че той сам се е решил на такива драстични цензорски действия. Рашидов с нова идея: депутатите да назначават директорите на БНТ и БНР През отминаващата година беше отстранен шефът и на другата обществена медия – Константин Каменаров. Тази „редушка” по високите етажи на БНТ и БНР, извън конкретните перипетии, говори за обезценената роля на генералния директор и превръщането му в жертва на чужди игри. Докарахме го дотам, че в започналата подготовка за ревизия на медийния закон в НС се възроди идеята генералните директори, както далеч преди влизането ни в ЕС, да се избират не от политически независим орган, а от самото НС. Аргументът, че след като така и така медиите и регулацията им ще са политически зависими, по-добре ще е шефовете им да ги определя направо политическа институция, е все едно, ако пътищата ни са лоши, да караш направо през полето. Друго шумно обсъждано събитие през годината с отрицателен знак за свободата на словото бе изчезването на „Шоуто на Слави” от ефира на БТВ. Истина е, че то отдавна се бе превърнало в „черна борса” на символни капитали – трупаше ги в най-гледаното време на най-гледаната телевизия и ги „продаваше” на политическия пазар. Етиката на публичните роли изискваше Слави най-после да направи избор, което пак не се състоя. Напусна БТВ, за да създаде и партия, и партийна телевизия. Впрочем, втората такава за тази година, след телевизията на БСП. Като сложим в сметката и трите телевизии на националистите – СКАТ, „Алфа” и „България 24”, а донякъде и телевизия „Европа”, която е „ефирен гард” на ГЕРБ, ще стане ясно колко сме се отдалечили от времето, когато плурализмът на гледните точки беше неписано правило за всяка електронна медия (тогава бяхме със 70-80 пункта по нагоре в класациите за свобода на словото). В резултат сега имаме още една партийна телевизия, вместо едно шоу, което при цялата му спорност си позволяваше остро да критикува властта в най-популярната национална медия. И е много вероятно да бъде заместено от приемлив за всички развлекателен формат. Адвокати към Гешев: Може ли прокурор да говори за партии и медии Изреждането на въпросите, които медийните скандали на 2019-а повдигнаха, може да продължи още дълго… Защо се оказа, че чешкият милиардер Петр Келнер, според решението на КЗК, не може да придобие НТВ, но БТВ може? Трябваше ли нашата журналистическа колегия да чака ПИК да пусне компромата с „голите снимки” на приятелката на кандидата за кмет на София Борислав Игнатов, за да се сети, че има медии, които нямат право да се наричат така? Поведението на Сидеров в „Референдум” не е ли достатъчно основание да се промени регламента на предизборните кампании, за да не са журналистите „безгласни букви” пред политиците? Може ли накрая вината за изтичането на лични данни от НАП удобно да падне върху разследващата журналистика? И т.н. Отговорите - в следващия брой на вестник „К” (бивша „Култура”). Който вече не излиза. Тръмп май би предпочел българския пример за укротяване на медиите * Рашидов с нова идея: депутатите да назначават директорите на БНТ и БНР Адвокати към Гешев: Може ли прокурор да говори за партии и медии", "date": "2019.12.26", "title": "Медийни скандали 2019: дезориентация на аудиторията"}
{"url": "https://clubz.bg/92221-sasht_namaliha_iskaniqta_si_za_voennite_razhodi_na_yujna_koreq", "text": "САЩ са преразгледали позицията си в преговорите за подялба на военните разходи с Южна Корея, отказвайки се от искането си за петкратно увеличение на участието на Сеул, съобщи южнокорейският в. \"Чосон илбо\", цитиран от ТАСС. Според вестника, който се позовава на дипломатически източник, страните са започнали да сближават позициите си и сега обсъждат не голямо увеличение на внасяната от Южна Корея сума за издръжка на американския военен контингент в страната. Дипломатът е казал, че окончателно споразумение е възможно да бъде сключено през февруари 2020 г. Според него американската страна е стигнала до заключение, че исканото увеличение до почти 5 млрд. долара е прекалено и сега се обсъжда повишение от 10 до 20 процента, както и увеличаване на покупките на американско въоръжение от Южна Корея. Южна Корея готова да плати близо милиард на САЩ за сигурността си С идването си на власт президентът на САЩ Доналд Тръмп започна да настоява за увеличаване на вноската на Сеул за издръжката на американския контингент. През 2019 г. южнокорейските разходи за обща отбрана бяха повишени с 8,2 процента на 915 млн. долара. През ноември Вашингтон поиска от Сеул да увеличи дела си почти петкратно - на 4,7 млрд. долара. Оттогава двете страни преговаряха няколко пъти, но не успяха да сключат споразумение. Американски войници в Южна Корея има от времето на Корейската война (1950-1953). Условията за присъствието им са уредени от подписано на 26 януари 1950 г. от двете страни споразумение за помощ за взаимна отбрана. Понастоящем в южната част на Корейския полуостров има 28 500 американски военни. БТА", "date": "2019.12.26", "title": "САЩ намалиха исканията си за военните разходи на Южна Корея"}
{"url": "https://clubz.bg/92220-v_pernik_teche_mytna_voda_ot_cheshmite_trima_sys_symneniq_za_esherihiq_koli", "text": "Водната криза в Перник премина на ново ниво. След като от месец насам градът е на воден режим, сега става ясно, че и тази вода, която все пак стига до гражданите, може да се окаже опасна. След проверка на местното РЗИ за качеството на водата в два квартала се появи съмнение за наличие на бактерията ешерихия коли, предава бТВ. От болницата в града потвърдиха пред телевизията, че трима души са приети със съмнения за заразата.  Резултатите ще бъдат потвърдени през другата седмица, но от РЗИ предупредиха, че към момента водата не е годна за пиене.  Заради водната криза започва проверка на \"Стомана\" Перник  \"Демократична България\": Перник не е локален проблем, а национална криза Болните живеят в един и същи блок от квартал \"Проучване\", където е открита заразата на водата. Водоподаването към два от блоковете е спряна. Осигурени са водоноски и минерална вода за живущите. Започнала е подмяна на проблемния участък от водопроводната мрежа, обясниха от ВиК пред бТВ. Предстои подмяната на водопроводата, след това неговото обеззаразяване и последващо пускане в експлоатация.  Хора от квартала свидетелстват, че мътна вода тече от чешмите им поне от седмица. И други имали стомашни проблеми, но не са потърсили лекарска помощ и се лекуват сами. Борисов: Икономическа полиция да изтърбуши всичко за Перник. От А до Я (ВИДЕО) Междувременно премиерът Бойко Борисов пусна видео на живо в своя Facebook профил, от което става ясно, че той е на място в Перник, за да следи обследването за загубите на вода в общината. Заедно с него на терен са и зам.-министърът на регионалното развитие и благоустройството Николай Нанков и министъра на икономиката Емил Караниколов.  \n\t  \"Демократична България\": Перник не е локален проблем, а национална криза Борисов: Икономическа полиция да изтърбуши всичко за Перник. От А до Я (ВИДЕО)", "date": "2019.12.26", "title": "В Перник тече мътна вода от чешмите, трима със съмнения за ешерихия коли"}
{"url": "https://clubz.bg/92215-ilhan_kyuchyuk_ne_biva_da_se_gleda_na_zapadnite_balkani_kato_na_zadniq_dvor_na_es", "text": "- Решението бе оповестено преди два месеца на разширено бюро на Комисията по външна политика по предложение на европейските либерали – моята политическа група.  Докладчикът обобщава позицията на Европарламента. Всяка политическа група има докладчици в сянка. И на базата на определени критерии, които имат за цел да допринесат за демократичното развитие на Република Северна Македония, всяка от политическите групи ще има своите предложения. Туск: Скопие и Тирана са готови за преговори. Други страни не са Моят ангажимент е да изготвя един много солиден политически текст, който да консолидира позицията на ЕП. Като в същото време той бъде много обективен, реалистичен, на базата на видяното, проученото, информацията, която ми е предоставена от колегите и систематизирана в един много политически документ, какъвто е докладът. - Най-вероятно в средата на 2020 г. - през май или юни. Но преди това ще има т.нар. минидоклад за Северна Македония и Албания, който ще оценява развитието на двете държави основно върху критериите, залегнали в големия доклад. Но акцентът ще бъде поставен върху демократичното развитие, по-специално върховенството на закона и борбата с организираната престъпност и корупцията. - Още не са оповестени всички. Може и да има. - Не бих казал. Аз имах моята много категорична позиция. Изразих я пред медии в България и Северна Македония, а и пред европейски медии. На този въпрос съм отговарял пред всички по един и същи начин. Историята е за историците, България и Северна Македония имат много допирни точки, обща история, общи ценности. Струва ми се, че имат и общи, споделени европейски ценности. И много ми се иска историческите оценки да ги оставим на историците. Нашата роля като политици е да изграждаме бъдещето, което има отражение за много поколения напред. И трябва да бъдем отговорни пред този процес. - Имаше предложение по време на Европейския съвет  , прокарано от президента Макрон. Но и други държави бяха на същата позиция – да кажем Дания, Холандия. Макрон обвинен, че отваря Западните Балкани за нежелателни влияния Но вижте, според мен темата стои по следния начин. Явно е, че има необходимост от реформа на демократичния процес. От това да се реформира преговорният процес. Защото виждаме, че в някои държави от региона колкото по-дълго продължава този преговорен процес, толкова демокрацията се влошава и основни демократични принципи изостават в сравнение с европейските. - Това е при неяснотата на този процес. В момента едно на друго се противопоставят две течения. Едното е дали да има разширяване на ЕС. А другото – дали да има задълбочаване на реформите в самия Съюз. Ние казваме, че има необходимост и от двете. Ако има разширяване на ЕС, това ще допринесе за по-голямата глобалната му роля. В същото време необходимостта от реформи е много категорично изразена. Европейските граждани а последните избори ни го казаха много директно:  Европа не живее в този комфорт, в който живееше преди 15 или 20 години. Има сериозно и икономическо, и политическо присъствие на други страни и те играят своята значима роля по отношение на енергийната сигурност, на миграцията, на глобалните икономически, социални и екологични тенденции. По този начин искам да кажа следното. Има необходимост от реформиране на преговорния процес. Но този реформа трябва да бъде съпроводена с участието на държавите от Западните Балкани. Ако те не участват, рискуваме – колкото и добър алгоритъм, каквато и методология да излезе от Еврокомисията - просто да няма по-различен резултат или той да бъде по-лош. - Има много сериозна опасност. И тя е налице. Имаме голяма умора и разочарование у политическите елити в държавите от региона, също и от страна на гражданите. Цатова нашето искане към Съвета е през следващите месеци, най-късно до началото на февруари 2020 г., да бъде изготвена методология. Има едно френско предложение. Но в същото време тече още едно паралелно предложение на някои държави от Вишеградската четворка, Австрия, Словения, Италия. Трябва да се видят плюсовете и минусите на всички предложения. И на базата на това да се изготви обща методология. След което до края на март трябва да се даде ясен сигнал на държавите от Западните Балкани – дали продължаваме по един нов път, но с ясна пътна карта, където се вижда бъдещето им в ЕС, или просто казваме, че ние към настоящия момент не сме способни да отговорим на техните очаквания и преговорният процес не трябва да продължава. Със сигурност ние трябва да бъдем на висотата на нашите обещания. Ако обещаем нещо като съюз, трябва да сме готови да изпълним това обещание. - Не бих казал. Това е позицията на Европарламента. Той категорично подкрепи присъединяването на Северна Македония и Албания. Еврокомисията, която разполага с много по-задълбочен инструментариум, и като власт, и по отношение на експертизата, също се присъедини към нашето мнение.п За съжаление, Съветът бе на друго мнение. И тук идва друг голям проблем. Когато трябва да бъде взето решение с единодушие, винаги има риск една държава да го блокира. В същото време следващият проблем е налице. Иа три институции, оформящи институционалния триъгълник на ЕС. Макар две от тях да са на едно мнение, третата, която има властовата функция – в случая Съветът – може да блокира едно или друго решение. - Нямам информация активно да сме участвали в изготвянето на следващата методология на Еврокомисията. България игра ключова роля по време на своето председателство на ЕС през първата половина на 2018 г. Темата за Западните Балкани беше поставена на масата и поддържана дълго време. Но, за съжаление, през последните няколко месеца виждам, че има леко отстъпление от темата. - Те гледат на Северна Македония много по-благосклонно, отколкото на Албания. И биха се съгласили на един вариант на разделяне на двете държави. За тях това е по-добрият и по-приемлив вариант. Но като цяло пред тях стои въпросът за реформата на ЕС. Обяснението им е, че загубата на демократичен политически терен във Франция се дължи на нереформирания Европейски съюз. И нека не забравяме, че президентът Макрон дойде на власт най-вече с обещанието на реформира социалната система във Франция. Към днешна дата това не се случва. - Моето мнение е, че всички държави от Западните Балкани трябва рано или късно да бъдат част от ЕС. Разбира се, всички не могат да влязат заедно. Макар че, ако ме питат кой е най-голямото ми желание, то е именно това – още утре всички от региона да бъдат в Съюза. Но реалността е друга. Тя не винаги съвпада с моето желание. Ако днес в Северна Македония има по-голяма политическа стабилност в сравнение с Албания, от опит знам, че нещата след два месеца могат да изглеждат по различен начин. Не бих искал да давам категорични оценки. Струва ми се, че с оглед на обвързаността на държавите от региона, на мултиетническия характер на всички държави едно разделяне не би допринесло за подобряване на демократичните процеси в двете страни. ЕС: Босна не изпълнява главния критерий за членство - Не, не трябва да я чакат. Но в Босна от доста време стои един важен въпрос. Дейтънското споразумение само по себе си й донесе мир. То изигра ключова роля. Но в същото време през последните години при тази федерализирана структура и тежка бюрокрация на Босна това споразумение определено не води до добри резултати. И на последните избори за президент на страната тази тема бе част от дискусиите, макар и леко плахи. - Явно е, че има много голяма разлика в развитието между Босна и Косово, от една страна, и Черна гора и Сърбия, които по старата методология успяха да затворят доста преговорни глави. От друга страна, Северна Македония и Албания също заявиха желание за присъствие на европейската карта. И в този смисъл ми се струва, че няма как да разглеждаме всички държави по един и  същи начин. Определено нашата цел трябва да бъде ясен хоризонт за държавите от Западните Балкани. Не бива да ги изоставяме и не бива на тях да се гледа като на задния двор на ЕС, а по-скоро като на интегрална част от него. Макрон обвинен, че отваря Западните Балкани за нежелателни влияния ЕС: Босна не изпълнява главния критерий за членство", "date": "2019.12.26", "title": "Илхан Кючюк: Не бива да се гледа на Западните Балкани като на задния двор на ЕС"}
{"url": "https://clubz.bg/92209-2020_golemiq_brat_idva_na_vlast_v_kitaj", "text": "Преди няколко години комунистически Китай започна да превръща този фантастичен хорър в реалност. Първите новини за т.нар. система за социален кредит, които се появиха още през 2014 г., не бяха възприети сериозно – дори не бяха отразени веднага в световните медии. На пръв поглед идеята да следиш поведението на всеки един гражданин изглеждаше абсурдно в съвременния свят. Но всъщност именно модерните технологии направиха това възможно. Ако трябва да бъдем обективни, описаното в \"1984\" от Оруел е технологично невъзможно да се случи в края на миналия век. Беше невъзможно дори само преди десетилетие. Развитието на световната мрежа, на компютърните процесори, разрастващата се система от камери и възможности за наблюдение, обединяването и индексирането на огромни бази данни – без всичко това СССР например можеше само да си мечтае за онова, което Китай постига в момента. Може ли Макао да замени Хонконг в сърцето на Китайската комунистическа партия?  Всъщност имат. И първоначалната идея в Китай на пръв поглед не се различава сериозно от американската. Накратко – всичко започва като начин в една огромна държава да се следи кой има дългове и кой не. През 2013 г. върховният съд на Китай започва черен списък на длъжниците с 32 000 имена. Нуждата от това се налага поради многото дела за многократни кредити, които се оказва, че определени хора вземат, местят се в друг край на страната, вземат нов кредит и... така. В началото на новото хилядолетие Китай е в икономически подем и иронично за държавата с най-древна администрация в бюрократичен хаос. Тогава се разработва мрежова система за следене на социалните услуги – тя позволява на администрацията да комуникира по-лесно и да обменя информация ефективно, както и на управляващите да анализират и разбират по-добре на регионално ниво нуждите и проблемите в системата. Но и дава възможност за по-добро наблюдение на индивида. Това прераства в кредитната система, а през 2015 г. и в проекта за \"социален кредит\". В това словосъчетание не се съдържа единствено способността на гражданина да вземе заем и да го изплаща, т.е. неговото икономическо поведение, а и неговото морално такова – дали е добър гражданин, дали е патриот, дали уважава възрастните, дали работи усилено – дали е добър социалист. Според представите на Китайската комунистическа партия, разбира се. В самия Китай пропагандната машина си поставя идеална цел – да възстанови доверието между китайците. То е ерозирало в продължение на десетилетия – първо заради Културната революция на Мао, а после – вследствие на по-бруталните форми на комунистическия режим в по-ранните му години. Като всеки тоталитарен режим и този обръща съсед срещу съседа, приятел срещу приятеля, дори брат срещу брата. Целта на новата система е именно да върне доверието на хората едни към други и да създаде уж неутрална страна, която да определя кой заслужава това доверие. Китайската компартия – нарушител № 1 на човешките права в света В китайската преса финансовият елемент дори е зарит под псевдоидеалистичните подбуди и не се споменава често. Когато това все пак се прави, се подчертава нуждата от доверие – в страната създаването на бизнес, нещо, което комунистите окуражават през последните десетилетия, е изключително рисково, тъй като половината от подписаните договори не се спазват. Да започнем с едно-две малки села с по стотина хиляди души… Ако Борис Джонсън, след като излезе от ЕС, реши да приложи подобна система в Обединеното кралство, това ще е тежка задача – но не и непосилна. Все пак на Острова живеят само някакви си 66 милиона души. Т.е. по-малко от населението на Шанхай, Пекин, Гуангжоу и Шенджен, взети заедно. 18% от хората по света живеят в Китай, или 1,4 млрд. души. Повече от 100 китайски града имат над милион население. Затова и бе напълно естествено системата за социален кредит да започне да се тества в подбрани места. Тези тестове се възлагат първоначално на 8 компании, сред които Sesame Credit, собственост на Алибаба, Tencent, собственик на социални мрежи, производител на компютърни игри, интернет гиганти като Didi Chuxing и Baihe.com, компании за споделени пътувания и онлайн запознанства. IT специалистите в тях са ключова част от разработката на програмата. Този кръг бързо се разширява поради нуждите на системата и в момента десетки компании да участват в проекта. През 2017 г. 137 компании следят кредитния рейтинг. В Китай: задължително сканиране на лицето при нова СИМ карта Тогава се избират и \"градове модели\" за новата система, сред които Хангджоу, Нанджин, Ксиамен, Ченгду, Сужоу, Ронгченг и други. Концепцията се е разраснала и вече включва много повече. Над дузина характеристики влизат в досието на китайския гражданин – дали е женен, дали има деца, дългове, семейство, жилище… Но също така дали партньорът му, родителите му, приятелите му са граждани с висок рейтинг, какво купува, какво продава, какво пише в социалните мрежи… Купуването на памперси показва отговорно поведение и се награждава с по-висок социален рейтинг. Игра на компютъра десетки часове седмично показва безотговорност и се наказва. Ако не спреш на пешеходната пътека, получаваш глоба, но и рейтингът ти спада. Ако твой приятел има нисък рейтинг, честата комуникация с него (в социалните мрежи или по телефона) се отчита, измерва и това влияе на твоя кредитен рейтинг. Ако пуснеш Мечо Пух до Си Дзинпин онлайн – нещо вече недопустимо в Китай сред поредица от шеги към китайския лидер, – социалният ти рейтинг спада. Ако възхваляваш комунистическата партия, рейтингът ти се качва. Гърция - троянски кон на Китай или \"главата на дракона\" Китайският журналист Лиу Ху не е любимец на властите – макар да не е класически дисидент, той от години пише срещу корупцията в средните и висшите етажи на властта. На няколко пъти е съден и принуждаван да се извинява в социалните мрежи. Освен съдебни разноски и глоби обаче през миналата година той се сблъсква и с друг проблем, когато се опитва да си купи самолетен билет – системата му казва, че покупката е невъзможна. Оказва се, че му е забранено да купува недвижима собственост или да тегли заем. До момента над 9 милиона души не могат да пътуват със самолет заради нисък рейтинг. В момента няма система за жалба срещу свален социален рейтинг, няма възможност за възражение или обжалване. Което е наистина страшно, защото огромна част от хората в тестови градове като Сужоу дори не знаят, че системата съществува. Много от тях установяват, че социалният им кредит е паднал, едва когато това ги удари пряко – когато се опитат да купят билет за бърз влак, за самолет, да вземат виза, да купят апартамент или дори да пратят детето си в елитна гимназия. Да, в Китай греховете на родителите се пренасят и върху децата. В някои от тестваните градове, ако ти звъни човек с нисък рейтинг, мелодията се променя – на полицейска сирена. Идеята е да те предупреди, че общуването с него е опасно и трябва да си внимателен. На други места пък лицата на тези с най-ниски резултати се пускат по големите екрани и билбордове из града. В някои общини наказанието включва невъзможност да започнеш държавна работа. В други непристойно поведение в градския транспорт също сваля рейтинга – това включва хвърлянето на боклук, пътуването без билет или пушенето там, където е забранено. Китайски затворник получи наградата „Сахаров“ В Джинан собствениците на кучета, които ги изпускат или не ги разхождат на каишка, могат да загубят рейтинг, а скоро след това и самото куче, което бива конфискувано. От другата страна на монетата са последствията от висок рейтинг. Тези хора могат да наемат стая в хотел, без да платят депозит. Те получават по-евтини билети, заеми с по-добра лихва и по-бързо издаване на виза за пътуване в чужбина. В някои общини дори могат да заемат книга от библиотеката за по-дълго. Друг позитивен пример е фактът, че системата се прилага и върху юридически лица – което означава, че бизнеси с нелоялни практики могат бързо и ефективно да бъдат санкционирани и наказани. Предвижда се системата да позволява и гражданите да оценяват даден бизнес – каквато е практиката и на Запад през сайтове като Yelp или през социалните мрежи, но с моментални последствия за компанията и отношенията ѝ с държавния апарат. Вероятно най-плашещ обаче е фактът, че всичката тази информация ще се събира и съхранява от подбрани техногиганти, а Китайската комунистическа партия ще има достъп до нея. В САЩ и Европа опасността от големи бази данни на потребители най-добре бе илюстрирана от скандала с \"Кеймбридж Аналитика\" – компанията, която използва данните на милиони, за да създаде по-ефективни начини за влияние на хората преди изборите в САЩ през 2016 г. и референдума за „Брекзит“. Принципът е прост – ако знаеш много за поведението на много хора онлайн, можеш да вкараш тези данни в алгоритми – вече подпомогнати и от изкуствен интелект – и да изведеш бързо ефективна стратегия за влияние върху тези хора по всякакви въпроси. Социалните мрежи са не само източникът на информация, но и начинът за прилагането ѝ. Системата за социален рейтинг в Китай, комбинирана с милионите камери по улиците, следенето в интернет, следенето на покупки онлайн и т.н. представлява събиране на данни от по-всеобхващащи и създаващ далеч по-пълен профил на гражданина. За сравнение, \"Кеймбридж Аналитика\" всъщност ползва предимно данни за това какво потребителите харесват или четат в рамките на Facebook. Само това бе достатъчно, за да постигне проектът им успех и да повлияе на демократичния процес на две от доскоро най-устойчивите демокрации в света. Данните, с които Китай ще разполага съвсем скоро, ще позволят практически пълен, постоянно калибриращ се контрол върху общественото мнение, поведение и привички. От пазаруването през общуването между хората, движението във и извън страната, решението за смяна на работа, избиране на половинка, създаване на семейство. Засега в някои общини има ограничения каква информация се пази – в Сужоу и Шанхай например данни за заболявания, кръвна група и религиозни убеждения не се съхраняват. Но не е ясно дали това ще продължава да е така, когато системата започне да работи с пълна сила. И дали няма да се ползва за натиск върху религиозни малцинства като уйгурите или хуите, китайските мюсюлмани, които от години са подложени на тормоз от комунистическата партия. Китай празнува 70 години комунизъм (СНИМКИ) Много хора се питат защо \"1984\" не е забранена в Китай – а \"Алиса в Страната на чудесата\" и \"Мечо Пух\" са. Според анализатори китайската върхушка смята, че обикновените граждани няма да разберат творчеството на Оруел и да го свържат с реалността, в която живеят. Елитът, който би могъл да направи връзката, е или свързан с партията, или ще бъде наказан подобаващо. Новата социална система, която трябва да стане официална и да навлезе навсякъде в континентален Китай от следващата година, няма да промени това. Тя е толкова по-развита и по-всеобхващаща от описаното в дистопията на Оруел, че неговият Голям брат ще изглежда като елементарен африкански диктатор на фона на Си Цзинпин и комунистическата партия. Съвременните технологии позволяват една много по-неусетна, коварна и подла система за контрол над обществото, нещо, с което телевизорът с камера в романа не може да се съревновава. А контролирането на мислите няма да става чрез грубиянски методи за мъчение в Министерството на любовта, а просто чрез далеч по-деликатния инструмент, който всеки китаец носи в джоба си – смартфона. ---- „Генерация Z“ – с подкрепата на „Америка за България“ Китайската компартия – нарушител № 1 на човешките права в света В Китай: задължително сканиране на лицето при нова СИМ карта Гърция - троянски кон на Китай или \"главата на дракона\" Китайски затворник получи наградата „Сахаров“ Китай празнува 70 години комунизъм (СНИМКИ) „Генерация Z“ – с подкрепата на „Америка за България“", "date": "2019.12.26", "title": "2020: Големия брат идва на власт в Китай?"}
{"url": "https://clubz.bg/92230-slynchevo_zatymnenie_sytvori_nebesen_spektakyl_v_aziq_snimki", "text": "Любителите на небесните спектакли в части от Близкия изток и Азия получиха възможност да изпратят подобаващо годината, наблюдавайки как Слънцето образува огнен пръстен около Луната, съобщават световните агенции. Явлението - пръстеновидно слънчево затъмнение, се наблюдава, когато естественият спътник на Земята покрива центъра на Слънцето, но оставя периферията му видима, образувайки огнен пръстен. Небесният спектакъл беше наблюдаван на редица места в Близкия изток и Азия - Саудитска Арабия, Оман, Сингапур, Шри Ланка, Индия, Индонезия, Пакистан, Тайланд. За Сингапур това е първото от двете пръстеновидни затъмнения, което ще е видимо до края на века. Следващото ще бъде наблюдавано през 2063 г., отбелязва Ройтерс. В Индонезия бяха осигурени телескопи и специални очила за желаещите да наблюдават небесния спектакъл. Предишното пръстеновидно слънчево затъмнение през 2017 г. също се виждаше в части от страната, съобщава Асошиейтед прес. През повечето години две слънчеви затъмнения са видими от определени места на Земята. Максималният брой е пет. \n\tСледващото пръстеновидно слънчево затъмнение ще може да се наблюдава през юни 2020 г. в части от Африка и Азия, отбелязва Франс прес. През декември 2020 г. части от Чили и Аржентина ще станат свидетели на пълно слънчево затъмнение, а региони в южната част на Южна Америка, югозападна Африка и Антарктида - на частично слънчево затъмнение.", "date": "2019.12.26", "title": "Слънчево затъмнение сътвори небесен спектакъл в Азия (СНИМКИ)"}
{"url": "https://clubz.bg/92217-raketna_ataka_v_yujen_izrael_nakara_netanqhu_da_se_skrie_v_bunker", "text": "Ракета, изстреляна от ивицата Газа по Южен Израел, беше прехваната от израелската противоракетна система Железен купол, предадоха световните агенции, цитирани от БТА. Нападението беше извършено в момент, в който в тази част на Израел се намираше Бенямин Нетаняху, за да участва в предизборен митинг в град Ашкелон в навечерието на първичните избори на неговата партия Ликуд. Заради атаката Нетаняху бе принуден на напусне набързо сцената на митинга и да се подслони в противоракетно убежище. Гидеон Саар: някога верен на Нетаняху, който се обърна срещу шефа си Никой не е пострадал при нападението. Нито една палестинска групировка не е поела отговорност за обстрела. Междувременно членовете на дясната партия на Нетаняху - Ликуд, а призвани днес да гласуват за нов лидер в рамките на вътрешнопартийни избори, поискани от основния противник на премиера - Гидеон Саар, предаде Франс прес. Вотът започва в 9 ч. местно време (7 ч. по Гринуич) и приключа в 23 ч. местно време (21 ч. по Гринуич). Право на глас имат около 116 000 партийни членове. Ще се гласува в над 100 избирателни секции. Резултатите се очаква да бъдат обявени утре сутринта. Нетаняху: Израел има право да анексира долината на Йордан Вотът се смята за референдум за Нетаняху. Въпреки че Саар има малки шансове за победа, ако спечели и над трета от гласовете, това ще бъде значителен удар за Нетаняху, който е начело на Ликуд от 1993 г., освен период от 6 години, когато начело беше Ариел Шарон. Нетаняху е обвинен в корупция по три случая. Най-дълго управлявалият израелски премиер е изправен освен това пред нови предсрочни избори, след като предишните два вота тази година не излъчиха категоричен победител, способен да състави правителство. Новите избори ще бъдат на 2 март. Нетаняху: Израел има право да анексира долината на Йордан", "date": "2019.12.26", "title": "Ракетна атака в Южен Израел накара Нетаняху да се скрие в бункер"}
{"url": "https://clubz.bg/92216-nameril_li_e_putin_korab_za_stroitelstvoto_na_severen_potok_2", "text": "Руският президент Владимир Путин заяви, че Русия има кораб, който да полага тръби, за да бъде завършено изграждането на газопровода Северен поток 2, предаде Ройтерс, като се позова на в. \"Комерсант\". Руският президент е говорил за кораба на среща на водещи руски бизнесмени вчера късно вечерта. Според изданието Путин е казал, че завършването на проекта може да се удължи във времето с няколко месеца заради санкциите. Ключов подизпълнител на \"Северен поток-2-\" спря работа Американският президент Доналд Тръмп наложи миналата седмица санкции на Северен поток 2, замислен от Москва да заобиколи Украйна и да увеличи газовите доставки през Балтийско море до Германия, най-големия енергиен потребител на Русия. Швейцарско-холандската компания \"Олсийз\" обаче преустанови работа по проекта заради санкциите. Нейните два кораба - Солитер и Пайъниъринг спирит полагаха тръбите на Северен поток 2. Газпром купи през 2016 г. кораб за полагане на тръби, наречен Академик Черски, като идеята беше той да бъде използван като краен вариант, ако европейските компании преустановят работа по проекта. Германия ще довърши \"Северен поток-2\" въпреки US санкциите Източник от Газпром е заявил обаче, че средната скорост на Академик Черски по полагане на тръби е по-ниска от тази на единия от корабите на Олсийз. Преди да бъдат наложени американските санкции на компании, строящи Северен поток 2, руски представители бяха казали, че той ще бъде задействан преди или около средата на 2020 г.   Германия ще довърши \"Северен поток-2\" въпреки US санкциите", "date": "2019.12.26", "title": "Намерил ли е Путин кораб за строителството на \"Северен поток-2\"?"}
{"url": "https://clubz.bg/91874-hristo_karastoqnov_chovek_veche_ne_znae_koe_e_pozor_i_koe_slava", "text": "Палми Ранчев: Масовият човек у нас го удрят с чук Георги Господинов за 2019-а: Балади и разпади. Особено добри бяхме в разпадите Мисля, че всяко обобщение е невярно. Това се отнася и до резултатите от изследванията по който и да било проблем в която и да било сфера. Така е според мен и с обобщението за ебати скапаното поколение, „потвърдено” от данните на PISA за ужасяващата функционална неграмотност на същото това поколение. Внукът ми беше десетинагодишен, когато в Ню Йорк спечели някакво състезание по spelling (или както там се нарича правописа и правоговора). Беше пристигнал там съвсем скоро преди това, а беше по-добър от много родени в Щатите деца.  Та така де – не обичам обобщенията. Познавам млади хора, с които ми е драго да общувам, но виждам, че има и такива, дето да те е страх да срещнеш по тъмно. Но ако трябва да съм откровен, то повече ме притеснява, че виждам все повече и повече нездравословно дебели деца. И имам чувството, че дебелите момичета са повече... А инак клишето, което споменавате във въпроса, е доста поучително. То обаче гласи: „Страшни времена, господарю мой. Всички пишат, никой не чете, и децата не слушат родителите си!” Приписва се на кого ли не, но аз съм го виждал като съвременен прочит на записка върху древноегипетски папирус – от хилядолетие преди Христа. Е, пак обобщение, но поне е забавно... Палми Ранчев: Масовият човек у нас го удрят с чук А, не, не... Не бих си позволил подобно категорично отсичане. Те дори влъхвите от Шведската академия са отличавали книги и автори, които още на другата година са били забравяни. Освен това всичко е въпрос на вкус, като при това и вкусът се мени. Хем много бързо. Винаги са ме смущавали анкети от рода на „Коя е вашата любима книга?” Как така една книга? Вчера да ме бяха попитали щях да кажа например „Сто години самота”, днес точно толкова убедено бих споменал я нещо от Чандлър, я от Стивън Кинг, а за утре направо не знам.  Друго ме тревожи. Твърде много станаха смущаващите класации у нас. Някои от тях посочват като най-добри (или хайде нека да са най-четени) автори, чиито книги са откровена литературна чалга. Настъпи такова объркване, че човек вече не знае кое е позор и кое слава.  И ми се струва, че това е станало необратимо. Вече не можем да си кажем утешително: „Времето ще отсее доброто от плявата.” Какъв ще му е на времето критерият, когато седне да отсява? Литературните награди? Ами че те само според Уикипедията са шейсетина (и имам чувството, че там не са отбелязани всичките). Коя от всичките наградени книги ще е най-най-най? Тиражите? О, Боже, тиражите...  Но слава Богу, явно четем! След съмнителния фалит на „Пингвините” преди време не се е чуло друга книжарска верига да е банкрутирала, нали така? Напротив. Съществуващите вериги отварят все нови и нови книжарници, появяват се нови компании. Уж книгите поскъпват, а книжарите не фалират! Това без читатели не става. Четем, наистина. Остава сега някой да си сложи главата на дръвника и да изчисли какво четем. Тогава вече можем и да се надяваме, че времето... – и така нататък. Георги Господинов за 2019-а: Балади и разпади. Особено добри бяхме в разпадите Ами май е омразата. Омразата и страхът. За най-малкото се хващаме за гушите. Аз кажа, че дадено нещо е бяло, ти ми креснеш, че нещото е черно – и вече сме се счепкали. Нещо повече! Аз казвам, че това е бяло, ти също казваш, че е бяло, но пак сме гуша за гуша. Отдавна вече не казваме: „Извинявай, но аз мисля, че не си прав!...” Или онова, което в различни варианти го приписват на Волтер: „Не съм съгласен с това, което казваш, но докато съм жив ще защитавам правото ти да го казваш.” Не! Ние направо отсичаме: „Ти ли ще ми кажеш бе, боклук!” Гледам днес във фейсбук снимка на млад човек с пушка – позира до трупа на убит от него 42-килограмов вълк. Грозно наистина. Обаче коментарите... „Боклук! Да го застрелят него така!” (Цитат!) Да не говорим за това как няма и час след обявяването на протест срещу нещо си на отсрещния тротоар вече има контра-протест. (Дори един контра-протест изпревари протеста! Майтап!) Ето затова сме се втренчили само в лошото и, разбира се, само лошото виждаме – според мен де. Ами това май пак зависи от вкусове, пристрастия... И ако щете въпрос на настроение! Една сутрин се събуждаш и по някаква твоя си причина всичко ти изглежда прекрасно. Един вид: „Be calm, think positive, don't worry and be happy now!” Още на другия ден обаче явно си станал със задника нагоре (дето викаше баба ми) и ти се струва, че са се отворили вратите на ада и че България се е затъркаляла стремително натам. (Е, в този случай медиите ти помагат направо сладострастно: почват новините и чак на петнайстата минута приключват с убийствата, катастрофите, изнасилванията, обирите, пуснатите на свобода бандити, калпавите магистрали, жълт код за сибирски студ и жълт за сахарска жега, издъхващите болници, чумата по прасетата и птичия грип, алчните бизнесмени, мизеруващите пенсионери и дърлещите се политици...) Тъй че благодаря, но не съм готов за моментна снимка.   \n\t  Георги Господинов за 2019-а: Балади и разпади. Особено добри бяхме в разпадите Палми Ранчев: Масовият човек у нас го удрят с чук Георги Господинов за 2019-а: Балади и разпади. Особено добри бяхме в разпадите", "date": "2019.12.26", "title": "Христо Карастоянов: Човек вече не знае кое е позор и кое слава"}
{"url": "https://clubz.bg/92219-bylgarskata_koleda_sybra_19_mln_lv_za_lechenieto_na_deca", "text": "Седемнадесетото издание на благотворителната инициатива „Българската Коледа“, което си поставя за цел да подпомогне лечението на деца и да осигури високотехнологична медицинска апаратура за диагностика, лечение и рехабилитация продължава. Над 1 910 000 лева достигна набраната сума след края на благотворителния спектакъл, който се състоя навръх Коледа в Народния театър „Иван Вазов\". До момента са израптени 484 000 SMS-а на номер 1117 игласови обаждания на 0900 1117 от началото на кампанията, която беше обявена от президента Румен Радев в края на месец ноември, съобщават организаторите на кампанията.  \"Българската коледа\" събра 2 млн. лв. за децата с тежки заболявания Оттогава досега в дарителската банкова сметка на инициативата са постъпили  1 395 000 лв., a 31 000 лв. са дарени чрез системата ePay.bg. На коледния благотворителен спектакъл „Българската Коледа“ присъстваха президентът Румен Радев и неговата съпруга Десислава Радева, Цвета Караянчева, председател на Народното събрание, Негово Светейшество Българският патриарх и Софийски митрополит Неофит, дипломати, дарители, посланици на кампанията и деца, подпомогнати от „Българската Коледа”. Специални гост-звезди пък посветиха своите изпълнения на нуждаещите се деца и призоваха за подкрепа. Сред тях бяха имена като Миро, Орлин Горанов, Графа, Любо Киров, Люси Дяковска, Фондацията, Теодосий Спасов, Веско Ешкенази, Виктория Георгиева, Печенката и Деси Тодорова, Еделина Кънева, танцьорите Джорджия Кънчева и Антон Кандауров, възпитаниците на Национално училище за танцово изкуство в София, детска вокална група Бон-Бон и Детски хор на Българското национално радио. Като застъпници на „Българската Коледа“ на сцената излязоха и журналисти от трите национални телевизии БНТ, бТВ и Нова ТВ – д-р Неделя Щонова, Невена Василева, Марина Матева, Валерия Видева, Флорина Иванова, Цветелина Абрашева, Филипа Иванова, Кристина Газиева, Ивомира Пехливанова. За 15 години \"Българската Коледа\" е събрала близо 33 милиона лева  Седемнадесетото издание на благотворителната инициатива продължава през цялата 2019 година. Заявления за подпомагане на деца се приемат през цялата година. Допълнителна информация за „Българската Коледа“, както и начините, по които може да бъде направено дарение, са посочени на интернет-страницата на благотворителната инициатива: www.bgkoleda.bg.На същия е посочен и реда за кандидатстване за подпомагане. За 15 години \"Българската Коледа\" е събрала близо 33 милиона лева ", "date": "2019.12.26", "title": "\"Българската Коледа\" събра 1,9 млн. лв. за лечението на деца"}
