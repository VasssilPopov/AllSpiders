{"url": "http://clubz.bg/64273-iskat_ostavka_na_antikorupcioner_%E2%84%961_v_rumyniq", "text": "Лаура Кодруца Кьовеши - шефката на румънската Национална дирекция за борба с корупцията (НДБК), определи призивите за оставката й като посегателство срещу правосъдието, целящо да урони доверието в институцията, предаде АФП. Тя отправи обвиненията си на извънредна пресконференция. Според нея атаката е започната от хора, които са обвинени или осъдени за корупция, и не е случайност. През последните 4 години НДБК е постигнала най-добрите резултати в историята си. Осъдени бяха над 70 високопоставени лица, включително министри и депутати, посочи тя. Борисов vs Кьовеши: Имаме абсолютно независима съдебна власт Много от хората, които са обект на разследване, обаче твърдят, че са жертва на политическа пристрастност. Кьовеши обаче увери, че НДБК не фабрикува доказателства. \"Нямам причина да подавам оставка, винаги съм спазвала закона\", подчерта тя. Атаките срещу Лаура Кодруца Кьовеши и НДБК идват от управляващата в Румъния Социалдемократическа партия (СДП). Те започнаха миналата седмица. Тогава бившият депутат от СДП Влад Козма, който е осъден за корупция, но е и свидетел по няколко други дела, обвини един от прокурорите в заплашване на свидетел и фалшифициране на доказателства. Хиляди на протест в Румъния - искат правосъдие и нови избори Няколко политици от СДП поискаха оставката на Кьовеши за злоупотреба с власт. Някои дори поискаха разпускане на НДБК. Премиерката Виорика Данчила настоя правосъдният министър Тудорел Тоадер да прекъсне посещението си в Япония и да се завърне спешно в Румъния заради скандала. Кьовеши заяви, че съдебната система в страната е на прицел от повече от година насам. От януари 2017 г. хиляди румънци протестират срещу опита на политиците от СДП да приемат законодателство, орязващо правомощията на антикорупционните прокурори. Напрежението между ръководството на социалдемократите и НДБК стана още по-силно от ноември 2017 г. Тогава прокурорите обявиха, че разследват лидера на СДП Ливиу Драгня за предполагаема измама. Той бе обвинен в създаването на престъпна мрежа с цел присвояване на пари от еврофондове. Разследването започна след доклад на ОЛАФ - Европейската служба за борба с измамите. Влад Козма, който обвини прокурорите в заплашване на свидетели, бе осъден миналата година за укриване на данъци, прае на пари и присвояване и очаква съдът да се произнесе по жалбата му. Той е свидетел и по други 12 дела за корупция. От НДБК отговориха, че прокурорите не са фалшифицирали доказателства, а отгоре на всичко самите те са били заплашвани и изнудвани. Кьовеши заяви, че е поискала доклади за инцидентите и че Съдебният инспекторат вече разследва дали прокурорите са извършии някакви нарушения. Оглавяваната от Лаура Кодруца Кьовеши НДБК си навлече яростни критики от румънски политики през последните години. Институцията обаче си спечели и похвали от международните служби и чуждите дипломати за преследването на политици по високите етажи. Според Кьовеши през последните 4 години са разследвани 70 висши политици. Сред тях са и двама премиери. Хиляди на протест в Румъния - искат правосъдие и нови избори", "date": "2018.02.15", "title": "Искат оставка на антикорупционер №1 в Румъния"}
{"url": "http://clubz.bg/64269-amazon_izprevari_microsoft", "text": "Онлайн търговецът на дребно Amazon за първи път надмина Microsoft по пазарна капитализация, според Nasdaq. В края на търговията на 14 февруари стойността на компанията на Джеф Безос е била 702.5 млрд. долара. Microsoft, основана от Бил Гейтс, струва 699 млрд. долара. Amazon e най-скъпият бранд в света с оценка за $150.8 млрд. Amazon ще отваря супермаркет \"Просто излизаш\" За първи път: Amazon достави поръчка с дрон (ВИДЕО) Amazon ще отваря супермаркет \"Просто излизаш\" За първи път: Amazon достави поръчка с дрон (ВИДЕО)", "date": "2018.02.15", "title": "Amazon изпревари Microsoft"}
{"url": "http://clubz.bg/64281-glasyt_na_ruskata_diplomaciq_borisov_da_vzeme_nashe_grajdanstvo", "text": "Това заяви на брифинг в Москва говорителката на руското външно министерство Мария Захарова. \"Да, България\": Борисов ни превръща в \"троянски кон\" на Путин в ЕС Така тя отговори на молбата на български журналист да коментира разказания преди няколко дни от Борисов виц, \"че две неща не може да избира човек – родителите си и президента на Русия”. По-рано тя заяви, че за разлика от безпочвените обвинения по адрес на Москва за намеса в чужди избори, Русия има конкретни доказателства за опити на западни страни да повлияят на вота Русия. На 18 март в страната ще се проведат президентски избори. Всички проучвания сочат победа и четвърти мандат за Владимир Путин.", "date": "2018.02.15", "title": "Гласът на руската дипломация: Борисов да вземе наше гражданство"}
{"url": "http://clubz.bg/64286-hristo_ivanov_za_sblysycite_okolo_peevski_tova_e_efektyt_magnitski", "text": "Лидерът на \"Да, България\" Христо Иванов коментира пред бТВ актуалното напрежение между премиера Бойко Борисов, президента Румен Радев и замесения в това Делян Пеевски. Преди дни стана ясно, че жалбата на Цветан Василев по Глобалния закон \"Магнитски\" се разглежда от Държавния департамент и Министерството на правосъдието на САЩ и резултат може да има във всеки момент. Банкерът в изгнание нае адвокатската кантора Jefferson Waterman International (JWI) да задвижи процедура за санкциониране на замесени в корупционни схеми висши държавни служители в България по глабалния закон \"Магнитски\". САЩ вече разглеждат жалбата на Цветан Василев по закона \"Магнитски\" Целта е САЩ да наложат санкции на Делян Пеевски и главния прокурор Сотир Цацаров. Глобалният закон \"Магнитски\" дава право на американското правителство да налага санкции срещу нарушители на човешките права и замесени в корупционни схеми навсякъде по света. Мерките включват забрана за влизане в САЩ, замразяване на авоарите под американска юрисдикция, както и забрана за американски граждани да поддържат бизнес отношения със санкционираните. Христо Иванов заяви, че в България институците не работят, а подобни въпроси трябва да получават институционален отговор. Той припомни, че премиерът се е опитал да се разграничи от Пеевски и Цеко Минев. Но има въпроси натрупани с години, на които не се отговаря, защото нямаме работещи институции и преди всичко работеща прокуратура. Иванов изтъкна, че банковият надзор също не работи.", "date": "2018.02.15", "title": "Христо Иванов за сблъсъците около Пеевски: Това е ефектът \"Магнитски\""}
{"url": "http://clubz.bg/64288-jurnalisti_s_otkazani_akreditacii_za_kongresa_na_bfs", "text": "Българската асоциация на спортните журналисти (БАСЖ) изпрати писмо до президента на БФС Борислав Михайлов заради отказани акредитации за отразяване на редовния конгрес на футболната централа в петък, 16 февруари. Още вчера BiT съобщи, че не е получила достъп до събитието в столичния хотел \"Маринела\". Днес стана ясно, че отговор \"не\" е стигнал до репортера на bTV Петър Нанев. Той огласи това във фейсбук. Има сигнали и за други откази, например за в. \"Тема Спорт\". Акредитационната процедура в БФС за отчетно-изборния конгрес приключи на 11 февруари.", "date": "2018.02.15", "title": "Журналисти с отказани акредитации за конгреса на БФС"}
{"url": "http://clubz.bg/64260-mrysnite_predizborni_trikove_na_putin", "text": "Това пасва на Владимир Путин, чийто дядо е бил готвач на Сталин. Президентските избори в Русия, насрочени за 18 март, имат толкова нещо общо с истински вот, колкото шоу с предварително известен победител и истинския бокс, коментира  Ето и някои мръсни трика, чрез които Путин и екипът му от тяхна гледна точка целят нищо да не тръгне в погрешна посока. Борецът срещу корупцията Алексей Навални е най-популярният човек сред опозицията. Въпреки пречките, които му създадоха, на кметските избори в Москва през 2013 г. той събра 29 на сто от гласовете. В края на декември м. г. ЦИК не допусна 41-годишния адвокат до участие в президентските избори. Как се троли Путин – рецептата на виртуоза (ВИДЕО) Официалната обосновка беше спорна условна присъда за измама. Който критикува Путин публично, го чака не само затвор, а и прилагане на други методи за сплашване, включително убийство. Борис Немцов се смяташе за най-големия противник и критик на Путин. През февруари 2015 г. беше застрелян на мост точно пред Кремъл – от полицай с връзки към доверения на Путин и авторитарен лидер на Чечня Рамзан Кадиров. И още примери. Преди парламентарните избори през 2016 г. беше публикувано тайно заснето видео, показващо оподиционния лидер и бивш премиер Михаил Касянов да прави извънбрачен секс. Направляваните от Кремъл медии представят критиците на Путин като фашисти. Руският закон за събирания на обществени места стартира по времето на демокрация – между срива на Съветския съюз и възстановяването на авторитарен режим от Путин. Законът предвижда, че демонстрации не се разрешават от държавата, достатъчно е да бъдат заявени. Само с надлежна обосновка властите са в правото си да откажат провеждането на протести и в кратък срок са длъжни да посочат друго подходящо място. Това право обаче държавата непрестанно погазва. Демонстрации се забраняват при погазване на законовите норми. Ако те въпреки всичко в съзвучие със закона се провеждат, властите възбуждат наказателно преследване срещу организаторите, които попадат в следствен арест. В руското медийно пространство все пак има известна ниша, където е възможна и яростна критика срещу Путин, като “Ехото на Москва”, интернет предавателят “Дожд” и всекидневникът “Новая газета”. Те обаче достигат до малцина хора в Русия. Големите медии, особено телевизиите, са под стриктния контрол на Кремъл. Според запознати техните шефове се срещат веднъж седмично в Кремъл, за да получат указания. Там се решава и кой попада в черния списък и как или дали изобщо това да се оповестява. Путин като сапун, бъргър, супергерой... Критиците на Кремъл неизменно са на телевизионния позорен стълб. Репортажите за Путин са по-скоро величаене, отколкото журналистика. В навечерието на президентските избори Първи канал излъчи филм от четири части за руския президент и то в най-гледанато време. За корупционните разкрития на Навални и неговия екип около висши държавни чиновници и политици големите медии мълчат желязно. Контролираната от Кремъл Централна избирателна комисия така е оформила изборните бюлетини, че дори и хора с ограничено зрение бързо да открият името на Владимир Путин. Докато при всички други кандидати текстът редом до името е от поне 6 реда с изброяване на функциите им, при един единствен кандидат текстът е от два реда до името – Владимир Путин. Това веднага се набива на очи. При предишните избори държавата прибегна до абсурдни методи, за да се стигне до желания резултат от вота. Явно и сега това ще е така. Класика е така нареченият “карусел”. Подбрани избиратели гласуват няколкократно в различни секции. Друга класика е масово да се пускат предварително попълнени бюлетини. Руснаците искат децата им да са като Путин - чекисти Почти невинно звучи, когато войници и офицери са задължени по смартфоните си да информират началството за правилния избор, който са направили, прилагайки и своя снимка. На пациенти в болниците също са били раздавани предварително попълнени бюлетини, “гласували” са дори покойници. Списъкът е прекалено дълъг, за да се цитира. Всеки държавен глава има право на полицейска охрана. Но не и негови плакати. Не и в Русия. От цялата страна пристигат сигнали, че пред големи изборни плакати с лика на Путин има денонощна полицейска охрана, за да се предотврати тези плакати да бъдат надрасквани и замазвани, което многократно се е случвало. Така неизвестен граждаин от Екатеринбург беше изписал върху лика на Путин “Лъжец!” Единственият останал в Русия независим институт за социологически изследвания “Левада” още преди изборите набързо бе обявен за “чуждестранен агент” - понятие от времената на Сталин и съживено от Путин. На чуждестранни агенти е забранено да влияят върху избори чрез публикуване на резултати от допитвания. Така на центъра “Левада” беше сложен намордник.  Пряко или косвено единственият източник за резултати от социологически проучвания са контролирани от Кремъл институти. Сред тях е държавният “ВЦИОМ” (Всероссийский центр изучения общественного мнения – б. р.). Неговата прогноза е победа на Путин на президенските избори през март от 73,8 на сто. Разпространява и цифри, които дори и верни на Кремъл наблюдатели смятат за абсурдни – 64 на сто от руснаците вярвали в “честна и открита политическа надпревара”. Путин като сапун, бъргър, супергерой... Руснаците искат децата им да са като Путин - чекисти", "date": "2018.02.15", "title": "Мръсните предизборни трикове на Путин"}
{"url": "http://clubz.bg/64287-peevski_borisov_i_radev_da_se_razbirat_kato_generali_da_ne_me_zamesvat", "text": "Делян Пеевски изпрати изявление до медиите по повод думите на президента Румен Радев и премиера Бойко Борисов от днес.  Всичко започна от интервю на Бойко Борисов пред бТВ вчера. Премиерът каза, че началникът на кабинета на президента Иво Христов е бил \"директор в ББТ, телевизията на Пеевски\". Иво Христов опроверга премиера, защото семейството на Пеевски купува телевизията през 2009 г., след неговото напускане. По обяд обаче президентът Румен Радев попита премиера Борисов дали има общи бизнес интереси с Делян Пеевски. Румен Радев: Има ли Борисов общи бизнес интереси с Пеевски? Президентът Бойко Борисов даде извънредно изявление от летището, преди да излети за Мюнхен. Той отрече да има общи интереси с Пеевски и призова президента да предаде на прокуратурата, ако има разработки за това.  Борисов: Какво общо мога да имам с Пеевски?!   Делян Пеевски отрича да познава Иво Христов и да има отношения с Борисов. Накрая отново замесва името на издателя на \"Капитал\" Иво Прокопиев.   Ето пълния текст на изявлението на Делян Пеевски: Борисов: Какво общо мога да имам с Пеевски?!", "date": "2018.02.15", "title": "Пеевски: Борисов и Радев да се разбират като генерали, да не ме замесват"}
{"url": "http://clubz.bg/64089-eto_koi_sa_pobeditelite_v_pyrvata_igra_na_sp_%E2%80%9Eklub_z%E2%80%9C_za_tazi_godina", "text": "Вече са ясни победителите в първата игра на списание „Клуб Z“ за 2018 година. През януари голямата награда бе осигурена от   – пет продукта за отслабване и електронна книга с готварски рецепти. Серията продукти Slim Pasta включва  и  и са базирани на изпитано и древно средство за отслабване на растителна основа. Това са първите в Европа нискокалорични паста, нудълс и ориз, направени от брашно от растението конджак, богато на глюкоманан – съставка за контрол на теглото, която помага чувството за ситост до четири часа от тяхната консумация. Глюкомананът е одобрен за контрол на теглото по утвърдена процедура и със съответните доказателства за връзка между прием и ефект от EFSA (Европейската агенция по безопасност на храните). В сто грама от продукта Slim Rice® например, има само 7 калории, докато в същото количество обикновен бял ориз калориите са 350. За да получат наградите си, късметлиите, които спечелиха, е достатъчно да изпратят съобщение във Facebook страницата на   или на  в рамките на 30 дни след обявяването им. Оставете ни телефон, за да се свържем с вас, или направо ни напишете адреса си, за да ви изпратим наградата. Допълнителна информация може да бъде получена на телефон 02/4 055 055, или на e-mail: office@clubz.bg. Честито на победителите! А на останалите – късмет със следващата ни корица.", "date": "2018.02.15", "title": "Ето кои са победителите в първата игра на сп. „Клуб Z“ за тази година"}
{"url": "http://clubz.bg/64283-posledno_sbogom_s_dqdo_dobri_patriarh_trikolor_i_narodna_pochit", "text": "Стотици се събраха в с. Байлово, Елинпелинско, за да изпратят днес в последния му път Дядо Добри (Добре Добрев). Почитаният от народа като светец още приживе почина на 13 февруари на 103 години. Поклонението пред тленните останки бе в църквата „Свети Свети Кирил и Методий\" в селото. Бе отслужена заупокойна Света литургия, а на опелото присъства патриарх Неофит. През 2009 г. Дядо Добри е дарил 35 700 лв. на храм-паметника \"Св. Александър Невски\" и така стана най-големият дарител на Патриаршеската катедрала. „Светецът от Байлово” бе погребан в двора на църквата.   ", "date": "2018.02.15", "title": "Последно сбогом с Дядо Добри: Патриарх, трикольор и народна почит"}
{"url": "http://clubz.bg/64290-grigor_dimitrov_preodolq_syrbin_v_roterdam", "text": "Григор Димитров е на четвъртфинал на турнира от серията ATP 500 в Ротердам след чиста победа над сърбина Филип Краинович - 7:6(4), 7:5. Българинът за втора поредна година е в тази фаза, което означава, че ще защити точките си. Следващият му съперник е руснака Андрей Рубльов (№34 в света), от когото взе реванш на \"Аустрелиън оупън\" за загубата си в Ню Йорк през миналата година - успех с 3:1 сета. Мачът е в петък и ще започне не преди 15:30 часа. Рубльов елиминира Дамир Джумхур (Босна и Херцеговина) с 6:4, 7:6(4). Григор, който е №2 в схемата в Ротердам след Роджър Федерер, и днес спечели трудно. Първият сет вървеше гейм за гейм, като сервиращите вземаха подаванията си. Малко по-лесно това се отдаваше на Краинович.  В крайна сметка се стигна до тайбрек, в който Димитров надделя и дръпна в общия резултат. Втората част започна с първата точка за пробив в мача, открила се пред Григор. Той обаче прати топката в аут от ретура си, а малко след това сърбинът грабна гейма. Нататък се повтори сценария от първия сейт. До 5:5, когато при сервис на Краинович първата ни ракета поведе с 40:0. Опонентът на хасковлията спаси първите две точки, но при третата сбърка и това означаваше брейк в полза на Димитров. Накрая петият в света не даде шанс на Краинович за рибрейк и напусна корта като победител. Утре преди срещата на Димитров и Рубльов ще играят Томаш Бердих и Давид Гофен.", "date": "2018.02.15", "title": "Григор Димитров преодоля сърбин в Ротердам"}
{"url": "http://clubz.bg/64285-vladimir_iliev_19_i_na_20_km_v_biatlona", "text": "Българите подобриха класиранията си в биатлона на олимпийските игри в Пьончан, но отново грешки в стрелбата ги лишиха от по-предни класирания. В дисциплината на 20 км Владимир Илиев се нареди 19-и с цели три пропуска на рубежа от четирите стрелби. Красимир Анев нямаше ден и е 25-и само с една грешка с пушката. С три пропуска Димитър Герджиков е 43-ти, а Антон Синапов е 71-и с пет от 86 състезатели. Задни класирания за биатлонистите в Пьончан Олимпийски шампион стана Йоханес Бьо от Норвегия. Той два пъти не уцели в стрелбата, но показа страхотно каране по трасето и грабна първо злато в Пьончан. Втори е Яков Фак от Словения на 5,5 секунди след Бьо и без грешка на рубежа. Трети остана Доминик Ландертингер от Австрия на 14,2 секунди от шампиона.  Четвърти е Себасиан Самуелсон от Швеция, а олимпийският първенец в преследването Мартен Фуркад (Франция) остана пети. Слабо представяне за биатлонистите ни в спринта При жените на 15 км се стигна до изненада - титлата грабна Хана Йоберг от Швеция. Тя направи четири чисти стрелби.  Сребърният медал е за Анастасия Кузмина от Словакия, останала на 24,7 сек от Йоберг. Германката Лаура Далмайер взе бронза, след като финишира на 41,2 секунди зад Йоберг. Четири българки стартираха днес, но отново стреляха много лошо. С най-предно класиране е Даниела Кадева, която с три грешки финишира 53-тa. Стефани Попов има 5 пропуснати мишени, което й отреди 77-о място. Десислава Стоянова сгреши 7 пъти и зае 79-а позиция, а Емилия Йорданова е 82-а с шест грешки.  87 биатлонистки участваха в състезанието.  Слабо представяне за биатлонистите ни в спринта", "date": "2018.02.15", "title": "Владимир Илиев 19-и на 20 км в биатлона"}
{"url": "http://clubz.bg/64280-nyu_jork_tajms_bylgariq_otteglq_dogovor_sreshtu_nasilieto_nad_jeni", "text": "Българската управляваща партия ГЕРБ оттегля европейски договор за борба с насилието срещу жени заради съпротива от страна на партньорите си в правителството и религиозни групи, пише американския вестник \"Ню Йорк Таймс\". Те цитират интервюто по бТВ вчера, в което премиерът Бойко Борисов обяви, че въпросният договор - Истанбулската конвенция - ще бъде приета само с \"абсолютен консенсус\" от цялото българско общество. И че ГЕРБ ще започнат дебат по нея, когато противниците й \"съзреят, когато оценят, че насилието и конвенцията за насилието над жени и деца е достатъчно сериозен проблем\". Бойко Борисов: Всички знаем кой е собственикът на \"Юлен\", Цеко Минев От американското издание отбелязват, че думи за ролята на половете в Конвенцията са предизвикали скандал в най-бедната държава в ЕС, която сега е председател на Съвета на ЕС. И че спорът е засенчил усилията на Борисов да представи България като прогресивна държава в своето първо председателство. Скандалът подчертава и широко разпространената съпротива сред по-консервативните страни от бившия Източен блок спрямо либералните ценности на по-богатата Западна Европа, пише още \"Ню Йорк Таймс\". От изданието обясняват и позицията на националистите от \"Обединени патриоти\", според които Конвенцията създава възможност за легализирането на гей-браковете. Цитират и българския политически анализатор Даниел Смилов, който обяснява, че проблемът е в превода на Конвенцията, но реакцията на Борисов е по-притеснителна.", "date": "2018.02.15", "title": "\"Ню Йорк таймс\": България оттегля договор срещу насилието над жени"}
{"url": "http://clubz.bg/64272-rumen_radev_ima_li_borisov_obshti_biznes_interesi_s_peevski", "text": "Имал ли е и продължава ли да има Бойко Борисов срещи с Делян Пеевски? Имал ли е и продължава ли да има общи бизнес интереси с Пеевски? Продължава ли да разпределя обществени поръчки в интерес на Пеевски? Тези въпроси зададе президентът Румен Радев към премиера Бойко Борисов. Борисов за Цеко Минев, Зоран и \"кеф ти Солун, кеф ти нагоре\" (ПЪЛЕН ТЕКСТ) Така той коментира факта, че вчера Борисов заяви, че началникът на президентския кабинет Иво Христов е работил в медия на Пеевски. Самият Христов по-късно отрече тези твърдения. Той припомни, че Борисов е получил \"коледен подарък\", а именно подкрепа от Ахмед Доган. Същевременно ГЕРБ подкрепиха внесения от ДПС закон за КТБ. Според него напрежението между правителството и президентството се дължи на пренебрежителното отношение към националния суверинитет, скалъпената проверка от парламентарна комисия за изтребителите, прекратената модернизация и разсипията във въоръжените сили, липса на прозрачност, бетониране на корупцията, катастрофа в инвестициите, мизерните пенсии и др. Радев посъветва Борисов да слуша по-малко своите съветници, министри и гласовете извън България. Това каза той по повод Истанбулската конвенция. Във връзка с предстоящата среща ЕС–Турция във Варна Радев заяви:", "date": "2018.02.15", "title": "Румен Радев: Има ли Борисов общи бизнес интереси с Пеевски?"}
{"url": "http://clubz.bg/64271-amerikanskiqt_poslanik_ucheneto_na_tolerantnost_zapochva_v_uchilishte", "text": "Именно в училищата трябва да започне ученето на толерантност и приемането на многообразието, заяви днес американският посланик Ерик Рубин в приветственото си слово на международната конференция \"София казва \"НЕ\" на словото на омразата и екстремизма\".  Той поясни, че говори в контекста на пилотните проекти в софийските училища, които обясняват на децата тези концепции. В навечерието на \"Луковмарш\": Международен форум в София ще каже \"НЕ\" на екстремизма Рубин изказа благодарност на сдружение за човешки права \"Маргиналия\", организатори на събитието, което тече днес в Аулата на Софийския университет \"Св. Климент Охридски\", както и на техните партньори - Столичната община и други НПО-та. Според него подобен форум е знак, че гражданското общество в България е живо и активно. Правителството осъжда \"Луковмарш\" Думите на посланика са свързани и с конкретен повод по темите, обсъждани на конференцията днес - провеждането на националистическия \"Луковмарш\" в София тази година, шествие, което Столичната община традиционно забранява от няколко години, но то се провежда въпреки това. Правителството осъжда \"Луковмарш\"", "date": "2018.02.15", "title": "Американският посланик: Ученето на толерантност започва в училище"}
{"url": "http://clubz.bg/64282-borisov_kakvo_obshto_moga_da_imam_s_peevski", "text": "Премиерът Бойко Борисов коментира изявлението на президента Румен Радев, в което държавният глава зададе въпроса дали той има нещо с Делян Пеевски. Румен Радев: Има ли Борисов общи бизнес интереси с Пеевски? Борисов припомни, че президентът не е коментирал изявлението на БСП, че Народният съд от 1945 г. е бил необходим и неизбежен. И допълни: Борисов каза, че неговият началник на кабинета Иво Христов го \"хейти\" всеки ден. Вчера Борисов заяви, че Христов е работил в телевизия ББТ, докато тя е била собственост на Делян Пеевски. Шефът на кабинета на президента: Борисов бърка или лъже Самият Христов уточни, че по времето, когато той е работил там, телевизията е била на Петър Манджуков. Според Борисов също би трябвало да се зададе въпроса как човек, работил за оръжеен търговец, сега е началник на кабинета на президента. Той припомни, че електоратът на ДПС е подкрепил Радев на президентските избори. И допълни: Според Борисов президентът може би не може да му прости, че \"не купихме тези изтребители\". И допълни, че досега 90% от парите за отбрана са отивали за ВВС.   Шефът на кабинета на президента: Борисов бърка или лъже", "date": "2018.02.15", "title": "Борисов: Какво общо мога да имам с Пеевски?!"}
{"url": "http://clubz.bg/64263-bryuksel_zamenq_klauza_nakazanie_za_velikobritaniq_s_po_meka", "text": "Дипломати от Европейския съюз (ЕС) са премахнали т.нар. клауза за наказание от текста на споразумението за преходния период след Brexit, предаде британската обществена медия BBC.  Три мрачни сценария за Великобритания след Brexit По-рано беше решено, че ЕС ще може да наказва Великобритания за нарушаване на правилата по време на 21-месечния период след Brexit - напускането от Великобритания на общността на 29 март 2019 г. През миналата седмица стана ясно, че Европейската комисия (ЕК) ще предложи Острова да загуби достъп до европейския единен пазар, ако наруши правилата на ЕС по време на преходния период. Но вече е обещана нова формулировка, която се позовава на стандартните процедури за нарушение на ЕС. Брюксел с план за дупката от  €13 млрд. след Brexit  Лондон и Брюксел трябва да започнат преговори през следващия месец по условията на преходния период след напускането на Обединеното кралство, което според ЕС трябва да продължи до 31 декември 2020 г. Премиерът на Великобритания Тереза Мей смята, че периодът от около 2 години ще позволи на бизнеса да се приспособи към промените, възникващи след Brexit, и ще позволи на Великобритания да преговаря за бъдещите си отношения с ЕС. Становището на Брюксел е, че Обединеното кралство трябва да спазва всички съществуващи правила и разпоредби по време на преходната фаза и в текст, публикуван миналата седмица, предложи да има специални санкции, ако това не бъде спазено. Това разгневи редица британски депутати консерватори, които твърдят, че предложените преходни условия са прекалено наказателни, и по-специално - не трябва да се очаква Великобритания да се подпише под ново законодателство, за което не е имало никакви решения. Енергийният ефект на Brexit-а В края на февруари, когато се очаква да бъде публикуван разширеният проект на споразумението за оттегляне, ще стане ясно дали наистина обещаната отмяна на \"клаузата за наказание\" ще бъде заменена от по-мек вариант, както са се договорили 27-те страни членки на ЕС. Брюксел с план за дупката от  €13 млрд. след Brexit  Енергийният ефект на Brexit-а", "date": "2018.02.15", "title": "Брюксел заменя \"клауза наказание\" за Великобритания с по-мека"}
{"url": "http://clubz.bg/64090-zapochva_novata_igra_na_sp_%E2%80%9Eklub_z%E2%80%9D", "text": "Новият брой на списание „Клуб Z” вече е на пазара. Можете да го намерите и в удобния   на сайта ни на хартия или PDF. По традиция списанието пристига при вас с нашата поредна игра. Тя е осигурена от   – пет продукта за отслабване и електронна книга с готварски рецепти. Серията продукти Slim Pasta включва  и   и са базирани на изпитано и древно средство за отслабване на растителна основа. Това са първите в Европа нискокалорични паста, нудълс и ориз, направени от брашно от растението конджак, богато на глюкоманан – съставка за контрол на теглото, която помага чувството за ситост до четири часа от тяхната консумация. Глюкомананът е одобрен за контрол на теглото по утвърдена процедура и със съответните доказателства за връзка между прием и ефект от EFSA (Европейската агенция по безопасност на храните). В сто грама от продукта Slim Rice® например, има само 7 калории, докато в същото количество обикновен бял ориз калориите са 350. Печелившите ще бъдат изтеглени на 15 март 2018 г., а имената им ще бъдат публикувани на нашите страници във Facebook и в сайта www.clubz.bg. Успех!", "date": "2018.02.15", "title": "Започва новата игра на сп. „Клуб Z”"}
{"url": "http://clubz.bg/64266-agenciqta_po_zaetostta_otchita_rekordno_niska_bezrabotica", "text": "Агенцията по заетостта отчита 237 322 регистрирани безработни през януари - най-ниската численост през първия месец на годината от въвеждането на административната статистика на Агенцията по заетостта през 2004 г. досега Равнището на регистрираната безработица през януари е 7.2 на сто. Сравнението с предходния месец показва минимално нарастване от 0.1 процентни пункта, докато годишният паралел показва значително намаление от 1 процентен пункт. По данни на Агенцията по заетостта през първия месец на годината безработицата традиционно нараства поради характерната за сезона по-слаба икономическа активност. Новорегистрираните безработни през януари са 30 446. От тях 900 са били неактивни - не са били нито заети, нито учащи и не са търсили работа. Освен към безработни, услугите, предоставяни в бюрата по труда, са насочени също към заети, учещи и пенсионери, като 434 от тях са били регистрирани като търсещи работа през месеца. Месечните данни показват, че през януари на работа са постъпили 17 270 човека. Значителен е делът на устроените в реалната икономика - над 85 на сто от общо постъпилите на работа. В субсидирана заетост са включени общо 2358 лица. Бизнесът в България се оплаква отдавна от недостиг на квалифицирана работна ръка.  По оценки на АИКБ в България липсват около 500 000 квалифицирани работници и въпреки че българският бизнес се нуждае от хора, те намаляват по чисто демографски или миграционни причини. Заради това липсата на квалифицирана работна ръка у нас ще се задълбочава.", "date": "2018.02.15", "title": "Агенцията по заетостта отчита рекордно ниска безработица"}
{"url": "http://clubz.bg/64275-sekretar_na_prezidenta_stava_poslanik_v_moskva", "text": "Секретарят по външна политика на президента Румен Радев ще е новият ни посланик в Москва. За това са се договорили премиерът Бойко Борисов и държавният глава.  Атанас Кръстин е роден през 1958 г. в град Гоце Делчев. Завършва немска езикова гимназия в град Пазарджик, след което следва международни отношения в УНСС в София и МГИМО в Москва със степен магистър по международни отношения. Завършва дипломатическия курс на федералното министерство на външните работи на ФР Германия в Бон и Берлин, както и курсове за държавни и висши държавни служители към Центъра по въпросите на сигурността Джордж Маршал в Гармиш-Партенкирхен, Германия. От 1987 г. работи непрекъснато в различни структурни звена и дирекции на Министерството на външните работи на България, като е преминал всички дипломатически рангове от аташе до посланик. Работил е и в редица дипломатически представителства на Република България в Азия и Европа. Сред позициите, които е заемал зад граница, са ръководител на политическата служба в посолството ни в Берлин, генерален консул на Република България в Бавария и Баден-Вюртемберг /2006-2010 г./, генерален консул на Република България в Ниш, Република Сърбия /2012-2016 г./. Владее немски, английски, руски и виетнамски език.", "date": "2018.02.15", "title": "Секретар на президента става посланик в Москва"}
{"url": "http://clubz.bg/64274-nosht_na_muzeite_v_plovdiv_kysa_s_obshtinata_na_ivan_totev", "text": "През 2018-а емблематичното културно събитие в Пловдив - \"Нощ на музеите и галериите\", което е част от културния календар на града - няма да се състои като общ проект на фондация \"Отворено изкуство\" на Веселина Сариева и община Пловдив.  Сариева обяви пред БНТ, че фондацията й се отказва от финансирането от кметството за събитието през тази година. Историята си има предистория. Преди няколко дни пред местни медии кметът на Пловдив Иван Тотев (ГЕРБ) заплаши Сариева, макар и индиректно, че може да спре културната програма на община Пловдив, по която Сариева и фондацията й изпълняват проекти. Точните му думи бяха: Самата Сариева още тогава му отвърна през фейсбук заради заплахата. Днес пред БНТ галеристката заяви, че поведението на Тотев и отношението, което той си позволява, нарушават \"етиката\" на фестивала \"Нощ на музеите и галериите\". По думите решението парите за събитията НОЩ/Пловдив, гласувани от общината, да не бъдат приети ще промени концепцията на фестивала, защото освен финансиране партньорството е било и с подпомагане по отношение на пространствата, където се случва събитието. По думите й тя \"не е приятелка на Тотев\" и не разбира думите му. Досега с фондацията е работила чудесно с община Пловдив в лицето на заместник-кметовете, които са отговаряли за културата.  Пред Plovdiv Time тя добави още: Павета под тепетата - какво се случва с историческата ул. \"Отец Паисий\" До конфликта всъщност се стигна по съвсем друг повод - заради ремонта на историческата централна улица в Пловдив, която води до Стария град. Той започна в началото на февруари и Тотев възнамеряваше да премести специфичните за улицата правоъгълни големи павета, поставени там преди повече от 80 години, и да ги прати в Тютюневия град. А в замяна на централната улица да сложи обикновени квадратни такива, изровени от ремонта на един от булевардите в града. Идеята срещна обществен отпор, а един от хората, които подеха темата за запазване на автентичния вид на \"Отец Паисий\", бе именно Сариева. Заради паветата под тепетата: Иван Тотев заплашва галеристка, тя му отговаря Срещу плановете на Тотев застанаха и бившият кмет Славчо Атанасов, и поетесата Божана Апостолова, и много други културни дейци от града. Министърът на културата Боил Банов пък прати Инспектората на министерството на проверка на ремонта на \"Отец Паисий\", а той излезе със становише и предписание към община Пловдив улицата да бъде възстановена в автентичния й вид с все правоъгълните павета. Заради паветата под тепетата: Иван Тотев заплашва галеристка, тя му отговаря", "date": "2018.02.15", "title": "\"Нощ на музеите\" в Пловдив \"къса\" с общината на Иван Тотев"}
{"url": "http://clubz.bg/64278-60_ot_turistite_organizirat_pytuvaniqta_si_prez_internet", "text": "Всеки втори турист организира почивката си чрез интернет. 60% от хората, които планират ваканцията си, и над 40 на сто от пътуващите по бизнес използват глобалната мрежа, за да изберат, резервират и реализират визитите си. Това сочат данните на Smart Insights. Над 80% от туристите биха предпочели персонализирани маршрути чрез проследяване на цифровия им профил. 95 на сто от пътуващите за отдих четат най-малко 7 препоръки, преди да резервират почивката си, сочат още международните проучвания. За да отговори адекватно на този бум на потребителите на дигитални технологии, Министерството на туризма организира международна кръгла маса по темата. Събитието е част от календара на Българското председателство на Съвета на Европейския съюз и ще се проведе днес в Интер експо център-София в рамките на международната туристическа борса „Ваканция и СПА експо“. Участниците ще обменят опит и мнения за това как иновативното управление на културното наследство може да се използва за стимулиране на устойчивото развитие на туристическия сектор. България притежава над 40 хил. недвижими и 7 млн. движими артефакта от поне 7 епохи, което я прави трета в Европа след Гърция и Италия по мащаб на наследството от миналото. Дигитализацията и появата на нови цифрови бизнес модели оказват безспорно положително влияние върху туристическата индустрия. С появата на иновативни онлайн платформи потребителите организират своите пътувания чрез интернет. За да отговори на изискванията на новата обществена среда, Министерството на туризма създаде и тематична работна група. Нейната основна задача е да изработи и предостави пътна карта с конкретни инициативи за дигитализация с хоризонт 2030 г. Целта е целият процес от избора на дестинация, през място за настаняване, обекти за посещение и т.н. да се организира онлайн и накрая пак така всеки да оцени цялостното си преживяване. България вече има единна платформа и мобилно приложение към нея I Love Bulgaria, която обединява всички елементи на туристическия сектор - обекти, места за настаняване, заведения за хранене и съпътстващите услуги. Всеки турист може лесно и бързо да получи информация за българските топ туристически забележителности и специални оферти от местния бизнес.", "date": "2018.02.15", "title": "60% от туристите организират пътуванията си през интернет"}
{"url": "http://clubz.bg/64277-moskva_ima_ubiti_v_siriq_petima_veroqtno_ruski_grajdani", "text": "Руското външно министерство за първи път призна днес за гибелта на руснаци в Сирия. Това направи Мария Захарова - говорителката на външното министерство в Москва. Така Захарова коментира съобщениета на световните медии, че на 7 февруари в провинция Дейр аз Зур руски наемници са загинали при американски въздушен удар. Броят на жертвите варира от 200 до 600. Твърди се, че те са наемници от руската Частна военна компания (ЧВК) на Вагнер. Блумбърг: Над 200 руски наемници са убити от американците в Сирия (ВИДЕО) Кремъл вече допуска, че в Сирия може да има руски цивилни Според Захарова информацията за десетки или стотици загинали руски военни е \"класическа дезинформация\". Тя била пусната от сирийски антиправителствени бунтовници. При това те пуснали снимка от повърхността на Марс и наложили върху нея снимки от унищожена техника, вероятно украинска, от 2014 г. След това американските медии подхванали фалшивата информация. Те обаче искали да скрият собствените си проблеми, включително в Сирия. И допълни, че такива поръчкови статии \"само усложняват нашата работа\". В зоната на конфликта има граждани и хора от всички региони на света, включително от Русия и ОНД. Целта на пребиваването им е различна, сред тях е и участието в бойни действия. Тези, които заминават да се бият, не се обръщат за виза. Те отиват в Сирия по различни начини, най-вече нелегални. Трудно е да се провери кои сате и колко заминават. Кремъл вече допуска, че в Сирия може да има руски цивилни", "date": "2018.02.15", "title": "Москва: Има убити в Сирия. Петима, вероятно руски граждани"}
{"url": "http://clubz.bg/64270-vzriv_ubil_15_ruski_ohraniteli_v_siriq", "text": "15 руснаци, наети в Сирия от частна охранителна компания, са убити при взрив в оръжеен склад в базата им, съобщи в. \"Гардиън\", като цитира базираната в Лондон Сирийска обсерватория за човешки права. Инцидентът станал в град Табия Джазира в североизточната провинция Дейр аз Зур. Това е същият район, където на 7 февруари американците нанесоха въздушни удари срещу проправителствени сили. Твърди се, че при тази атака са загинали много наемници от руската Частна военна компания (ЧВК) н Вагнер. Споменава се за между 200 и 600 жертви. Блумбърг: Над 200 руски наемници са убити от американците в Сирия (ВИДЕО) Компанията, в чийто склад станала експлозията, била натоварена с \"охраната на петролни и газови находища, контролирани от сирийския режим\". Името на фирмата не се съобщава. Не се уточнява и кога е станал този инцидент. Руските охранители се движели заедно с правителствените сили към находищата на източния бряг на река Ефрат, контролирана от Сирийските демократични сили (СДС) - съюз на кюрдски и арабски бойци, подкрепян от САЩ. От осерваторията смятат, че силите на режима се опитали да се доберат до оръжията в склада, но по случайност взривили замаскирана бомба. Загинали общо 23-ма души, като 15 от тях били руснаци. Останалите вероятно са от правителствената бригада \"Ал Бакир\".", "date": "2018.02.15", "title": "Взрив убил 15 руски охранители в Сирия"}
{"url": "http://clubz.bg/64279-dbg_kym_borisov_da_se_posochat_vsichki_kuklovodi_peevski_sred_tqh_li_e", "text": "\"След като си каза за Цеко Минев, Борисов да продължи с посочването на кукловодите зад офшорки, които мониполизират бизнеси у нас и има ли го Пеевски в списъка.\" Това се посочва в декларация на Движение \"България на гражданите\" - партията, която бе основана от Меглена Кунева, днес се оглавява от Димитър Делчев и е част от Реформаторския блок. Поводът за декларацията е вчерашното интеревю на министър-председателя Бойко Борисов пред бТВ, в което той говори за Пеевски и за това кой е реалният собственик на офшорката \"Юлен\" АД - концесионер на ски зоната в Банско. Борисов за Цеко Минев, Зоран и \"кеф ти Солун, кеф ти нагоре\" (ПЪЛЕН ТЕКСТ) От партията, бивш коалиционен партньор на ГЕРБ, призовават премиера да поеме отговорност за решението за изменението на плана за управление на Национален парк \"Пирин\", предизвикало месеци на протести. Оттам възразяват и срещу обявлението, че президентът Румен Радев кадрува за посланически назначения. Секретар на президента става посланик в Москва Ето го пълния текст на декларацията:  Секретар на президента става посланик в Москва", "date": "2018.02.15", "title": "ДБГ към Борисов: Да се посочат всички кукловоди. Пеевски сред тях ли е"}
{"url": "http://clubz.bg/64267-bsp_predpochete_da_zadyrji_goreshtiq_kartof_jablqnov", "text": "На левицата очевидно не й стига, че от ГЕРБ поискаха оставката на заместник-председателя на парламента от тяхната квота Валери Жаблянов, ами си организираха и вътрешна интрига за свалянето му.  Жаблянов е автор на декларацията на БСП, посветена на \"Луковмарш\", в която се казва, че Народният съд е бил неизбежен и необходим. Той бе подложен на \"другарски съд\" на \"Позитано\" 20 днес предиобед. Съдбата му се дискутира от Изпълнителното бюро на партията и от ръководството на парламентарната група.  Депутати от опозиционното на лидерката Корнелия Нинова крило обаче съзряха опит на мястото на Жаблянов да бъде поставен зам.-председателят на парламентарната група на партията Жельо Бойчев. Въпреки че самият Жаблянов минава за човек на Нинова. Според тях в левицата има заговор срещу Жаблянов, който далеч не бил сам автор на декларацията за \"Луковмарш\". ГЕРБ иска оставката на Жаблянов заради гафа с Народния съд Броженията срещу Бойчев пък са породени и от факта, че тази сутрин в Нова тв заяви, че партията се разграничава от изразеното в декларацията мнение. Самият Бойчев споделя, че няма да се издига в парламентарната йерархия. Опозиционерите на Нинова обаче разказват как Жаблянов просто обобщил мненията на съпартийците си от партийното ръководство за това какво да бъде включено в декларацията, която била обсъждана още преди две седмици. Текстът обаче в действителност не бил съгласуван след написването му, а Жаблянов го е пуснал до пресцентъра, който на свой ред не го сверил, а директно го свел до електронните пощи на медиите. След като декларацията изтече, лично Нинова се е обадила спорният текст да бъде свален. Това постави левицата в още по-деликатно положение. Кой обяви Народния съд за неизбежен? Валери Жаблянов Опозиционната партия бе поставена в още по-деликатна позиция предвид факта, че под натиск от депутатите й ГЕРБ оттеглиха не зам.-председател, ами цял председател на парламента. Димитър Главчев подаде оставка преди месеци след скандала с изгонването на Корнелия Нинова и Антон Кутев от залата и бързо бе заменен с Цвета Караянчева. Сега от ГЕРБ се готвят да атакуват левицата по \"морална\" линия - как те са се лишили от Главчев и за по-малко, а БСП не желае да се раздели със зам.-шефа на парламента Жаблянов за по-тежкото провинение оправдаване деянията на Народния съд. Днес по обяд \"другарският съд\" излезе с решение, че не дава Валери Жаблянов (по примера на ГЕРБ с казуса с Делян Добрев, придобил популярност като \"Не даваме Делян\"). БСП: Народният съд от 1945 г. е бил необходим и неизбежен Според правилника на парламента председателят и заместник-председателите на Народното събрание могат да бъдат предсрочно освободени по писмено предложение най-малко на една трета от всички народни представители (80 депутати). Това може да стане, когато е налице обективна невъзможност за изпълнение на задълженията или системно превишаване на правата, или системно неизпълнение на задълженията в рамките на тяхната компетентност. Поискана с подписка от депутати оставка на член на ръководството на Народното събрание се подлага на гласуване на първото заседание на парламента от деня на внасянето на искането. На засегнатия се дава правото да бъде изслушан от трибуната. За сваляне на човек от парламентарния президиум са нужни гласовете на поне половината от присъстващите в залата депутати, пише в правилника. Т.е. управляващите нямат никакъв проблем да свалят Жаблянов и чрез гласуване. Какво ще реши обаче левицата, предстои да видим. Кой обяви Народния съд за неизбежен? Валери Жаблянов БСП: Народният съд от 1945 г. е бил необходим и неизбежен", "date": "2018.02.15", "title": "БСП предпочете да задържи \"горещия картоф\" Жаблянов"}
{"url": "http://clubz.bg/64268-ceko_ministerstvo_klon_na_pib_%E2%80%93_protest_%E2%84%96_9_za_pirin_snimki", "text": "Протестиращите в защита на Национален парк \"Пирин\" този път се събраха на обяд пред Министерството на околната среда и водите, където се провежда среща от програмата на българското председателство на Съвета на ЕС. Традиционният протест е девети поред и само ден след като премиерът Бойко Борисов обяви в телевизионно интервю, че действителният собственик на концесионера на ски зоната над Банско \"Юлен\" е банкерът Цеко Минев. Борисов за Цеко Минев, Зоран и \"кеф ти Солун, кеф ти нагоре\" (ПЪЛЕН ТЕКСТ) Протестиращите залепиха на входа на министерството надпис \"цЕко министерство\" и \"Клон на ПИБ\". Другите лозунги бяха \"Строителна мафия. Нено – OFF\", \"SOS Пирин\" и \"Кошлуков праща поздрави\". Над последния надпис бяха залепени снимки на Нено Димов и Валери Симеонов. Преди седмица евродепутатката от \"Зелените\" Ска Келер се включи в осмия протест. Това провокира вицепремиера Валери Симеонов да призове за нейното експулсиране \"с камионетка от Капъкуле\". Министерският съвет се разграничи от вицепремиера, а случаят стигна и до кабинета на Жан-Клод Юнкер. ЕК по темата \"Келер-Симеонов\": Правителството се разграничи, случаят е приключен \"Протестът ни е за Национален парк \"Пирин\", но и срещу корупцията на всички нива, срещу наглостта на олигархията, която си прави каквото поиска срещу зависими политици, които не желаят да спазват законите. Това е и протест срещу беззаконието! Защото Пирин и неговото спасяване са символ на всичко това! Протестираме и срещу поредния опит да съсипят и Витоша, и всички други планини чрез лобистки промени в Закона за горите. Промени, които спряхме през юни 2012-а и които внасят в НС отново!\", пише в   във фейсбук. Довечера ще има протести и в други градове: Благоевград:  Бургас:  Велико Търново:  Плевен:  Пловдив:  Русе:  Свиленград:    Свищов:  Сливен:  Стара Загора:  \n\tБристол:  Лондон:  Глазгоу:  Исканията на протестите са: 1. Оттегляне на решението на МС от 28.12.2017 г., даващо възможност за строителство в 48% от Национален парк \"Пирин\". 2. Оставка на Нено Димов като министър на околната среда, предложил това решение. 3. Обявяване на реалния собственик на концесионера \"Юлен\" АД и одит на концесията от международен одитор и с участие на гражданското общество. 4. Оставка на Валери Симеонов като вицепремиер заради прокарване на правителствена политика срещу гражданското общество и природата и публичните призиви за насилие и дискриминация. 5. Отхвърляне на внесените лобистки поправки в Закона за горите (същите като през 2012 г.), разрешаващи сечта и бетонирането в горите. Отделяне на контролния орган (Изпълнителна агенция по горите) от брадвата (МЗХГ) и забрана на износа на обла дървесина от държавните гори. 6. Отхвърляне на промените в Закона за опазване на земеделските земи, които улесняват урбанизацията им. Разследване на заменките по Черноморието. ЕК по темата \"Келер-Симеонов\": Правителството се разграничи, случаят е приключен", "date": "2018.02.15", "title": "цЕко министерство, клон на ПИБ – протест № 9 за Пирин (СНИМКИ)"}
{"url": "http://clubz.bg/64264-tyrsite_pari_za_proekt_v_zdraveopazvaneto_obrazovanieto_ili_okolnata_sreda", "text": "Неправителствени организации могат да кандидатстват за финансиране от Обществения борд на TELUS International Europe, като изпратят проектите си чрез онлайн формуляр на  . Формата за кандидатстване е отворена до 11 март 2018 г. Членовете на Обществения борд ще оценят проектите и ще разпределят финансиране в зависимост от устойчивостта на решението, което предлагат. Всяка година Общественият борд на TELUS International в България разпределя сумата от 100 000 долара между социално значими проекти, разрешаващи проблеми в сферата на здравеопазването, образованието и опазването на околната среда. Максималното финансиране, което една организация може да получи от борда, е до 5000 щатски долара. От създаването си през 2015 г. до момента Общественият борд на TELUS в България е финансирал 39 проекта на обща стойност 290 000 лева. Сред тях са обществено значими проекти на фондация „Заслушай се“, „Очи на четири лапи“, „Кан Академия“ и др. В България бордът е основан през 2015 г. и негов председател е Левон Хампарцумян, а сред членовете му са Красимира Величкова, директор на Българския дарителски форум, Силва Зурлева, член на УС на Нова телевизия, Магдалена Малеева, основател на gorichka.bg, Елвин Гури, изпълнителен директор на River Stixx Capital, Нели Радева, основател и председател на фондация I can too, и представители на топ мениджмънта на TELUS International Europe.", "date": "2018.02.15", "title": "Търсите пари за проект в здравеопазването, образованието или околната среда?"}
{"url": "http://clubz.bg/64262-duterte_dava_500_dolara_za_glava_na_komunist", "text": "Филипинският президент Родриго Дутерте предложи награда от близо 500 долара за главата на всеки убит от правителствените сили бунтовник комунист. Целта е да се спестят разходи за военни действия срещу бунтовниците. Това съобщи БТА, цитирайки Асошиейтед прес. Не беше уточнено как президентът е стигнал до тези числа, нито дали наистина властите ще плащат за убити бунтовници и как. В подкрепа на предложението си президентът насърчи правителствените сили да убиват бунтовници. Изказването на филипинския президент насърчава правителствените сили да извършват военни престъпления, вместо да се създава култура на отговорно поведение в съответствие с международното право, заяви \"Хюман райтс уоч\". Филипинският президент промени риториката си по отношение на партизаните комунисти, след като през миналата година се провалиха мирни преговори, водени с посредничеството на Норвегия. Това стана, след като Дутерте изрази протест, че нападенията на бунтовниците срещу правителствените сили продължават. Когато неотдавна бунтовнически командир предупреди, че е възможно партизаните да убиват по един войник на ден, Дутерте контрира, че ще бъдат убивани по петима бунтовници на ден и предложи да бъдат обучени представители на местните племена и да им се дават награди, за да убиват бунтовниците. Последното изказване на филипинския президент, което правителството разпространи снощи до медиите, беше направено, след като преди дни правозащитни организации осъдиха друго негово изявление, че военнослужещите трябва да стрелят по партизанките в гениталиите, за да ги направят \"безполезни\".", "date": "2018.02.15", "title": "Дутерте дава 500 долара за глава на комунист"}
{"url": "http://clubz.bg/64251-volq_pak_zadejstva_zlatniq_pryst_vetoto_na_radev_za_nivite_padna", "text": "Поредното президентско вето бе преодоляно. И за пореден път благодарение на \"златния пръст\" на партията на Веселин Марешки \"Воля\". Днес депутатите разгледаха повторно закона за посевите, в чиито преходни и заключителни разпоредби в последния момент и на тъмно бяха вмъкнати изменения и в Закона за опазване на земеделските земи, улесняващи застрояването им. Ветото бе преодоляно със 124 гласа \"за\", 73 \"против\" и 6 \"въздържал се\". За да не мине повторното връщане от държавния глава на един закон, за него трябва да са гласували 121 народни представители. В случая ветото не мина само с 3 гласа. Въпреки че от \"Воля\" първоначално бяха дали заявка, че ще подкрепят президента Румен Радев, в сряда в позицията им настъпи мистериозен обрат и днес 8 от депутатите на Марешки гласуваха заедно с ГЕРБ и \"Обединени патриоти\". \"Против\", каквато заявка вече бяха дали, гласуваха от БСП и ДПС. Цветанов забрани командировките на депутатите, за да не мине ветото на Радев  При разглеждането на ветото в ресорната земеделска комисия през миналата седмица Кръстина Таскова от \"Воля\" обяви, че измененията в закона за земите са лобистки и ветото на президента трябва да се подкрепи. На това мнение Таскова бе и вчера сутринта. Следобед обаче сред депутатите на Марешки вече бе настъпило разколебаване. Групата се бе събрала да избистри как ще гласува, но си замълча какво е решила. Очевидно след днешното гласуване първоначалната заявка за подкрепа на ветото е била имагинерна. Дебати в зала все пак имаше и в тях се чуха обвинения към вносителя на проекта - депутата на Валери Симеонов Йордан Апостолов, че сам е в конфликт на интереси в качеството му на едър земевладелец и строителен предприемач. Депутатите се върнаха и към времената на масовите и скандални заменки на земи тип \"кон за кокошка\" по време на Тройната коалиция. Не бяха подминати и екозащитниците, по традиция споменавани в негативен контекст. Първа думата взе Светла Бъчварова (БСП), която се опита експертно да обоснове мотивите на БСП за подкрепа на ветото. Тя посочи, че в първоначалната идея на Министерския съвет, с която бе отворен законът за посадъчния материал, да се намали административната тежест, са се направили сериозни изменения и в Закона за опазване на земеделските земи, което по правилника на Народното събрание е нарушение. И обобщи промените:  Тя атакува и текстовете, според които отпада едногодишният срок за изготвяне на ПУП. \"Това е отстъпление от сега действащата защита на земеделските земи, дава се възможност даже въобще да няма инвестиционно намерение\", посочи. Една земя, много интереси Допълни, че не е ясно какви са финансовите разчети по възстановяването на сумите на лицата и фирмите, които вече са влезли в процедура, но са изпуснали срока 24 май 2017 г. да реализират инвестиционното си намерение.   Бюрхан Абазов (ДПС) също защити ветото. По думите му с измененията на \"патриота\" Апостолов сега процедурата става улеснена и бърза, а трябва да е точно обратното -  Неприкосновеността на частната собственост пребори ветото за нивите Йордан Апостолов (ОП) стана, за да се защити, нападайки природозащитниците, които твърдят, че предложените от него изменения ще доведат до масово застрояване по Черноморието и реализацията на мегаломански проекти за хотели. Екологът Тома Белев показа наскоро като пример схема от кадастъра за 800 дка край Яйлата, предвидени за застрояване. Депутатите под натиск да не отхвърлят ветото за нивите  \"Не се ли нарушава чл. 17 от Конституцията за неприкосновеноста на частната собственост. Не се ли нарушава чл. 19 за свободната стопанска инициатива. Как ние бихме могли да задължим собствениците на земеделска земя, които не искат да я обработят, да я дадат под аренда, а не да строят. Те си я държат пустееща. Повечето, които сега се подхилвате в залата въобще не ви е ясно за каква процедура става въпрос. Няма значение начинът на предлагане на измененията, г-н Абазов. Възползвали сме се от законовото си право да правим промени в преходни и заключителните разпоредби\", продължи Апостолов.  И заобяснява, че при процедури, изтекли след май 2017-а, ако наново бъдат подадени заявления за възобновяване, на лицето, и то само ако е провело процедурата до край, т.е. променило е предназначението, таксата трябва да му бъде върната или процедурата да бъде проведена докрай. Утвърждаването на площадка, без изисквания досега ПУП, е междинен акт, който не води до промяна на предназначението на земеделската земя, продължи Апостолов. Лицето Х подава заявление със скица, прилага координатни точки къде в обсега им иска да направи инвестиционно намерение. \"Това не променя предназначението на земята. Тя може да си стои с години земеделска. Ако реши да продължи процедурата, трябва да представи екооценки. Ако екооценката е влязла в сила, тогава може да продължи процедурата. През това време тази земя остава земеделска независимо, че има междинен акт на комисията за площадката\", посочи. Допълни, че документът за екологична съвместимост има валидност само 5 години: \"Т.е. дори и да имате променен вече статут, ако не реализирате инвестиционното си намерение, то ще отпадне. Ако ПУП-ът е бил за стопански двор, а той иска хотел, екооценката му става моментално невалидна, т.е. екооценка се прави при всяка промяна в ПУП. 3 г. след препотвърждаване на решението за промяна на предназначението, не е поискано и не е дадено разрешение за строителство, земята пак става земеделска\". \"Патриотът\" с поправката за нивите: Не съм в конфликт на интереси И Апостолов приведе пример от времето на скандалните заменки: \"Мога да ви покажа справка от МЗХ -  . Социалистът Крум Зарков обобщи проблема не на експертно, а на политическо ниво, посочваки, че правителството си е измило ръцете с тези законови изменения, прехвърляйки ги в полето на парламента. Поредно вето на Радев - за застрояването на ниви След гласуването в зала \"Обединените патриоти\" направиха кратък брифинг в кулоарите на парламента. Уточнения направиха и от \"Воля на Марешки. След гласуването разпратиха декларация защо са подкрепили закона на управляващите.  Ето го и него, без редакторска намеса: Една земя, много интереси Неприкосновеността на частната собственост пребори ветото за нивите Депутатите под натиск да не отхвърлят ветото за нивите  \"Патриотът\" с поправката за нивите: Не съм в конфликт на интереси Поредно вето на Радев - за застрояването на ниви", "date": "2018.02.15", "title": "\"Воля\" пак задейства \"златния пръст\". Ветото на Радев за нивите падна"}
{"url": "http://clubz.bg/64256-fbr_i_cru_ne_kupuvajte_smartfoni_ot_huawei_ili_zte", "text": "Високопоставени служители на ЦРУ, АНС, ФБР и Агенцията за разузнаване в областта на отбраната обявиха пред Комисията по разузнаването на Сената, че китайските производители на смартфони представляват заплаха за сигурността на американските клиенти. Републиканския сенатор Том Котън от Арканзас поиска от началниците, които докладваха пред комисията, да вдигнат ръце, ако могат да препоръчат на американските граждани да използват продукти или услуги, направени от конкурента на Apple Huawei или производителя на смартфони ZTE. Никой от тях не направи това. И продължи: Оше през 2012 г. Конгресът публикува доклад, според който двете китайски фирми \"трябва да бъдат наблюдавани с подозрение\". Компаниите категорично оспорват констатациите на докладите, а Huawei ги окачестви като \"безпочвени\". Въпреки това Huawei не прави активни стъпки на пазара на САЩ поради опасения, че администрацията смята, че китайското правителство може да използва произведените от компанията смартфони за събиране на разузнавателни данни. През януари т.г се провалиха преговорите между Huawei и AT&T за продажба на китайските смартфони. Затова пред сенатската комисия Рей похвали усилията на доставчиците на телекомуникации, които се опитват да \"повишат осведомеността си по този въпрос\". Huawei направи изявление, че следи внимателно изслушванията в Конгреса, но отказа да коментира директно оценките на разузнавателната комисия. Компанията подчерта силната си позиция на много пазари извън САЩ. Телефоните й превъзхождат Apple в Централна и Източна Европа, според изследователската фирма Canalys. Компанията отбеляза още, че \"никога не ни е било поискано да предоставим достъп до нашата технология или да предоставим данни или информация на нито един гражданин или организация, на което и да е правителство или техните агенции\". От фирмата уточниха, че влагат много части в телефоните си, които са произведени в САЩ.", "date": "2018.02.15", "title": "ФБР и ЦРУ: Не купувайте смартфони от Huawei или ZTE"}
{"url": "http://clubz.bg/64255-norvejka_dominaciq_v_myjkoto_spuskane", "text": "Норвежецът Аксел Лунд Свиндал е новият олимпийски шампион в спускането при мъжете на игрите в Пьончан. Един от най-добрите скиори на нашето време вече има два златни медала и общо четири от зимни игри. Той донесе първа титла на родината си в най-атрактивната надпревара в алпийските ски на олимпиада. А норвежката доминация днес допълни Шетил Янсруд, който завърши втори - на 12 стотни. Бронзът отиде за швейцареца Беат Фойц, финиширал на 18 стотни зад шампиона. След триумфа 35-годишният Свиндал заяви, че това са последните му олимпийски игри. А днес времето в Пьончан позволяваше да има стартове в ските - имаше и гигантски слалом при жените. № 1 стана американката Микаела Шифрин. На 39 стотни зад нея финала пресече Ринхилд Мовинкел (Норвегия), а подиума допълни Федерика Бриньоне (Италия) на 46 стотни. Водачката от първия манш Мануела Мьолг (Италия) остана едва осма на повече от секунда зад Шифрин. Българката Мария Киркова е 40-а (беше 46-а след първото спускане) на близо 13 секунди от американката, която защити титлата си от Сочи и също като Свиндал има два златни медала от олимпиади.", "date": "2018.02.15", "title": "Норвежка доминация в мъжкото спускане"}
{"url": "http://clubz.bg/64261-germaniq_predupredi_za_tyrgovska_vojna_ako_sasht_naloji_mita_za_stomanata", "text": "Германските индустриалци предупредиха за търговска война заради протекционистката политика от страна на Вашингтон за ограничаване на американските сделки за чуждестранна стомана и алуминий на основание национална сигурност.  Американският президент Доналд Тръмп вече наложи високи тарифи от 30% мито за вноса на соларни панели и 50% за пералните, изпълнявайки обещанието си за търговска политика под мотото \"Америка на първо място\", за да защити работните места на американците. Така бяха засегнати интересите на Китай - най-големият производител на соларни панели в света, и на Южна Корея заради производителя Samsung. \"Америка на първо място\" удари по соларните панели и пералните От Германската индустриална и търговска камара обявиха, че митата за внос на стомана и квоти, замислени от администрацията на Белия дом, могат да предизвикат търговска война. Според анализатори това може да намали растежа на водещата европейска икономика с до 1%. Преди ден президентът Доналд Тръмп заяви, че обмисля редица варианти за налагане на ограниченията. Мартин Ванслебен, управляващ директор на Индустриалната и търговска камара на Германия (DIHK), посочи, че въвеждането на митнически тарифи в крайна сметка ще навреди на потребителите на САЩ посредством по-високи цени и може да предизвика световна търговска война. Данъчната реформа на Тръмп е закон \"Хобин Руд\" -  взема от бедните и дава на богатите След ЕС, САЩ е вторият най-голям търговски партньор на Германия, която изнася 40% от производството си.  Опасността от протекционистки мерки в САЩ идва в момент, когато германската икономика се радва на сериозен подем, задвижван главно от вътрешното потребление, но и от възстановяването на износа и на фирмените инвестиции. Публикувани по-рано данни показват, че БВП на Германия се е увеличил с 2.2% през 2017 година, което е най-високият растеж от десетилетие. Берлин очаква тази година растежът да продължи, достигайки 2.4% през 2018 г. Германската индустриална и търговска камара беше дори по-оптимистична с прогнозата си за 2.7% ръст тази година. Анализаторът Флориан Хенсе от Berenberg смята за вероятен сценарий, при който при който САЩ ще наложат рестрикции, ограничени до няколко индустриални сектора. Данъчната реформа на Тръмп е закон \"Хобин Руд\" -  взема от бедните и дава на богатите", "date": "2018.02.15", "title": "Германия предупреди за търговска война, ако САЩ наложи мита за стоманата"}
{"url": "http://clubz.bg/64265-bmw_stroi_zavod_v_ruskiq_anklav_kaliningrad", "text": "Германската компания BMW е избрала руския анклав Калининград, за да построи завод за производство на автомобили - пълен цикъл, за да задоволяват търсенето на руския пазар, съобщи руското издание \"Ведомости\". За 2017 г. в Русия са продадени 31 598 автомобили с марката BMW, като най-търсени са модели от 3, 5 и 7-та серия, както и кросоувърите X1, Х3, X4, X5, X6. За сравнение в България за първите 11 месеца на 2017 г. са продадени общо 28 180 нови коли. Бащата на Алина Кабаева с лъвски пай в Москва В интервю пред \"Ведомости\" министърът на промишлеността и търговията Денис Мантуров казва, че \"проектът за производство на автомобили BMW ще се изпълнява по специален инвестиционен договор, чиито параметри се съгласуват с Министерството на промишлеността на Русия и правителството на Калининградска област.\" Преди да избере Калининград, германският производител е разгледал и производствени площадки в районите на Москва, Калуга и Санкт Петербург. Компанията BMW е избрала Калининград и поради друга причина - автомобилите на марката се произвеждат от 1999 г. насам на мощностите на Avtotor благодарение на джойнт-венчъра. Друга причина е \"политика на властите, която е благоприятна за инвестиции\", е заявил представител на BMW. В района на Калининград има и специална икономическа зона. Компаниите в нея получават бюджетни субсидии, съпоставими с разходите за плащане на митнически такси при внос на компоненти за производството си. Освен това зоната дава и други преференции - нулеви ставки за данък върху печалбата, имуществото и върху земята през първите няколко години от изпълнението на проекта, както и намалени застрахователни премии. Китай изпревари Русия и вече е равностоен съперник на САЩ в оръжията Освен това за BMW ще има и федерални ползи. От компанията обясняват пред \"Ведомости\", че \"държавната регулация на чуждестранните компании в Русия ще се промени през следващите години, което ще доведе до задълбочаване на локализацията\". Сега Министерството на промишлеността и търговията и Министерството на икономическото развитие разработват нов инвестиционен режим, който ще замени споразуменията за промишлено сглобяване. Споразуменията за промишлено сглобяване предвиждат отстъпки за фирми при внасянето на автомобилни компоненти и допускане до държавната програма за подкрепа на пазара в замяна на повишаване на локализацията до 60%. Русия връща политкомисарите в армията Министерството на промишлеността и търговията смята, че т.нар. специални инвестиционни договори (специнвестконтракт) са оптимални за новия режим. Те осигуряват достъп до държавна подкрепа в замяна на инвестиции, увеличаване на локализацията и т.н. Наличието на специален договор също ще даде на BMW възможността да участва в обществени поръчки за държавни доставки, които преди това са представлявали 3% от общите продажби на марката в Русия.  Китай изпревари Русия и вече е равностоен съперник на САЩ в оръжията Русия връща политкомисарите в армията", "date": "2018.02.15", "title": "BMW строи завод в руския анклав Калининград"}
{"url": "http://clubz.bg/64247-bychvarova_za_priznanieto_ceko_minev_stoi_zad_yulen_neka_vsichko_e_na_masata", "text": "При протестите в защита на Пирин става дума за \"група, която няма парламентарно представителство и протестите са начин да заяви позиция\". Така Румяна Бъчварова - бивш вътрешен министър, а в момента отново началник на кабинета на министър-председателя Бойко Борисов, описа продължаващото недоволство на природозащитници и граждани срещу решението на правителството за промяна на плана за управление на Националния парк и заявките за промяна на концесионния договор с \"Юлен\" АД за ски зоната на Банско.  Борисов за Цеко Минев, Зоран и \"кеф ти Солун, кеф ти нагоре\" (ПЪЛЕН ТЕКСТ) В сряда премиерът отговори пред бТВ на един от най-острите въпроси, поставяни от протестиращите - кой стои зад концесионера \"Юлен\", назовавайки името на Цеко Минев (Първа инвестиционна банка). Борисов, Цеко Минев и Пеевски - Too little, too late! Тя каза, че не може да гадае дали протестите ще продължат. И ги описа така: Бъчварова коментира и обявеното от Борисов оттегляне на Истанбулската конвенция от дневния ред на управлението. \"Ако Истанбулската конвенция бъде приета, ще има сътресения\" Тя не назова от кого е дошло \"подвеждането\" и добави, че е  Бъчварова изрази надежда, че темата поне ще изостри вниманието към проблема с домашното насилие, който по думите й досега е бил премълчаван. На въпрос дали като държава ни дискредитира фактът, че не приемаме веднага Истанбулската конвенция като други страни в ЕС, Бъчварова заяви, че тези особености се вземат под внимание, но не са пречка в отношенията.  Началникът на кабинета на Бойко Борисов обяви категорично, че позицията против провеждането на \"Луковмарш\" е официална позиция на правителството, но режимът на проявата е такъв, че не може да бъде забранено провеждането й.  Борисов, Цеко Минев и Пеевски - Too little, too late! \"Ако Истанбулската конвенция бъде приета, ще има сътресения\"", "date": "2018.02.15", "title": "Бъчварова за признанието \"Цеко Минев стои зад \"Юлен\": Нека всичко е на масата"}
{"url": "http://clubz.bg/64259-patriarhyt_za_dqdo_dobri_taka_shte_go_pomnim_%E2%80%93_pravedniqt_bezsrebyrnik", "text": "Това пише в свое нарочно обръщения българският Патриарх Неофит по повод кончината на Дядо Добри. Погребението на тачения от народа като истински светец Добре Добрев е днес. Почина Дядо Добри - народният светец от Байлово Ето и целия текст на обръщението на главата на Българската православна църква. \"ОБРЪЩЕНИЕ на Българския Патриарх и Софийски митрополит Неофит по повод кончината на дядо Добри (Добре Добрев) \n\t15 февруари 2018 08:52, Българска Патриаршия \n\tНегово Светейшество Българският патриарх НЕОФИТ Обични в Господа чеда на светата ни Църква, По човешки скърбим за края на земния път на новопреставилия се дядо Добри (Добре Добрев) и се молим Бог да приеме душата му в селенията на праведните. Там е мястото, което Бог е приготвил за всички, които Го обичат, а знаем, че той обичаше най-много от всичко Господ Иисус Христос и Му служеше с чисто сърце. Чистите по сърце са блажени, защото те ще видят Бога (срв. Мат. 5:8). Затова вярваме, че Христос ще го приеме пред лицето си като истински безсребърник, който за последните 30 години дари всичко, което притежаваше и което събираше пред храмовете в страната. Помним го като най-големия дарител на Патриаршеската ни катедрала “Св. Александър Невски”, както и на няколко други храмове и манастири. Народът го наричаше “светецът от Байлово” не само заради безкористното му служение и даряване, а и заради чистото изповедание и живеене на праотеческата ни българска православна вяра. Верността му към Църквата и нейните повели беше вярност на праведник, а “споменът за праведника ще пребъде благословен” (Притч.10:7). Така и ще го помним и ще се молим за душата му – праведният безсребърник, който изпълни Божиите повели, без да промени или изкриви дори една буква от Св. Писание и Св. Предание, верен на Църквата и Отечеството си и неуморен в добрината си. Нека споменът за него ни носи не скръб и тъга, а радост и надежда, че в България светостта и добротворството не са изчезнали, но Бог по молитвите на Св. Богородица и всички светии ще ни дарява и за в бъдеще с благодатните си дарове! Бог да прости новопреставения дядо Добре!\"  ", "date": "2018.02.15", "title": "Патриархът за Дядо Добри: Така ще го помним – праведният безсребърник"}
{"url": "http://clubz.bg/64258-shestima_rejisori_snimat_po_razkazi_na_gospodinov", "text": "След „Сляпата Вайша“, и други разкази на Георги Господинов ще дадат живот в киното. Шестима български режисьори снимат по истории на писателя от книгите „И всичко стана луна” и „И други истории”. Премиерата е на 17 март на „София филм фест“, съобщават от издателството на Господинов „Жанет 45“. Шестимата режисьори са автори на шест късометражни новели, обединени в един филм, наречен „8 минути и 19 секунди“. Петър Вълчанов („Обащиняване“), Кристина Грозева („Дъщеря“), Теодор Ушев („Кристин, която маха от влака“), Надежда Косева („Старецът и морето“), Любомир Младенов („Лицата от последните дни“) и Владимир Люцканов („Закъснелият дар“) разказват какво се случва за 8 минути и 19 секунди, какви ще са лицата от последните дни, защо апокалипсисът е много лична работа, кого обащиняваме, може ли човек да се намеси в живота на друг дори помахвайки с ръка от влака, какво става в онази минута, когато светлината си е отишла, а мракът още не е дошъл… С този филм Теодор Ушев, наминиран за „Оскар“ за „Сляпата Вайша“, дебютира в игралното кино – отново с разказ на Георги Господинов. В „8 минути и 19 секунди“ ще видим актьорите Светлана Янчева, Иван Бърнев, Ирмена Чичикова, Цветан Алексиев, Китодар Тодоров, Таня Шахова и фотографа Симон Варсано. Продуценти на филма са БНТ и „ВИП медиа филм“ (Владимир Люцканов и Антоанета Бачурова).", "date": "2018.02.15", "title": "Шестима режисьори снимат по разкази на Господинов"}
{"url": "http://clubz.bg/64236-kak_se_troli_putin_%E2%80%93_receptata_na_virtuoza_video", "text": "Всеки, който иска да добие представа за информационните войни на бъдещето, трябва веднага да гледа последното видео на Алексей Навални. То така ядоса героя на видеото - олигарха Олег Дерипаска, че той принуди руския медиен регулатор да блокира клипа. Най-известният дисидент в Русия Навални, на когото властите забраниха да се кандидатира за президент, толкова много дразни Кремъл, че някои хора в Москва изписаха името му със спрей върху снега, за да проверят дали общинските служители веднага ще го почистят. Почистили го. Както всички продукции на Навални и това видео е комбинация между разследваща журналистика и шоу – разкриване на сериозна корупция с помощта на колажи и шеги. Но този път вдъхновението е необичайно. Офисите на Навални често са атакувани – от полиция, полицаи в дрехи на казаци, „спонтанни“ групи от пенсионери, проститутки (или жени, облечени като проститутки). Те идват в офисите му, придружени от оператори, които случайно се озовават на място, снимат се върху мебелите и си тръгват. Това е най-високо качество модерна авторитарна пропаганда. Руската държава засега е решила да не арестува Навални, а да го осмива, да го омаловажава и унижава. Няма нужда да приемате сериозно неговите обвинения към правителството в корупция, ако можем да ги украсим с видео клипове на жени с мрежести чорапи и камшици. Този път Навални им отвърна с техните камъни. Като проучвал снимките на жените, които са посещавали неговите офиси, екипът на Навални използвал софтуер за идентификация и открил, че сред тези жени е Настя Рибка – автор на книгата „Как да прелъстиш милиардер“. В нейния профил в инстаграм е пълно със снимки от яхтата на Олег Дерипаска. Внимателното проучване на книгата и на снимките, както и разследване на корабни и самолетни манифести, водят до друго разкритие – Рибка и Дерипаска не са били сами на яхтата. На борда е бил също Сергей Приходко, който е част от няколко президентски администрации от 90-те насам. Според Рибка мъжете са обсъждали политиката в САЩ. Това било през пролетта на 2016 г. US топшпионин: Русия ще се меси и в изборите ни през 2018 г. Фокусът на Навални е корупцията – като е придружил Дерипаска на неговия самолет и неговата яхта, Приходко на практика е получил подкуп. А той е един от най-важните хора в руската външна политика. Навални обаче прави и много шеги, като се подиграва на литературните амбиции на Рибка, прави и някои спекулации „заради любителите на конспирациите“. Дерипаска, както отбелязва Навални, има дългогодишни отношения с Пол Манафорт, бившия шеф на кампанията на Тръмп, който е в центъра на разследването на специалния прокурор Робърт Мълър. Знаем, че Манафорт дължал пари на Дерипаска. Знаем също, че той е информирал лично Дерипаска за хода на кампанията. Навални сега предполага, че тази информация не е била за самия Дерипаска, а за Приходко – и, разбира се, за неговия бос, президента Путин. Вероятно тези имена са били тема на разговор на яхтата. Навални не доказва това, но и не го твърди. Вместо това той просто представя връзките между хората – американски лобист, американски президент, руски политик, руски милиардер, нацупено момиче на повикване и неговата собствена блокирана президентска кампания, и събира всичко това в една история. Всъщност там им е мястото, защото всичко това е свързано. Русия е корумпирана диктатура и заради това, че хора като Манафорт са помагали на хора като Приходко и Дерипаска да перат пари на Запад, и заради това, че са използвали схеми с недвижими имоти, разработени от американски предприемачи. Хора като Приходко могат да бъдат открити на яхти, защото хора като Дерипаска искат да си осигурят правото да продължат да печелят пари по начин, който е невидим за обикновените руснаци. Които пък са лишени от правото си да гласуват за Навални. Освен мъчителните намеци за нашата собствена корумпирана политическа класа видеото на Навални дава урок и на американците какво да правят с правителство, което отрича, прикрива и вярва, че – както прекрасно го каза бившият съветник на Тръмп Стив Банън - „истинската опозиция са медиите. И начинът да се справим с тях е, като наводним пространството с лай...“ Повече от 4 милиона души са гледали видеото досега, а докато четете това, вероятно вече са повече. Силната комбинация от разследваща журналистика, обработка на данни, шеги, колажи и вирусен маркетинг позволи на руснаците да прогледнат сред „лай....“. Вероятно това е привлякло и хора, които не се интересуват от политика просто защото е забавно. Проучете добре този опит, защото скоро може да имаме нужда от това и тук, в Америка.    ", "date": "2018.02.15", "title": "Как се троли Путин – рецептата на виртуоза (ВИДЕО)"}
{"url": "http://clubz.bg/64254-borisov_za_ceko_minev_zoran_i_kef_ti_solun_kef_ti_nagore_pylen_tekst", "text": "... : Започва специалното издание на „Питай премиера“. Намираме се в кабинета на министър-председателя Бойко Борисов. Добър вечер. : Добър вечер. И да уточним, че вчера, като се видяхме, вие пожелахте тук да е интервюто, а не в бТВ. Аз предложих да дойда там. : Имаше два варианта. Решили сме тук, защото не сме го правили от вашия кабинет. : Нашият кабинет е и ваш кабинет, защото е на хората. : На хората е. А хората ви питат много въпроси. Над 500 въпроса сме събрали в тази папка и сме ги разделили по различни теми – корупция, сигурност, външна политика, европредседателство, но и прословутата Истанбулска конвенция. Но да започваме директно. Кажете ни - извиват ли ви ръцете вашите партньори от \"Обединени патриоти\" заради Истанбулската конвенция. : Аз искам само да покажа на вашите зрители документа Истанбулска конвенция как изглежда и да му прочета заглавието – „Конвенция на Съвета на Европа за превенция и борба с насилието над жени и домашното насилие“. Това е документът. Отговорът ми ще бъде в две части. Ние приехме и винаги като партия и държава мисля, че всички сме срещу насилието над жени и деца и домашното насилие. Приемам и това, че може би някъде да има текст, който да тревожи някого. Парламентът именно е мястото, където текст по текст се дебатира и се отхвърля – това е в една нормална парламентарна държава. Бойко Борисов: Всички знаем кой е собственикът на \"Юлен\", Цеко Минев Момент. Патриотите никога не са казали, че ще подкрепят такава конвенция, нито в предизборните ни, нито по време на сключването на споразумението. На тях мога да им се сърдя само защото няколко пъти им казах: „Колеги, ние няма да приемем Истанбулската конвенция в парламента с различни от нашите гласове. Единствената цел е да сложим на обществото тази конвенция, подписана от 47 страни, и да се произнесем срещу нея. : Те ви поставят условия, ултиматуми, че ще напуснат управлението, че управлението може да падне. Вие ще изтеглите ли тази конвенция от Народното събрание? : Тази конвенция няма да влиза в Народното събрание, защото сега е в Конституционния съд. Второ, аз никога не съм правил на инат. Може би затова толкова пъти хората ме избират. Винаги съм се съобразявал с всеки един глас, с всяко едно настроение. Еле пък като има и църква. По-странно ми е как колегите от БСП, от президентството, заговориха за кукловоди, които искат да приемат тази конвенция, приета от 47 държави от Съвета на Европа. Ние тук поставяме явно под въпрос дали изобщо да членуваме в Европейския съюз. Но за да бъдем кратки и ясни, казал съм го на \"патриотите\", казвам го сега и на членовете на ГЕРБ, казвам го като председател на партията – ние Истанбулската конвенция ще я приемем само ако има абсолютен консенсус в българското общество. Оттук нататък всеки, който си играе със страховете на хората; оттук нататък всеки, който вместо да говори за домашното насилие, насилието над деца, казва, че това трябва да остане, това трябва да е така, или предлага някакви нови закони… О`кей, защо не са приети толкова години, десетилетия? : Тя нали е в Народното събрание сега? Може ли някой да направи референдум? Каракачанов, Корнелия Нинова искат референдум за еднополовите бракове. : Искат да похарчат 30 милиона? Не ни трябват на държавата тези пари да ги дадат за нещо смислено? Ако има референдум за гей браковете, как ще завърши? Нима някой не знае? Българинът е консервативен, отговорът ще бъде „не“. Защо да ги похарчим тези пари? Но тук това не се третира. Името, може ли да прочетете и вие какво пише? : Аз съм я чел. Вие чели ли сте я? : Значи, стига с тази Истанбулска конвенция, понеже е приета в Истанбул. Може да е Женевска, може да е Мюнхенска, може да е отвсякъде. Именно на тази конвенция, зад която ние застанахме като европейска партия, беше Конвенция на Съвета на Европа за превенция и борба с насилието над жени и домашното насилие. : Съгласен ли сте да има референдум?  Не. Няма смисъл от референдум. : Как бихте гласували на един референдум – за или против еднополовите бракове? : Против. И то е решено в Конституцията. Българската конституция казва - мъж и жена се женят, казано схематично. Въобще тази тема не стои. Какво направиха? Понеже ГЕРБ като европейска партия предложихме това нещо да се ратифицира, и между другото Русия, Азербайджан, България – такива са страните, които още не са я ратифицирали, казаха не. Добре, и аз казвам не. Това е нещо, което е толкова важно за обществото – аз го чух, виждам, защото дебатите не тръгнаха за насилието на жени и деца. Къде тук пише за еднополови бракове? Къде тук пише… : Ами не, хора от ГЕРБ също казват, че тя е опасна. : И аз казвам, че е опасно нещо, когато ксенофобия, страх, лъжи изведнъж така избуят в публичното пространство, че плашиш хората. Щом хората са уплашени, махаме я, връщаме дебатите отначало. Без, и аз като лидер на ГЕРБ, това ще разпоредя и на своите депутати – няма да се занимавате с конвенцията, докато не седнем наново и кажем кое е добро като текст. Дори Джамбазки каза: Аз бях „въздържал се“, защото има и много хубави текстове. Добре, дайте да приемем хубавите текстове, тези, които защитават жените и децата от насилие. : /../ приемаме цялата или не. Бъдещето явно все още е поставено на карта или е тотално изтеглена. Да или не – какво решавате? : Няма да правя нищо, което да дам възможност и на комшиите от другата страна, и на Корнелия Нинова да си играят със страховете, да проронват сълзи как ние искаме да направим децата гейове, да чувам такива мъжкари всеки ден да се изказват, ама такива мъжкари – аз не съм чул, че има в България толкова мъже. Не, ГЕРБ няма да стои зад нея, докато не върнем дебатите, докато такива като вас не кажат: Абе, хора, къде е, дайте, прочетете я. Ето, сега ще ви направя копие, ще ви дам да прочетете, и вече следващия път, като седнем, няма да ме питате за Истанбулска конвенция, защото Истанбул малко звучи, нали, а ще говорим за Конвенцията на Съвета на Европа. : Добре, чели сме я. : Не, не сте я чели. : Чел съм я. : Не. : Чел съм и тълкувателните текстове, включително и към нея. Знам какво съдържа, знам какви са страховете. Вие прочетохте ли я?  Окей, за да не си губим времето… : Дайте да не си губим времето. : …ГЕРБ оттегля, защото сами, без БСП, без патриоти, срещу президента няма смисъл да вървим, след като хората си мислят, че ние всъщност искаме да узаконим гей бракове, а то няма една точка по това нещо, няма ние да понесем пасива повече, но ще участваме в следващи дебати, когато съзреят, когато оценят, че насилието и конвенцията за насилието над жени и деца е достатъчно сериозен проблем, ще се върнем да дебатираме. : Добре. Толкова по тема за Истанбулска конвенция. Много въпроси от страна на зрителите по две оставки – едната на Валери Симеонов, другата на Нено Димов – бихте ли поискали тези оставки? : Защо? : На Нено Димов за Пирин, на Валери Симеонов и заради изказванията му по повод евродепутатката Ска Келер „да й намажем ските“. : Аз се отнасям, неслучайно тогава се чух и с Валери Симеонов и му казах: Можеш да имаш право в много неща, но такъв език и такъв начин на говорене в европейска България с Европейския съюз не е приемливо. И затова ние с прессъобщение се разграничихме от тези негови думи за камионетката, за експулсиране и всичко останало. Залените в България не могат да се оплачат от мен. Те са били чувани винаги и по всички теми. : По Пирин чувани ли са? : Разбира се, че са чувани. Разбира се, чеса чувани. И аз съм им обещал, гарантирал съм, че освен втори лифт и съпътстващите спортни съоръжения, щото да чуят и спортни съоръжения какво е – кабелите за лифта, всичко това трябва, след като се направят /…/, всичко, второ, трето, всичко това минава на обществени обсъждания – нищо тайно не може да стане, това съм им го обещал и за това съм гарант. : Да, но протестите продължават. Явно не ви вярват. Казват – 48%... Борисов, Цеко Минев и Пеевски - Too little, too late! : Иначе как ще се покаже примерно Христо Иванов и Радан Кънев – кой ще ги види? Нали трябва да намерят някаква тема. Средната работна заплата днес мина на 1160 и нагоре лева, доходите с 12% са се вдигнали, приходите от горивата с 15%, ръстът на икономиката, безработицата. Възможно най-добрите параметри, в петицата на Европа е България. Как да ги чуят иначе? Аз се отнасям с огромно уважение и с тези хора, и Сендов, и Тома Белев, за не ги изброявам всичките, и алпиниста… : Боян Петров. : Да. Прекрасни хора. Бих ги помолил… : Защо не можете да се разберете? : Защото неслучайно това са патриоти, неслучайно народът ги е избрал, има част от българите, които обичат да са по-твърди, по така да тропат по масата, по воеводи да са – нека така да го наречем, и имат такъв стил. Те така са спечелили изборите, затова техните партии си ги подкрепят по този начин. Иначе щяхме да сме една-единствена партия и всички да сме еднакви. Така че мога само да кажа с този начин на изразяване на Валери Симеонов, че са глупаци, аз не съм не само съгласен, а и не го възприемам. Темата „Пирин“ – когато вицепремиерът и министърът на околната среда внасят предложения за втори лифт, който и ние обещавали в цялата предизборна кампания, ние само това сме приели. : Добре, много важен въпрос – явно оставки няма да има, така да разбираме, няма да искате оставките на тези двама министри? : За да има оставки и за да се приемат оставки, трябва в парламента парламентарното мнозинство да ги приеме. : Добре. Два важни въпроса, г-н Борисов. Това е въпросът, господин Борисов, на Явор Василев, Йордан Кошев, а и на други хора – знаете ли кой е реалният собственик на „Юлен“? Бъчварова за признанието \"Цеко Минев стои зад \"Юлен\": Нека всичко е на масата : Всички знаят, независимо че го крият. Ако ме питаш, за Цеко Минев става въпрос. Да не ме съдят утре, защото сигурно има някакъв друг формален собственик, но омразата между Цеко Минев и Зелените поражда всичко това, което се случва в момента. Защото и Зелените казват – какво лошо да има втори лифт, окей сме за втори лифт, ама на този не му вярваме. И аз бих препоръчал на министъра да направи необходимото да разсекрети… Макар че някой тогава ще каже – ами на „Кока-Кола“ защо не разсекретят собственика примерно, която е офшорна компания също? Затова според мен собственикът да излезе, да се разкрие, да си сложи картите на масата и да приключим с това. : Добре, обаче ако поканим собственика на тази компания, която споменахте, сигурно той ще дойде, няма да е беден кипърец с лесно запомнящо се име. : Мисля, че ме попитахте, аз си казах мнението. След като Цеко Минев движи всичко на Банско, най-вероятно той е ако не собственикът, то достатъчно близък до собственика, да взема решения. : Ама хората, които протестират долу, най-вероятно се съмняват, че и държавата стои зад този човек? : По никакъв начин. По какъв начин стои? По какъв начин? В същото време не можем да отречем, че Банско е в десетката на световните ски курорти. И всички се радваме, когато световните купи по ски, по сноуборд, по какво ли не са на Банско. 15,7 е ръстът на туризма, зимния, тази година. Факт. : Споменахте съседите, комшиите ги нарекохте от другата страна на булеварда. Какви са отношенията ви с президента Румен Радев? : Моите са добри. И винаги съм се отнасял с изключително уважение. Но, когато някой му напише в речта, понеже горе-долу знам кой го пише, „кукловодите на Истанбулската конвенция“ – чакай, този кукловод за 47 държави, – това е много сериозен кукловод. Аз не мога да съм толкова силен кукловод, ако мен имат предвид, та в 47 държави да се приеме тази конвенция. Ей, страшен кукловод. Така че съветът ми е да не ги слуша много. Както аз моите „тенори, вокали“ и подобни, казах – не се занимавайте. Имаме важни държавни дела с президента Радев да свършим. : А как ще коментирате темата, която той засегна, за това, че парламентарната република е атрофирала; за това, че Народното събрание се е превърнало в нотариат, който изпълнява вашата воля? : Служебното правителство защо изпълняваше неговата воля? Защото така е в Конституцията, така е казано, така е написано, така е прието преди десетилетия, че по време на служебно правителство президентът без парламент, без никой, е едноличен господар в България. Нали така? Той определя кой е премиер, министър и всичко останало. : Да. За това – да. : Така. Ами парламентарната република казва: „Партията победител на изборите има, заедно ако е в коалиция, парламентарно мнозинство, което парламентарно мнозинство подкрепя политиките на правителството.“ Как ще управляваш без парламентарно мнозинство? Ами не може. Примерно в Холандия, виждаш, Рюте с един глас управлява повече. Но Конституцията е такава. Кое е атрофирало? Защото парламентът действително този път стана по-рязък към всички. Ами и на мен не ми е приятно, когато неговите съпартийци от БСП такива обиди отправят от парламентарната трибуна и го принизяват. : Сякаш обаче се почувства обиден заради това, че е заобиколен за Ердоган. За това, че е разбрал от медиите, или поне той така каза, разбрал от медиите, че ще идва Ердоган на официално посещение в България. Заобиколихте ли го? : Аз никога не го заобикалям. И винаги, когато пътува, и колкото, каквито министри, членове на делегация пожелае, толкова отиват. Винаги. Освен това в края на краищата изпълнителната власт имаме своите правила и в случая, когато с президента Туск, Юнкер, Таяни, сме взели това решение, разбира се, че е добре дошъл. Първото посещение на президента Макрон тук го бях договорил, отидохме във Варна, отидохме заедно, направихме го прекрасно. И той доволен, и аз, и България доволна, и Франция доволна. Какво ни пречи? Там има един човек, който пише и е сивият кардинал. Защото, когато си говорим с президента Радев, аз от години общувам с него, той е един прекрасен човек и се разбирам прекрасно. : Кой пише речите на президента тогава? : Един медиен човек там, който го помня от ВВТ, още от телевизията на Пеевски го помня. : Кажете кой е. : Е, как, кой беше изпълнителен директор на ВВТ? Не помниш? Е, колко обичаш да не помниш. Иво Христов. Не помниш? Шефът на кабинета на президента: Борисов бърка или лъже : Помня. : Благодаря. : Важно е обаче да го каже събеседникът, нали така? : Но е важно и вие да знаете кой пише. Към президента Радев няма тема, по която не сме се разбрали. Ето, завчера по НСО – освобождава, назначава. Казах – само ми изпрати документа, веднага ще го съгласуваме. Днес външният министър Захариева каза – президентът предлага за Москва посланик. Казвам, щом предлага, съгласуваш веднага. Ние трябва да уважаваме мнението на президента, когато предлага. Разбира се, и те би трябвало да уважават, когато парламентът или премиерът… Така че зад гърба му нищо не правя. Винаги е добре дошъл. : Каква ще е ролята на България по време на срещата на върха на европейските лидери във Варна заедно с Ердоган? Каква ще е ролята на България? Ние любезни домакини ли сме? Каква ще е нашата функция, когато се срещнат европейските лидери с Ердоган във Варна? : Първо, за да се състои тази среща, трябва да има любезни домакини. И то такива домакини, че да ти дойдат на гости и едните, и другите. Всички искат да направят подобна среща, но не става. Трябва да си го работил години наред, трябва и тогава, когато се носят пасиви, пак да си подавал ръка. И сега, когато имаш нулев натиск на границата месеци, година наред и българите спят спокойно и забравиха много бързо и Харманли, и „Овча купел“, и всичко останало, нормално е сега да искаме да се нормализират отношенията. Защото в противен случай на Балканите, особено в България, с малцинството, което има с български мюсюлмани, да ги наречем, с изселниците, които преди там 1987-1988 година заминаха – „голямата екскурзия“, която беше – това са живи същества, живи хора. Те могат да бъдат мост на дружбата, могат да бъдат и генератори на най-тежки събития, които на Балканите ги имаше само преди 20 дена. Нека не си играем с тези работи. Приятелството, добросъседството е жизнено важно. : Особено на Балканите. Още един въпрос, свързан с Балканите. Той е на зрител, на Роксан: „Искам да попитам господин Борисов защо, докато гръцкото правителство проявява претенции за Македония, нашето стои и бездейства?\" Така ли е? : В кое бездейства? : Сигурно, че вземаме отношение към името на Македония например, какво трябва да е или не трябва да е. Ние имаме ли някакви претенции там? : Знаете ли, историята ще каже дали съм имал успех или не. Ние не можем от днешните събития да си дадем сметка дали е правилно, дали не е правилно. Затова китайците казват: Ако нещо е важно, ако нещо е правилно, след 5 години ще го разберем дали е така, или след 50. Но това, което с малкия си опит съм разбрал, че ако на Балканите започнеш да дадеш акъл, съвет, или започнеш да обясняваш кое е правилно, то със сигурност мигновено предизвикваш експлозия. Започнем ли да даваме на колегата Ципрас или на Мицотакис примерно, като опозиционна партия в Гърция, или на ВМРО-ДПМНЕ и на Заев в Македония акъл как да постъпят, не само ще ги подразним, но и ще попречим. Ние можем само да им кажем следното – в Банско, след като един месец преговаряха, последната среща беше в Банско, и двете делегации преговарящи между България и Македония ми се обадиха, че не са се разбрали, не можело да свършат работа. Тогава аз ги върнах обратно. Обадих се на Заев и викам: Зоране, нека да бъдем храбри. Десетилетия това стои, нека да го направим. – И днес македонците отчитат, че подписването на споразумението с България имат 12% ръст на туристи, бизнес, инвестиции и всичко останало. Само мога да помоля, само мога най-приятелски да кажа на моите приятели в Скопие и Атина, ако намерят компромис за името, това ще бъде прекрасно за общия ни път към НАТО, Европейския съюз за целия район. Това мога само да ги помоля. : Г-н Борисов, връщам ви в България сега, връщам ви в България. Много ваши министри говориха за усещане за корупция, та и зрителите питат – инструктирал ли е премиерът всичките си министри, че корупцията в България е усещане? : Не само усещане. Ето завчера арестуваха кмета на Септември, колко народ се арестува? Безспорно има, безспорно навсякъде в света има и безспорно ролята на службите, на прокуратурата и правораздавателните системи е такава. : Понякога си оставаме само с арестите и с шумните акции обаче. Колко са осъдените на високи етажи за корупция в България?  Ами това, като се срещнете с другата независима институция, която връща на власт или съответно дава присъди, може и тази тема да се разгледа. : Какво е вашето усещане за корупция обаче? : Аз знам, че с няколко неща, които прави правителството, особено в електронното управление, особено в електронната администрация – септември сме си дали някъде краен срок, аз съм убеден, че рязко ще се усети в хората, защото тогава администрациите, министерствата, всичко, минавайки колкото повече на електронни носители, така, както сега си плащат данъците, както си плащат много неща, така да си подават документите, да се избегнат гишетата, да се избегнат тези чакания, връщания с дни и т.н. : Обаче на ниските нива. На високите нива кой ще свърши работата – това е големият въпрос? : На високите нива има ОЛАФ, има кой ли не. : Десетки въпроси имаме, свързани с докторите, г-н Борисов. Хората очакват повече заплати. Между другото утре в сутрешния блок темата ще бъде: увеличение заплати на депутатите.  Ами те са вързани, доколкото знам, с ръста на доходите. А ръстът на доходите, на средната работна заплата… : Защо не си ги замразиха?  Ами да ги замразят, щом е толкова важно. Вие вашите заплати защо да не ги замразите? : Защо пък винаги трябва да е свързано с доходите? : Аз пък, да ви кажа честно, като знам, че отговарям за 110 милиарда, и знам, че заплатата ми е по-малка от твоята, и на мен ми е обидно. Истински ми е обидно. Обаче ако тръгна да кажа, виждам твоя началник – защо не ми направите и моята заплата, да кажем, ми се смеят хората. : /…/ За финансовата инспекция, излезе колко получавате. Много хора получават дори на държавна длъжност дори и повече от вас. Но хората питат защо депутатите си вдигат с 300 лева, а пенсиите и детските с по 5 лева? : Да, те получават по 3 пъти, 4 пъти повече от мен. Но в тези администрации, за които говорите, те одитират компании за милиарди и просто, за да намерим специалист, да намерим хора, които отговаряме за това, и при еврофондовете заплатите са двойни, защото тези хора донасят милиарди за държавата. И за да запазим добрите специалисти, се налага да го правим. В противен случай той отива в частната компания, взема си голямата заплата там и ние после викаме: нямаме капацитет. Капацитетът, хората, които вършат работата и докарват милиардите във всичко, което правим в България, трябва да получават тези пари. : И не само в частната фирма в България, някои отиват да работят робски труд във Великобритания или където и да е другаде по фермите, за да изкарат повече пари, защото казват: В България не можем.  Е, колко повече ще изкарат? Като платят там квартирата, храната и скъпите такси и накрая ще си дойдат пак с толкова. Аз съм убеден, че всичко това, което се прави – този ръст на икономиката, неслучайно казах – средната заплата ние сме обещали да я направим до 1500 лева до края на мандата. Днес е 1163 лв. Ще минем 120 милиарда БВП. Ако запазим стабилността, четете статистиката доходите как са се вдигнали. : Само че средната заплата е осреднена – може между 450 или 600 и 2000.  Твоята да стане по-висока. Е, моята сега заплата, нека да не е акцент в това интервю. : Ми да, понеже ме заяждаш непрекъснато. Дай да се заяждаме. : Защото има много хора, които получават много повече.  И аз искам да се вдигне. И пак да се върна тогава, я да върна защо платихме 1.3 милиарда за американски централи, що платихме миналата година 1.2 милиарда за руски централи, кои партии подписаха тези договори, понесоха ли отговорност за това? : Много е важно, ами да.  А? Ами ако имаме сега още 3,7 милиарда КТБ като падна. Ето ти 6.7 милиарда. Ако ги разпръснем върху доходите, знаеш ли колко ще е по-добре. Трябва ли да чупим държавата сега, понеже ме попитаха за партньорите всички останали, ако всички социолози казват, ако има избори днес, ще са същите или за ГЕРБ дори по-добри резултатите. И отново 2-3 милиарда загуба. : Същата въртележка, на която станахме свидетели. Кажете ни почти една година след началото на третия ви мандат като министър-председател, ако успеете да изкарате пълен мандат, ще се случат ли проектите, които предвиждате – и за хъба, и за трансграничните коридори? : Аз съм убеден, защото хъбът е по-лесен, защото Европейската комисия, Жан-Клод Юнкер, това, което и президентът Путин искаше, донесе и каза: Ето газовия хъб, ето това са възможностите на България, ето и картите, които са - донесени от председателя на Европейската комисия и са връчени публично. Така че аз се надявам след изборите в Русия с новия президент да намерим общ език по тези теми. Защото сега и те са в предизборна кампания. А искам да обясня на хората защо, като говорим за Западни Балкани, защо и коридори, да си го представят. Защото много пъти и съм убеден, че доста хора не могат да си го представят. : Имаме минута, за да обясним. : Не, ще имаме повече, защото това е важно. Ето я България, да си я представят, е начертана, ето я – това е България. Ето ви тук Солун – това го започвам оттук, защото е важно за хората във Видин, когато говорим за Коридор № 4. Ето го, тръгва от Солун, идва в София… : И заминава към Видин. : Ето го Видин, ето я правата – това са магистрали и жп линии. И оттук Будапеща, Братислава. Ето го Коридора № 4. Ето го Коридора № 10, за да си го представят – Загреб - Белград - София - Бургас - Варна - Истанбул - Солун. И кой ни остана - 8. Изключително важен, защото имаш, ето я Тирана - Скопие - София. Кеф ти Солун, кеф ти нагоре, ето ти Бургас, ето ви Варна, ето ви Истанбул – те са готови, те вече работят. Е, тогава Балканите ще бъдат това, което искаме всички – жп линии и магистрали. Плюс това, което и Комисията каза, и е много радостна новина – ние паралелно с това като копаем, ще сложим и оптичните кабели, защото за дигитализацията, за цифровия пазар имаме 30-40 милиарда евро в следващия период. Сиреч, Балканите сме приоритет. И за тези пари, и аз съм убеден, че и с колегите, които проявяват мъдрост от всичките Балкани, на 1 март с Жан-Клод Юнкер, значи на 26… : Март или февруари? : На 26 март е с Ердоган във Варна, а на 1 март е с Юнкер и Западните Балкани в София извънредна среща. Утре транспортните министри на България, Албания. : Времето. /…/ среща с Юнкер на 1 март. Ще ни отрежат от ефира, г-н Борисов. : Няма кой да ни отреже. Сега в края на краищата говорим за милиардни проекти, които имаме финансиране вече от Световна банка, от Европейска банка за възстановяване и развитие на 28 февруари в Лондон. : Българинът се пита ще живее ли по-добре? : Ми естествено, че ще живее по-добре, защото ще може да пътува, ще може да има бизнес, ще има инвестиции. И вече за моя радост дойде времето, когато моите приятели от Видин казваха: Искаме магистрала. До преди една година беше: Асфалт не се яде. Сега казаха: Дайте магистрали. Ще дойдат на моя акъл, но… : Папката ще си я вземете, нали? : Естествено. И ще им отговоря. : По традиция. Това са въпросите на хората. 14-и между другото февруари е знакова дата. Кой празник празнувате днес – на любовта или на виното? : Аз много обичам Мадрид и Париж и в 21.45 часа ще ги посетя, като гледам „Пари Сен Жармен“ и „Реал Мадрид“. Така че отсега вече съм на тръни. Кой какво иска да си празнува. На едните честитим Трифон Зарезан, на другите Свети Валентин. Днес е хубав ден, нека да се обичаме, нека да сме хора, нека да си запазим възможността България да расте през следващите няколко години. : Дано да е така. Честит празник на всички. : И на колегите от БСП да не ги изпуснем – Народният съд не е хубаво за тези, на които са им избити роднините, като на мен. : Така е за съжаление. Тема, която изисква още много време. Благодаря ви за това интервю. : Ще ги подмина с мълчание с техните думи, но не е хубаво да говориш за хилядите българи, убити. Не е хубаво и тези партизани, които са били убивани от фашистите. И това не е хубаво. : Много неразчистени сметки. Но за съжаление историята не е го направила. Благодаря ви, г-н Борисов. : И това е лошо. Но да кажеш, че Народният съд е било направено нещо, ами дай да направим сега Народен съд, да видят /…/… : Благодаря ви. Борисов, Цеко Минев и Пеевски - Too little, too late! Бъчварова за признанието \"Цеко Минев стои зад \"Юлен\": Нека всичко е на масата Шефът на кабинета на президента: Борисов бърка или лъже", "date": "2018.02.15", "title": "Борисов за Цеко Минев, Зоран и \"кеф ти Солун, кеф ти нагоре\" (ПЪЛЕН ТЕКСТ)"}
{"url": "http://clubz.bg/64253-ubiecyt_ot_florida_otkachen_i_lud_po_oryjiqta_video_18", "text": "19-годишният Николас Крус, обвинен за стрелбата в гимназия във Флорида, обичал оръжията и бил изключен от училището по неуточнени засега дисциплинарни мотиви, предаде Ройтерс, като се позова на полицаи и бивши съученици. Младежът разстреля вчера 17 души в гимназия \"Марджъри Стоунмен Дъглас\" в град Паркленд. Той бе заловен час след нападението с полуавтоматична пушка и много пълнители. Всеки ден Николас Крус активирал сигнала за пожар в училището, докато не го изключили в осми клас, спомня си неговият съученик Чад Уилямс. Стрелба в гимназия във Флорида, потвърдени 17 убити (ВИДЕО, СНИМКИ) Наскоро двамата се сблъскали в училището. Крус носел няколко публикации за оръжия, а Уилямс помислил, че той дошъл, за да вземе по-малък брат или сестра. Джилиан Дейвис, завършила училището през миналата година, пък си спомня Николас Крус като кротко и стеснително момче. Той обаче бързо се променял, когато се ядосвал за нещо. Крус много приказвал за оръжия и ножове, но никой не го вземал насериозно. През миналата година Крус се появил в двора на училището и заплашвал ученици. Тогава му било забранено да стъпва в района, разказа учителят по математка Джим Гард пред в. \"Маями хералд\". Дори ръководството разпратило по мейла до учителите предупреждения за Крус. Преди две седмици убиецът се свързал чрез снапчат с някогашния си приятел, 17-годишния Дакота Мъчлър, който обаче отхвърлил контакта. Гимназията обаче не разполагала с данни, че Николас Крус представлява заплаха, каза Робърт Рънси - суперинтендант за училищата в окръг Брауърд след стрелбата. По-късно Рънси съобщи, че Николас Крус все още бил ученик, но отказа повече подробности. По-рано шерифът Скот Израел каза, че убиецът учил в последно време в гимназията \"Таравела\" в Корал спрингс. В социалните мрежи бе рапространен видеоклип на ученик от \"Марджъри Стоунмен Дъглас\". Записът е направен в класна стая, където учениците са налягали по пода. Чуват се изстрели, които ехтят съвсем наблизо.", "date": "2018.02.15", "title": "Убиецът от Флорида - откачен и луд по оръжията (ВИДЕО 18+)"}
{"url": "http://clubz.bg/64241-ubitite_v_siriq_rusnaci_naeti_ot_gotvacha_na_putin", "text": "Милиардерът Евгений Пригожин, известен като готвача на руския президент Владимир Путин, може да контролира отрядите от Частната военна компания (ЧВК) на Вагнер, пише Блумбърг, като цитира опозиционния петербургски сайт \"Фонтанка\". Още преди две години стана ясно, че наемници от това формирование воюват в Сирия, без обаче да са част от редовната руска войска там. Предполага се, че много на брой бойци от ЧВК на Вагнер са убити на 7 февруари в провинция Дейр аз Зур при въздушна атака на американските сили. Според Блумбърг са загинали 200 души, а някои източници в Русия съобщават за 600 жертви. Властите в Москва твърдят, че на това място не е имало руснаци. Чак вчера Кремъл допусна, че там може да са се намирали руски цивилни, които обаче нямат нищо общо с руската армия. Главният готвач на Путин е милиардер и трол номер 1 (ВИДЕО) Разкритията за Евгений Пригожин направи през есента на 2016 г. руският Фонд за борба с корупцията (ФБК), оглавяван от известния опозиционер и блогър Алексей Навални. Според него личният готвач на Путин е бил осъждан два пъти по времето на СССР и е лежал общо 9 години в затвора.  Компанията на Пригожин осигурява храната на Кремъл и на всички официални държавни мероприятия в Русия. Той отрича да е свързан с ЧВК на Вагнер. През 2016 г. обаче Министерството на финансите на САЩ му наложи санкции. Известно е, че готвачът на Путин постоянно сключва изгодни сделки с руската армия. Възможно е лично сирийският лидер Башар Асад да е наел ЧВК на Вагнер, за да си върне контрола върху превзетите от кюрдите петролни и газови находища в Дейр аз Зур. Именно при подобна атака вероятно са загинали руските наемници. Те са наети за Сирия от компанията \"Евро Полис\", която е собственост на Евгений Пригожин, съобщи опозиционният руски телевизионен канал \"Дожд\". При това хората, заминаващи за арабската република, са наемани официално като геодезисти, топографи и общи работници. Готвач номер 1 на Русия е собственик и на знаменитите петербургски \"фабрики за тролове\". Работещите за тях пишат срещу заплащане коментари в подкрепа на Путин на няколко езика във всички световни социални мрежи. Кремъл вече допуска, че в Сирия може да има руски цивилни Макар Кремъл да продължава да отрича да е свързан с руските наемници в Сирия, много от пострадалите от американските удари се лекуват в болници на московското Министерство на отбраната, твърди Блумбърг. Те били докарани във военни клиники в Москва и Санкт Петербург. Това разказват два източника с връзки в средите на наемниците. Един от тях споделил, че много от пострадалите умират от раните си и броят на жертвите расте. Инцидентът в Дейр аз Зур разкрива малко познато оръжие от арсенала на Кремъл в хибридната война. Наемниците, сражаващи в конфликтите в Източна Украйна и Сирия, позволяват на Русия да отрича официалното си участие в операциите, когато нещата тръгнат зле. ЧВК на Вагнер е основана от бившия подполковник от руската армия Дмитрий Уткин, който взел за прякор фамилията на знаменития германски композитор. Той също е санкциониран от САЩ, защото праща бойци в Донбас. Разузнавателната агенция Conflict Intelligence Team (CIT) огласи имената на още двама загинали в Дейр аз Зур руснаци. Това са Алексей Шиков и Руслан Гаврилов. Така вече се знаят имената на 8 от убитите руски наемници - при положение че това се окаже вярно. Кремъл вече допуска, че в Сирия може да има руски цивилни", "date": "2018.02.15", "title": "Убитите в Сирия руснаци наети от готвача на Путин?"}
{"url": "http://clubz.bg/64238-angelkova_vs_novata_ikonomika_i_da_specheli_runda_gubi_macha", "text": "Едно е да се бориш със сергиите в Слънчев бряг, друго с платформи като AirBnB.com. Но българската министърка на туризма Николина Ангелкова е амбициозна жена, а и със сигурност целият хотелиерски бизнес я крепи. На пресконференция, на която Сърбия се представи като туристическа дестинация на изложение у нас, Ангелкова съобщи, че ще предложи законодателство, което да регулира такъв тип услуги.  Туристическа услуга ли е предоставянето на апартамент/жилище в платформата Airnb.com или подобни й или просто отдавате жилищния имот под наем за краткосрочен период, без да предлагате храна, транспортни услуги, развлечения, каквито са хотелските услуги? На този въпрос трябва първо да отговори Ангелкова, преди да бърза с регулацията на услугите, които предлага споделената икономика. По думите й, били \"в сивия сектор\". По-вероятната причина е, че подбиват интересите на хотелиерите. Хотелиери от Несебър искат Борисов да уволни Ангелкова Ангелкова разви идеята си. Става въпрос за законодателство, което да изисква туристическите интернет платформи да проверяват дали обектите, регистрирани при тях, реално са регистрирани в съответните държави. За да може платформите да рекламират само тези места за настаняване, \"регистрирани според изискванията на съответното национално законодателство\". Стоп. Какво правя аз с имота си, който е частна собственост, си е моя работа и не касае държава, стига да си плащам данъците от приходите, които получавам от него. Аз мога:  да го предоставям безплатно за нощувки на хора, които са ми приятели, близки, познати, непознати или просто защото са ми симпатични. Съдът в Люксембург: Uber ще плаща данъци като таксиметрова компания Но всичко изброено дотук е в обхвата на дейностите на НАП и по никой начин не касае Министерството на туризма и неговата министърка. Преди да реши да отвее платформите като AirBnB.com е добре Ангелкова да представи сериозно проучване какви приходи от нощувки са осигурени оттам - и не по бакалски сметки на министерството, моля. Целта на Брюксел е да накара платформи като Airnb.com да си плащат данъците, а Ангелкова иска да извади от пазара едноличните собственици на недвижими имоти, които искат да печелят от тях и подбиват цените на хотелските услуги. Впрочем, ограничения и регулации срещу платформата, появила се през 2008 г. и, според FT, \"революционизирала начина, по който хората пътуват\". The Financial Times отбеляза две тенденции - бързината, с която онлайн платформи като Airnb.com нарушават правилата на търговията с туризъм и бавните темпове, с които регулаторите в съответните държави наваксват. Да забраниш или да регулираш Uber - различният опит на Естония Свиквайте, това е новата икономика. Във Франция са гневни, че платформата, създадена в Сан Франциско и с европейско \"гише\" в Ирландия, плаща твърде малко данъци. Добре, намерете начин да го правят. Но в същото време платформата е генерирала приходи от близо 6.5 млрд. евро във френската икономика и това съвсем не е пренебрежимо малко. Само в една голяма интернет платформа има над 10 000 регистрирани места за настаняване от България, докато в официалния туристически регистър те са 6144, обяви Ангелкова, която казва, че на европейско ниво тази разлика е в пъти по-голяма.  Най-добре министър Ангелкова да фокусира усилия върху качеството на туристическия продукт, предлаган в България, върху масово предлаганата нискокачествена храна, ниско ниво на туристическия персонал - като цяло, върху търгашеството с ученическите екскурзии, въпреки променената отчасти наредба. За плащането на данъци върху генерираните от платформите приходи да му мисли министър Горанов. Българската държава не е в състояние да предложи равностойна услуга като качество. До рекламата с държавни пари се добират най-големите и най-близки до властта. Платформи като AirBnB.com в завладяни държави като България, където близостта до партията начело определя просперитета на бизнеса дават възможности на хора с дребна собственост да печелят.  Това е иновативен бизнес. Да си наемеш апартамент в центъра на Рим няма нищо общо с хотелската стая, дори и в луксозен хотел. Хората на новия век - милениалите, и не само, търсят уникални преживявания, потапяне в атмосферата и съпреживяване с местните хора. Нито един хотел няма да ви го предложи. Въпреки бунтовете на големия хотелски бизнес в страни като Испания, Франция, тази иновативна икономика ще успее. Макар България да изгони друг такъв бизнес хибрид като Uber, все едно - това е бъдещето. Чиновници като Ангелкова и лобитата зад тях може да спечелят този рунд. Но мачът е изгубен. Съдът в Люксембург: Uber ще плаща данъци като таксиметрова компания Да забраниш или да регулираш Uber - различният опит на Естония", "date": "2018.02.15", "title": "Ангелкова vs новата икономика. И да спечели рунда, губи мача"}
{"url": "http://clubz.bg/64248-kraj_pornozvezdata_razkazva_za_sreshtata_si_s_trymp", "text": "Сторми ще разкаже всичко за сексуалната си среща с Доналд Тръмп, обяви Джина Родригес, цитирана от Си Ен Ен. Според мениджърката на порнозвездата Стефани Клифърд с псевдонима Сторми Даниълс, договорката за спазване на мълчание около връзката на \"актрисата\" от филми за възрастни и милиардера вече е развалена. Това станало след като адвокатът на Тръмп обявил, че е платил 130 000 долара на Клифърд да си мълчи. Адвокатът на Тръмп: Платих, а не ми връщат парите за порноактрисата Както е известно вчера Майкъл Коен се оплака публично, че е превел на порнозвездата парите, а нито Тръмп, нито някоя от неговите фондации или пък някой от екипа му е върнал разхода. Според нея Клифърд е абсолютно убедена, че с постъпката си Коен е анулирал взаимното споразумение и така тя е свободна да разкаже истината. Адвокатът Коен направи изявление след като разкри за плащането. Той обяви, че клиентът му Доналд Тръмп категорично отрича всякаква среща между него и Стефани Клифърд. Според писания в пресата Коен е уредил плащането през октомври 2016 г., за да накара Сторми Даниълс да не разкрива по време на предизборната кампания своята предполагаема сексуална среща с Тръмп. Тя била през юли 2006 г., когато Тръмп е бил вече женен за Мелания.", "date": "2018.02.15", "title": "Край! Порнозвездата разказва за срещата си с Тръмп"}
{"url": "http://clubz.bg/63963-kakvo_sledva_ot_signala_sreshtu_peevski_za_konflikt_na_interesi", "text": "Трябва ли депутатът от ДПС Делян Пеевски да подаде декларация за наличие на частен интерес като вносител на законопроект, който засяга \"доставчиците на медийни услуги\" и кога? При положение, че собствеността му върху вестници е декларирана, а Законът за задължително депозиране на печатни издания вече третира публичността на собствеността на вестници. Юридически Пеевски няма установена собственост върху друг вид \"доставчици на медийни услуги\" или разпространителски фирми. \"Да, България\" vs Пеевски: Не е декларирал конфликт на интереси (ПЪЛЕН ТЕКСТ) С казуса вече неизбежно ще трябва да се занимае комисията за борба с корупцията и конфликт на интерени в Народното събрание, след като от \"Да, България\" я сезираха. Досега въпросът чисто правно \"висеше във въздуха\" поради две причини - първата е, че комисията не може да се самосезира - тоест - за да се занимае с темата - някой трябва да повдигне въпроса. Съществува и друга правна опция - самото лице да поиска проверка дали в конкретен случай е в конфликт на интерес или не. Втората е, че в парламента от приемането на първия Закон за установяване на конфликт на интереси през 2007 г. досега въпросният текст от закона - за деклариране на частен интерес при внасяне на законопрект или промени в действащ закон, не е \"влизал в експлоатация\". Парламентарна практика има при деклариране на конфликт на интереси при обсъждане или гласуване на дадени текстове, но не и при внасяне, припомниха юристи. Бившият председател на Народното събрание, а сега председател на законодателния съвет на парламента проф. Огнян Герджиков заяви преди седмица пред \"Клуб Z\", че процедурата и сроковете по нея не са ясно регламентирани. В правилника за дейността и организацията на Народното събрание например пише: По прясно отменения закон за конфликт на интереси (тъй като разпоредбите станаха част от новия антикорупционен закон - б.р.) имаше специален образец на декларация, която се подадава от длъжностни лица при наличие на частен интерес. Въпросните образци би трябвало все още да действат до изработването на нови по новия закон от Министерския съвет. Срокът е тримесечен и започна да тече на 19 януари. В регистъра за конфликт на интереси в сайта на Народното събрание пише: Както се вижда от този текст - сроковете са въпрос на тълкуване кога трябва да се декларира евентуално наличие на частен интерес.  И в стария, и в новия закон, третиращ темата, присъства текста: Дефиницията за \"частен интерес\" пък е средната: Спорен се оказва въпросът дали от промените, внесени по Пеевски и колегите му следва \"облага\" или \"поето задължение\". Според юриста от ДПС Хамид Хамид, който е и съвносител на законопректа, по-скоро такъв не е наличен - тезата му бе споделена още при внасянето на законопроекта. Според юриста от БСП Янаки Стоилов, който в този парламент не е депутат, но има дългогодишен опит, по-скоро трябва да се декларира частен интерес, доколкото е ясно и декларирано вече, че Пеевски е собственик на медии. Но въпросът, според него, е много по-широк и дълбок - тоест да се мисли дали изобщо тези текстове от закона са реално действащи и дали не трябва да се мисли просто за ограничение за депутатите да притежават, например, собственост в търговски дружества и т.н.  Оказа се, че не в парламента, а в действащата доскоро Комисия за разкриване на конфликт на интереси през 2015 г. (вече част от новиата мегакомисия за борба с корупцията) е имало казус, свързан с това дали при внасяне на законопроект е наличен конфликт на интереси. Става дума за случай от 43-ото Народно събрание, когато се получава сигнал за частен интерес на юристи-депутати, които внасят промени в Закона за адвокатурата, бидейки самите те действащи адвокати (няма законова забрана депутати да упражняват дейности. като адвокати, лекари или преподаватели по време на мандата си - б.р.)  Решението на комисията тогава след изслушване на депутатите-вносители, сред които са Данаил Кирилов (ГЕРБ), Петър Славов (РБ), Четин Казак (ДПС) и др. се взима решение, че не е наличен конфликт на интереси. Според действащия закон, третиращ конфликта на интереси пък за нарушение на разпоредбите, засягащи деклариране на частен интерес, се предвижда санкция глоба - от 5000 до 10 000 лв. Това е в случаите на установен такъв конфликт по надлежния ред.  Дали такъв е наличен или не - предстои да се разбере, след като парламентарната комисия, оглавявана от Борис Ячев от \"Патриотичния фронт\" насрочи заседание, на което да се разгледа постъпилия сигнал срещу Пеевски. Кога ще стане това - зависи от Ячев. ", "date": "2018.02.15", "title": "Какво следва от сигнала срещу Пеевски за конфликт на интереси?"}
{"url": "http://clubz.bg/64245-kakvo_e_kub_satelit_i_kakvo_obshto_ima_bylgariq_s_tova", "text": "Малките сателити ще бъдат от полза за екологичната сигурност, смята Георги Баев, носител на годишната награда на фондация \"Еврика\" за млад изобретател за 2017 г. В интервю за БТА младият учен посочи, че все повече международни екипи от млади учени се насочват към разработки на така наречените куб-сателити, които тежат по-малко от 10 килограма, а частите за сглобяването им не са много скъпи. Според Баев устройствата от този тип са подходящи за изследвания, свързани с екологията, оценката на риска, релефа и други аспекти от науката. Те могат да работят в мрежа на различни позиции и така да се получава заснемане на цялата планета в рамките на 4 часа, а не на 24 часа само от един сателит. Георги Баев е главен асистент в Националния военен университет \"Васил Левски\". Експерт е в направление \"Национална сигурност\", а в момента преподава философия във висшето училище. Наградата \"Еврика\" му е била присъдена за съавторство на изобретението \"Сателитен спектрофотометър за мониторинг на околната среда\", регистрирано като патент в Националното патентното ведомство. С това изобретение е създаден сателитен спектрофотометър за мониторинг на околната среда, съдържащ спектрален и фотометричен тракт и канал за предаване на сателитно изображение в цифров вид.  Според младия учен предимствата на изобретението са повишена точност, по-малка маса, габарити и енергопотребление, повишена пространствена и времева разделителна способност, бързо действие и увеличен обем на полезната информация. Измервателният процес и регистрацията на сигнали над определен праг са напълно автоматизирани, а при понижена осветеност на фона на изследваните обекти се осигурява възможност за усилване на яркостта на образа.  В екипа, създал изобретението участват проф. Петър Гецов, директор на Института за космически изследвания и технологии към БАН, проф. Гаро Мардиросян, проф. Живко Жеков, доц. Стилян Стоянов.  Научният дял на Георги Баев в това изобретение е свързан с даването на идеи и формирането на различни концепции, част от които са в докторската му дисертация, която изследва възможностите на сателитния мониторинг за управление на екологичната сигурност. Причината да получи наградата \"Еврика\", е защото е на възраст под 35 години, според регламента на фондацията. От няколко години специалистът е ръководител на университетски клуб по космически интереси \"Space Division\", в който участват курсанти от НВУ \"Васил Левски\" с интереси в сферата на космическите изследвания. Представители на клуба са участвали в множество състезания, конференции и международни срещи, свързани с развитието на технологиите в космоса.  В състезанието \"Одисей\", организирано от Европейската космическа агенция през 2017 година, разработката на младши сержантите Мирослав Димитров и Иван Димитров е била оценена много високо и двамата са стигнали до полуфинал в Чехия, където са получили медали, грамоти и покани за участие в следващи форуми.  Интересът към малките сателити сред членовете на клуба, е възникнал след покана за обучение от университетския консорциум за космически изследвания на Япония \"Унисек Глобал\" /Unisec Global/. Обучението е включвало и сглобка на малък куб сателит, активиране на неговия програмен код и връзката му с наземния софтуер.  Членовете на клуба са се справили отлично със задачата. Затова те смятат да продължат усилията в тази посока, като амбицията е един ден да успеят да конструират собствени пико-сателити /под 1 кг./, с които да участват в изследователска мисия, разказа Баев.  След като са придобили японския иновативен опит, младежите се опитват да създадат и свой вариант на нов вид сателит от около 700 грама - Хепта-сателит. Това, което превръща куб сателитите в цел на разработките на учените е, че те гравитират на ниска околоземна орбита, а престоят им в Космоса е кратък от порядъка на няколко месеца. За това време могат да бъдат заснети определени части от земната повърхност различни параметри и филтри, които дават различен спектрален анализ, което помага в изследването на нововъзникнали земни разломи - важно прогнозиране на земетресения, както и да бъдат набавяни данни за промени на магнитното поле на Земята и нейния климат.  Технологията на наносателити е подходяща и за едно по-прецизно изследване на малки територии. Върху България има много места, където могат да се приложат, отбеляза ученият. Едно от тях е Черно море. Както за процесите в морето в географски и климатичен план, така и при установяване на археологически находки. Георги Баев посочи, че разработките на тези технологии са в своето начало, затова е хубаво млади български учени да се включат в международни изследователски екипи. Следващата крачка е кубчестите сателити да придобият миниатюрни мощности за задвижване, за да започнат изпълнение на мисии на по-високи орбити, а защо не и на съседни планети, смята той. Ученият посочва, че космическата наука придобива все по-голяма гражданственост. Огромна част от технологиите в ежедневието, които опасват съвременния човек, работят благодарение на връзката с Космоса. Световните космически агенции вече предоставят безплатни сателитни данни на академичните среди, както и на възникващите нови видове бизнеси. Самите правителства и военните отстъпват ниските и средни околоземни орбити на обществеността и се насочват към дълбокия Космос, което дава шанс на младите изследвачи, посочи Баев. Според него парите в науката могат да бъдат осигурени от европейско финансиране. Той отбеляза, че това е една от посоките, в които работи ръководството на НВУ \"Васил Левски\", а от миналата година с такъв проект се подпомагат млади учени във висшето училище, което цели да се утвърди като съвременен център на знанието. ", "date": "2018.02.15", "title": "Какво е куб-сателит и какво общо има България с това?"}
{"url": "http://clubz.bg/64244-zaradi_korupciq_zuma_podade_ostavka_kato_prezident_na_yujna_afrika", "text": "Южноафриканският президент Джейкъб Зума подаде оставка днес след девет години на власт, информира Ройтерс. Управляващата партия Африкански национален конгрес (АНК) поиска оттеглянето му от поста вчера.  В 30-минутно прощално обръщение към нацията 75-годишният Зума все пак отбеляза, че не е съгласен решението на партията, но като дисциплиниран член му се подчинява, допълва ТАСС. Управляващата в Южна Африка партия Африкански национален конгрес (АНК) приветства оставката на президента Джейкъб Зума, заявявайки, че оттеглянето му носи сигурност на страната, предаде Ройтерс.  АНК по-рано призова Зума да се оттегли и заплаши да го отстрани чрез парламентарен вот на недоверие, ако не подаде оставка.  Зума обяви, че подава оставка \"с незабавен ефект\": Зума преговаряше с лидерите на АНК за излизането си от властта повече от седмица, но не успя да постигне споразумение за условията и момента на оттеглянето си.  Негов приемник вероятно ще бъде вицепрезидентът Матамела Сирил Рамафоза, който през декември пое от Зума поста на председател на АНК.  Зума стана президент през 2009 година. Вторият му мандат трябваше да изтече през 2019 година.  Той бе засегнат от корупционните скандали около богатата фамилия Гупта. В сряда сутринта полицията арестува трима души от дома на семейството в Йоханесбург, информира ДПА.  Влиятелната фамилия, която има бизнес интереси в компютърното оборудване, миннодобива, авиацията, енергетиката, технологиите и медиите, е обвинена, че заедно със Зума е оказала влияние върху държавата чрез доходни сделки и дори е повлияла министерски назначения. ", "date": "2018.02.15", "title": "Заради корупция: Зума подаде оставка като президент на Южна Африка"}
{"url": "http://clubz.bg/64246-borisov_ceko_minev_i_peevski_too_little_too_late", "text": "Освен за Истанбулската конвенция в интервюто си Бойко Борисов обяви, че няма да носи сам още два пасива. Осветяването на Цеко Минев като собственик на „Юлен“ е началото на края му. Най-вероятно така ББ натиска Минев да излиза от ПИБ бързо и без да се пазари за много пари. Преди да са се задвижили всички разследвания и проверки, които следват от този факт (и за които вече готвим сигнали). Борисов за Цеко Минев, Зоран и \"кеф ти Солун, кеф ти нагоре\" (ПЪЛЕН ТЕКСТ) ББ все още се надява схемата с Общинска банка да сработи, ПИБ да бъде замазана с бърза продажба и той да получи поне еврочакалня, за да обяви председателството за успех. Надява се също, че като се подмазва на “зелените” и се разграничи от ролята на Цеко в Банско, да се спаси от негативите по казуса “Пирин”. Обърканото споменаване на Пеевски като собственик на медия в негативен контекст бележи една нова освободеност в боравенето с името на доскоро “обикновения депутат”. Явно нещо кара ББ да мисли, че може да се разкачи от своя сиамски близнак. Too little и преди всичко too late!    ", "date": "2018.02.15", "title": "Борисов, Цеко Минев и Пеевски - Too little, too late!"}
{"url": "http://clubz.bg/64249-shefyt_na_kabineta_na_prezidenta_borisov_byrka_ili_lyje", "text": "“По бТВ премиерът Борисов бърка или лъже. Бях директор на BBT в периода март 2003 - март 2004 г., когато неин собственик беше Петър Манджуков. А не г-н Пеевски, както внушава г-н Борисов”, написа в профила си във фейсбук началникът на кабинета на президента Румен Радев Иво Христов. Борисов за Цеко Минев, Зоран и \"кеф ти Солун, кеф ти нагоре\" (ПЪЛЕН ТЕКСТ) В интервюто си пред бТВ премиерът Бойко Борисов обясни, че имал добри отношения с президента Радев, но проблемите идвали от човека, „който му пише речите“. Последва и директно назоваване на Христов и въпрос към водещия Антон Хекимян: Иво Христов определи това като грешка или лъжа: В този случай намекът е за Севделина Арнаудова, началник на правителствената информационна служба, която е работила като репортер в телевизия ББТ. Телевизията бе създадена от оръжейния търговец Петър Манджуков през 2003 г. на честотата на бившата телевизия „7 дни“. По това време Манджуков е издател и на вестника на БСП „Дума“. Телевизията е продадена на „Нова българска медийна група“ на майката на Делян Пеевски Ирена Кръстева през 2009 г. Две години по-късно телевизията получи национално ефирно излъчване на честотите на Про.БГ, което бе необходимо, за да бъде включена задължително в пакета програми за цифрово разпространение от мултиплексите, които вече бяха под контрола на Цветан Василев. По-късно телевизия ББТ се превърна в News7, която интегрира програмите си с ТВ7. И двата канала бяха управлявани от Николай Бареков и финансирани от КТБ. ...    ", "date": "2018.02.15", "title": "Шефът на кабинета на президента: Борисов бърка или лъже"}
{"url": "http://clubz.bg/64250-gerb_iska_ostavkata_na_jablqnov_zaradi_gafa_s_narodniq_syd", "text": "Парламентарната група на ГЕРБ призова зам.-шефа на парламента Валери Жаблянов (БСП) да се оттегли от поста си. Ако не го направи утре, депутатите от партията започват да събират подписи с искане за неговата оставка. Това каза от парламентарната трибуна Тома Биков (ГЕРБ). Кой обяви Народния съд за неизбежен? Валери Жаблянов Вчера стана ясно, че именно Жаблянов е авторът на обръщението към премиера Бойко Борисов, в което се казваше, че Народният съд от 1945 г. е бил необходим и неизбежен. Това е и поводът за искането на ГЕРБ. БСП: Народният съд от 1945 г. е бил необходим и неизбежен Биков припомни, че Жаблянов не за пръв път прави подобни коментари и дори се е опитал да осуети отдаването на почит в пленарната зала към жертвите на тоталитарния режим на 1 февруари. И допълни, че ако това не се случи до края на работния ден от ГЕРБ ще започнат да събират подписи за неговата оставка още утре. Ето пълния текст на декларацията на ГЕРБ: Самият Жаблянов коментира, че няма причина и мотиви за искането на неговата оставка. И добави, че ще бъде изненадан, ако от БСП му поискат оставката. Според правилника на парламента  председателят и заместник-председателите на Народното събрание могат да бъдат предсрочно освободени по писмено предложение най-малко на една трета от всички народни представители (80 депутати). Това може да стане когато е налице обективна невъзможност за изпълнение на задълженията или системно превишаване на правата, или системно неизпълнение на задълженията в рамките на тяхната компетентност. Поискана с подписка от депутати оставка на член на ръководството на Народното събрание се подлага на гласуване на първото заседание на парламента от деня на внасянето на искането. На засегнатия се дава правото да бъде изслушан от трибуната. За сваляне на човек от парламентарния президиум са нужни гласовете на поне половината от присъстващите в залата депутати, пише в правилника. Преди 3 месеца БСП поиска оставката на тогавашния шеф на парламента Димитър Главчев. Поводът бе това, че той отстрани от залата лидера на БСП Корнелия Нинова, докато тя изнасяше слово от името на парламентарнаа група. Малко след това от БСП поискаха оставката му. Главчев я подаде, тъй като от БСП заявиха, че ако това не се случи няма да влязат в залата, за да чуят словото на шефа на Европарламента Антонио Таяни. БСП: Народният съд от 1945 г. е бил необходим и неизбежен", "date": "2018.02.15", "title": "ГЕРБ иска оставката на Жаблянов заради гафа с Народния съд"}
{"url": "http://clubz.bg/64242-strelba_v_gimnaziq_vyv_florida_potvyrdeni_17_ubiti_video_snimki", "text": "Потвърдени са 17 жертви на стрелбата в гимназия във Флорида, съобщи официално шерифът на окръг Блауърд Скот Израел пред медиите малко след 1,30 ч българско време. Брифингът му бе предаван на живо от CNN. Две от жертвите са починали в болницата, 12 от телата са открити вътре в сградата на училището. Останалите трима души са били застреляни навън в двора и на улицата пред гимназията, обясни шерифът. Към момента на изявлението той не се ангажира с конкретно число на ранените при стрелбата.  По-късно представители на една от близките болници, в която са били откарани пострадали, съобщиха, че още трима ранени са в критично състояние, трима други са стабилни. Повече информация бе отказана заради респект към семействата на пострадалите. Първоначалните съобщения бяха за \"много жертви\", без да се уточнява брой на ранени и загинали. Говореше се за 14 души, откарани в болница. Нападателят е открил огън в училище \"Марджъри Стунмен Дъглас\" в град Паркленд, на 72 километра от Маями. Стотици ученици изскочили панически на улицата, малко преди края на последния час, след като чули стрелба. Стрелецът е задържан близо два часа след нападението. Той се е предал без съпротива, съобщи по-рано Скот Израел, шерифът на окръг Брауърд. Нападателят е 19-годишният бивш ученик от гимназията Николас Крус. Той е бил изключен от училището, имал е проблеми, съобщи още CNN. Според ученик, станал свидетел на стрелбата, атаката е била замислена предварително. В училището бил обявен червен код за опасност. Сградата била обкръжена от полицията. Доста преди да се получи потвърждение за жертвите, сенаторът на Флорида Бил Нелсън, позовавайки се на властите, отговарящи за училищата, предупреди, че загиналите са много.  Много ученици се скрили в класните стаи, преди в сградата на нахлуе полиция и да ги извади оттам. Уплашени родители веднага влезли във връзка с децата си. Телевизионни кадри показаха десетки ученици да излизат покрай полицаи с тежки въоръжение и каски, както и голям брой коли на \"Бърза помощ\", полицията и пожарната команда. Това е поредната смъртоносна атака в училище в САЩ. През януари 15-годишен застреля двама ученици в гимназия в град Бентън, щата Кентъки. , написа в туитър президентът Доналд Тръмп.  ", "date": "2018.02.15", "title": "Стрелба в гимназия във Флорида, потвърдени 17 убити (ВИДЕО, СНИМКИ)"}
{"url": "http://clubz.bg/64243-real_madrid_se_izpravi_i_postavi_psj_do_stenata", "text": "\"Реал\" (Мадрид) може и да страда в първенството на Испания, но Шампионската лига си остава неговият турнир. Актуалният първенец на Европа губеше с 0:1 от \"Пари Сен Жермен\", но направи обрат с голове в края на двете полувремена и спечели с 3:1 на \"Бернабеу\". Най-оспорваният осминафинал оправда очакванията в първото си действие. А реваншът ще е вълнуващ и все пак предоставя шансове на ПСЖ заради гола на чужд терен. Още началото предложи фойерверки пред двете врати. Кристиано Роналдо направи нетипични за него пропуски, а Неймар беше замесен в повечето опасности на гостите. Парижани имаха шанса да открият първи. В 33-тата минута тийнейджърът Килиан Мбапе проби отлично отдясно и центрира, Неймар чукна топката зад гърба си и Адриен Рабио необезпокояван направи 1:0. Хубава акция и груба грешка на домакините в отбрана. \"Реал\" натисна, последваха нови пропуски пред вратаря Ареола, който се отличи с добри намеси. В 45-ата минута Тони Кроос спечели дузпа и от 11-те метра Роналдо изравни. След почивката \"лос меренгес\" имаха инициативата, но по-интересните моменти бяха пред тяхната рамка. Френският тим отлично намираше празните пространства и сега вероятно съжалява, че не отбеляза втори гол чрез Мбапе. Вратарят Кейлор Навас имаше доста работа. И опази мрежата си. В 83-тата минута след разбъркване топката стигна до Роналдо, който с коляно направи обрата пълен. След още три Марсело увенча силния си мач (и превъзмогнатата болка от удар в лакътя) с попадение за 3:1. Двоен удар в решителен момент. И добър резултат за \"Реал\" предвид угрозата от поражение или равенство. А за порадна година ПСЖ може да отпадне от испански отбор. През миналата още се помни онази драма с 4:0 и 1:6 срещу \"Барселона\". И днес продължи победният марш на англичаните в турнира. \"Ливърпул\" разгроми \"Порто\" с 5:0 като гост и си опече работата за класиране на четвъртфиналите. С хеттрик се отличи Садио Мане (25-ата, 53-тата и 85-ата), а по веднъж реализираха Мохамед Салах (29-ата) и Роберто Фирмино (69-ата). Осминафиналите продължават идната седмица, когато \"Челси\" приема \"Барселона\".", "date": "2018.02.15", "title": "\"Реал\" (Мадрид) се изправи и постави ПСЖ до стената"}
