{"url": "http://clubz.bg/74563-koj_spyva_tv_alfa_i_pravoslavieto_soros_i_po_tochno_valeri_simeonov", "text": "Нов черен екран с информация се появи на партийната тв \"Алфа\" на \"Атака\". Всъщност няколко екрана... Клуб Z вече писа за проблема от вчера, а днес дори СЕМ се поинтересува - кой, аджеба, е спрял органа на Волен Сидеров, в който той се изявява, включително и като барабанист. СЕМ пише на \"Алфа\" - пита защо е спряла Тъй като първоначално за това бе обвинено \"правителството\", а днес нито Сидеров, нито Магдалена Ташева откликнаха, да ни дадат повече конкретика, такива данни обаче се появиха на екрана. От тях става ясно, че се касае за сложна международна комбинация, включваща Джордж Сорос, Истанбулската конвенция, църквите на Македония и Украйна - с които Вселенският патриарх трайно вбесява Русия, и...  коалиционния партньор на Сидеров в управлението Валери Симеонов. От думите на единствения възпротивил се, за да опази Православието Сидеров става ясно и че по неговото определение Валери Симеонов е \"влязъл в ерес\"... Каквото и да означава това за член на правителството, а и като се има предвид, че обикновено в ерес, т.е. - отклонение,  се \"изпада\". Пояснението е, че Сидеров обвинява в \"соросоизъм\" партньора си в т. нар. Малка коалиция на патриотите. СЕМ пише на \"Алфа\" - пита защо е спряла Факт е обаче, че така - с черни съобщения на фон, телевизия лесно се поддържа и излиза доста евтино, шегуват се наблюдатели. СЕМ пише на \"Алфа\" - пита защо е спряла", "date": "2018.10.16", "title": "Кой спъва тв \"Алфа\" и Православието? Сорос и по-точно... Валери Симеонов"}
{"url": "http://clubz.bg/74559-rabotodateli_pishat_na_prezidenta_iskat_forum_za_rasteja", "text": "От Асоциацията на организациите на българските работодатели (АОБР) са предложили на президента Румен Радев да организира дискусионен форум \"за намиране на решения за премахване на задържащите фактори на икономическия растеж, който да е продължение на състоялата се преди няколко дни кръгла маса \"Неравенства и бедност в България\". Това съобщиха от Българската стопанска камара (БСК). Румен Радев: Говори се за стабилност, но повече да говорим за бедността В писмото си до държавния глава от Асоциацията предлагат дискусията да се състои възможно по-скоро, което да позволи генерираните предложения и мерки да намерят отражение в съответните стратегически документи. Ето какво се казва в призива: \"Асоциацията на организациите на българските работодатели (АОБР) приветства инициативата да организирате под Ваш патронаж Кръгла маса \"Неравенства и бедност в България\". Наши представители взеха участие в нея, водени от убеждението, че България, като страна с най-нисък БВП на глава от населението и най-ниска производителност на труда в Европейския съюз, трябва да действа по-решително с необходимите реформи. Подобно мероприятие изисква представяне и отразяване на позициите на всички заинтересовани страни, включително и на представителните на национално равнище организации на работодателите в България. Заедно с това, изразяваме убеждението си, че постигането на високо ниво на социална сигурност може да стане факт само чрез ускорено икономическо развитие. За да има догонващо развитие, България трябва да постига темпове на икономически растеж, значително по-високи от тези в другите държави-членки, предвид факта, че не разполага със значителни природни богатства. АОБР предупреждава, че въпреки благоприятната икономическа обстановка, през 2018 г. българската икономика няма да може да надхвърли бариерата от 4% икономически ръст, който в никакъв случай не е достатъчен и догонващ за развиваща се икономика. Към полугодието България е едва на 12-то място в ЕС по ръст на БВП, нареждайки се след почти всички нови страни членки от ЦИЕ. Ръстът на инвестициите в дялов капитал е отрицателно число, а разходите за придобиване на дълготрайни материални активи (ДМА) бележат спад. Синдикати и работодатели дадоха благословия за вдигане на данъците В същото време българските инвестиции в чужбина растат. Нови сериозни инвеститори не бързат да влагат средства в България. Това се дължи на задържащите фактори на вътрешната среда, произтичащи от твърде бавното и пасивно провеждане на редица политики и реформи в сферата на пазара на труда, образованието, администрацията и електронното управление, пенсионната система, трудово-медицинската експертиза и здравеопазването, съдебната система и сигурността, енергетиката. Адресирането на тези предизвикателства е от изключителна важност, особено предвид сигналите за завършване на икономическия цикъл на растеж на световната икономика и предвестниците на нова финансова криза, като рекордни равнища на задлъжнялост в световен мащаб, започналата „митническа война“ в световната търговия и други. С оглед на своевременното намиране на действени решения за премахване на задържащите фактори на икономическия растеж, АОБР предлага да се проведе дискусия под Ваш патронаж, възможно по-скоро, което да позволи генерираните предложения и мерки да намерят отражение в съответните стратегически документи\". Писмото е подписано от Радосвет Радев, изпълнителен председател на БСК и председател на АОБР за 2018 г., \"по поръчение на АИКБ, БСК, БТПП и КРИБ\". Наред с това от АОБР настояват да бъдат предприети действия за промени на Кодекса на труда, като времето на отпуск, през който не е полаган труд по причини, които не са извън волята на работника, да не се взема предвид при изчисляване на полагаемия се платен годишен отпуск и изплащане на обезщетения при прекратяване на трудовото правоотношение.  От бизнеса уточняват, че визират основно родителския отпуск, а позицията им е изпратена до вицепремиера Валери Симеонов и до министъра на труда и социалната политика Бисер Петков. В момента за времето на отпуск по майчинство се начислява и редовен платен годишен отпуск.  Позицията на работодателите е след решение на Съда на ЕС, съгласно което периодът на родителски отпуск не може да се приравни на период на действително полагане на труд.  \n\tСпоред работодателите този въпрос трябва да бъде оставен в полето на колективното трудово договаряне, а не да бъде уреден с императивни норми. Съгласно Кодекса за социално осигуряване, за осигурителен стаж, без да се правят осигурителни вноски, се зачита времето на платен и неплатен отпуск за отглеждане на дете, на платените и неплатените отпуски за временна неработоспособност, за отпуск за бременност и раждане и при осиновяване на дете до 5-годишна възраст, отбелязват от бизнеса. В позицията се допълва още, че резонно, за времето на ползване на тези отпуски, работникът и служителят получава обезщетение от държавното обществено осигуряване, а не трудово възнаграждение, тъй като не полага труд.  Според бизнеса \"няма никаква причина този период да се взема предвид при изчисляване на размера на полагаемия се платен годишен отпуск, който има съвсем друго предназначение, а именно - възстановяване на работника и служителя от положения при работодател труд\". Синдикати и работодатели дадоха благословия за вдигане на данъците", "date": "2018.10.16", "title": "Работодатели пишат на президента, искат форум за растежа"}
{"url": "http://clubz.bg/74554-nova_kniga_na_anna_zarkova_za_bylgarskata_mafiq", "text": "Най-новата книга на   „ “ е естествено продължение на книгите й „Изгаряне“ и „Големите убийства“, съобщават издателите от \"Авлига\". Книгата представлява ретроспекция на случващото се в правораздавателната система на страната през последните 30 години до наши дни. Тази ретроспекция се основава на събирания в продължение на десетилетия материал от журналистката, на нейни предишни книги, публикации, както и на други публични източници по големите криминални случаи в страната. Изводите остават за читателя, но ако трябва да се обобщи с една дума натрупаният публицистичен матирал в книгата, то тази дума би била  . Безнаказаност за извършени престъпления, независимо дали са класически криминални престъпления, каквото е покушението и срещу самата Заркова, или престъпления на „белите якички“, ощетили и ощетяващи милиони българи през годините. Предговорът е от друг легендарен \"Труд\"-ов кадър от силните времена на вестника Никола Кицевски. ", "date": "2018.10.16", "title": "Нова книга на Анна Заркова за българската мафия"}
{"url": "http://clubz.bg/74556-winamp_se_prerajda_v_multiplatformen_muzikalen_plejyr", "text": "Легендарният музикален плейър  се завръща, съобщи TechCrunch. След 5 години липса на ъпдейти новата версия на програмата ще бъде мултиплатформена и освен старите mp3-ки, ще свири   и още, обещават от екипа разработчици. В зората на онлайн музиката - през далечната 1997 г - Джъстин Франкел и Дмитрий Бондирев разработват първата версия на програмата, която в следващите няколко години ще се превърне в стандарт. Winamp бива свалена над 15 милиона пъти само за първата си година. Стабилен, с множество опции за контрол на звука, и сякаш безкрайното количество skin-ове (разнообразни версии на дизайна на програмата, които всеки може да си изработи), плейърът бързо стана №1 в Интернет за слушане на музика. \"Епъл\" купува от рапъра Джей Зи стрийминга \"Тайдъл\"  Епохата на платената музика и стрийминга обаче избутаха Winamp и другите подобни програми в забвение. Последно програмата бе ъпдейтвана през 2014 г. Това обаче скоро ще се промени. Новият Winamp ще има версии за компютър и всички мобилни операционни системи, които ще са свързани помежду си, така че да можете да търсите музика из всичките си устройства. Как точно ще бъде постигнато това, още не е ясно. Дали новата версия на апликацията ще се интегрира със стрийминг услуги като Spotify, Apple Music и Google Music, още не е ясно. Стрийминг на радио обаче ще бъде включен.  Тази седмица ще дойде малък ъпдейт - версия 5.8 на програмата. Новата версия 6 ще видим чак догодина, но тя обещава напълно нов софтуер.", "date": "2018.10.16", "title": "Winamp се преражда в мултиплатформен музикален плейър"}
{"url": "http://clubz.bg/74558-kostov_ruskata_agresiq_v_krim_razrushi_konsensusa_za_es_i_nato_u_nas", "text": "Руската агресия в Крим постигна целите си и в България, защото у нас бе разрушен политическият консенсус за членство в ЕС и НАТО. Това заяви бившият премиер Иван Костов на конференция, посветене на хибридните заплахи срещу институциите, съобщи БНР. И допълни: Костов изтъкна, че България не е реагирала и не е поискала целева помощ от своите съюзници. И припомни, че осъденият за криминални престъпления бивш шеф на разузнаването Кирчо Киров днес открито защитава позициите на Кремъл. Според Костов съставът на ръководството на ДАНС също не внушава доверие у западните партньори. Той припомни и предложенията за рестартиране на проектите за АЕЦ \"Белене\" и газопровод през Черно море. Според Костов руското доминиране ни нанася поражения и ние не можем да задълбочим своята европейска интеграция чрез членство в Шенген и еврозонрата, а това ни остава в периферията.", "date": "2018.10.16", "title": "Костов: Руската агресия в Крим разруши консенсуса за ЕС и НАТО у нас"}
{"url": "http://clubz.bg/74545-cvetanov_nqma_da_ima_koalicionen_syvet_nqma_i_glaven_sekretar_na_mvr", "text": "Няма да има коалиционен съвет, няма и окончателно решение за това кой ще е главен секретар на МВР. Това стана ясно от думите на зам.-шефа на ГЕРБ и лидер на парламентарната група Цветан Цветанов в Смолян. После изброи кой от участниците в съвета какви ангажименти е имал. От думите му стана ясно, че подобно засезание на коалиционните партньори е щяло да ги откъсне от заетостта им с по-важни дела и да пропилеят ценно време. Към настоящия момент няма оконателно решение за нов главен секретар на МВР, каза още шефът на ПГ на ГЕРБ. Той напомни, че според закона тази функция може да са изпълнява от зам.-главния секретар, докато не бъде издаден указ. Докато бе в Смолян, той посети строящата се спортна зала към Природо-математическата гимназия.", "date": "2018.10.16", "title": "Цветанов: Няма да има коалиционен съвет, няма и главен секретар на МВР"}
{"url": "http://clubz.bg/74560-atlanticheskiqt_syvet_radiomylchanieto_na_prezidenta_e_syvetska_tehnika_za_zabluda", "text": "Радиомълчанието е техника на руската военна доктрина още от съветско време, предупредиха от Атлантическия съвет на България във връзка с призива на президента Румен Радев от понеделник  и, докато трае процедурата. От съвета разпространиха официална позиция, в която се посочва, че държавният глава би трябвало да адресира призива за мълчание към самия себе си и своя екип. Президентът поиска вчера премиерът, министрите и депутатите да запазят   за избора на нов тип изтребители, за да \"покажем\", че сме цивилизована държава. В момента експертна група оценява подадените четири оферти за нов тип изтребители. След това ще започне работа втора комисия – политико-военна, която ще води преговорите с доставчиците. Решението ще бъде политическо. Основните аргументи за избора на доставчика за най-скъпата сделка от модернизацията на армията, която ще достигне до 1.8 млрд. с ДДС, ще бъдат класифицирана информация и така няма да са публични. \"Борисов има последната дума какви изтребители ще вземем\" Военният министър Красимир Каракачанов обаче също се съгласи с президента и с предложението за \"радиомълчание\", защото то било предпоставка за постигане на успех.  Според лидера на \"Воля\" Веселин Марешки с този си призив Радев нарушавал конституцията.", "date": "2018.10.16", "title": "Атлантическият съвет: \"Радиомълчанието\" на президента е съветска техника за заблуда"}
{"url": "http://clubz.bg/74539-pyrvi_razgovori_za_demilitarizaciq_na_granicata_mejdu_koreite", "text": "КНДР, Южна Корея и командването на ООН (UNC) участваха днес в първите тристранни разговори за демилитаризирането на границата в момент, когато двете Кореи правят стъпки към мира, предаде Ройтерс, позовавайки се на южнокорейското министерство на отбраната. На срещата на върха миналия месец в Пхенян двете Кореи се споразумяха да започнат тристранни консултации с командването на ООН, което е съставено от американските войски в Южна Корея и следи обстановката в демилитаризираната зона, за да улеснят плана си да разоръжат една от най-укрепените граници в света. Споразумението включва спиране на военните маневри, зона забранена за полети близо до границата и постепенно премахване на минните полета и охранителните постове в демилитаризираната зона. Южнокорейски министър: В Северна Корея има между 20 и 60 ядрени бомби Срещата при закрити врата се състоя в пограничното селище Панминчжон и в нея участваха армейски представители на ниво полковници, съобщи министерството на отбраната в Сеул. \n\tЗа начало двете Кореи искат да премахнат 11 охранителни постове в радиус от 1 км от военната линия за демаркация до края на тази година. Те пристъпиха към разминиране на няколко малки района този месец и ще построят пътища, за да улеснят значим проект, предвиден за април - изваждане на тленните останки на войници, изчезнали по време на Корейската война от 1950-1953 г. Двете страни ще изтеглят всичките си въоръжения и от Съвместната зона за сигурност (JSA) в Панминчжон, ще намалят персонала, установен там на 35 души от всяка страна в съответствие със споразумението за примирие, и ще обменят информация за своето оборудване за наблюдение. Туристи от двете страни и от чужбина ще имат право на свободен достъп до зоната за сигурност. Мерките, предвидени да влязат в сила след един месец, ще превърнат границата в \"място за мир и помирение\", заяви министерството. Двете Кореи се договориха вчера да започнат създаването на жп и пътни връзки, въпреки загрижеността на САЩ, че бързото затопляне в междукорейските отношения може да подкопае усилията да бъде накарана Северна Корея да се откаже от ядрените си оръжия.", "date": "2018.10.16", "title": "Първи разговори за демилитаризация на границата между Кореите"}
{"url": "http://clubz.bg/74561-es_iska_pismeno_obqsnenie_ot_ungariq_zaradi_chlen_7", "text": "Съветът на ЕС е поискал писмен отговор от Унгария за процедурата, която Европарламентът препоръча срещу нея заради нарушаване на основни европейски ценности. Това стана ясно на днешния съвет „Общи въпроси“ на ЕС в Люксембург. Новината съобщи Гернот Блюмел – министър по европейските въпроси на Австрия, която в момента председателства Съюза. Европарламентът даде зелена светлина за лишаването на Унгария от глас Процедурата е избрана от самото австрийско председателство. И припомни: Ако член 7 бъде задействан, Унгария ще загуби правото си на глас в Съвета на ЕС. Това обаче трябва да се реши от самия Съвет и ще се случи много трудно. Вякои страни от Източна Европа начело с Полша обещаха своята подкрепа за Унгария, а за активирането се изисква пълен консенсус. Евродепутатите дадоха зелена светлина за активирането на член 7 срещу Унгария на 12 септември.  Тогава те приеха с голямо мнозинство доклада на „зелената“ депутатка Юдит Сархентини от Холандия. Правителството на Виктор Орбан е обвинено  Брюксел дава Полша на Съда на ЕС Същевременно днес първият зам.-председател на Еврокомисията Франс Тимерманс заяви, че в Полша ситуацията със спорните съдебни реформи не само не се подобрява, но и става по-зле. Тимерманс допълни, че ЕК продължава да бъде в готовност за конструктивен диалог с Полша, но в момента и двете страни са далеч от него. На 24 септември Еврокомисията реши да даде Варшава на Съда на ЕС (СЕС) в Люксембург. Причина са нарушенията на принципа за съдебна независимост. Брюксел дава Полша на Съда на ЕС", "date": "2018.10.16", "title": "ЕС иска писмено обяснение от Унгария заради Член 7"}
{"url": "http://clubz.bg/74550-maltijski_klub_predlaga_dogovor_na_yusejn_bolt", "text": "Юсейн Болт, който опитва да се сдобие с договор в австралийския  , може да се озове в Малта, пише в. \"Гардиън\".   официално заяви, че иска да привлече 8-кратния олимпийски шампион в спринтовете на 100, 200 и 4х100 метра в леката атлетика. Онзи ден Болт вкара два гола в първата си контрола, а \"Маринърс\" победи \"Макартър Саут Уест Юнайтед\" с 4:0. Юсейн Болт вкара първите си голове като футболист (СНИМКИ) Наскоро \"Валета\" се сдоби с финансиране от Обединените Арабски Емирства. Предложеният договор на Болт ще е за два сезона. Клубът дори се надява сприньорът да облече екипа за мача за Суперкупата на Малта на 13 декември. Кроят се планове за атака на Шампионската лига в близко бъдеще. \"Сентрал Коуст Маринърс\" коментира, че пробите на Болт продължават и че ако се стигне до решение за привличане или освобождаване на величието, то ще бъде оповестено.  През август притежателят на световните рекорди на 100 и 200 метра отхвърли оферти от Испания и Франция, тъй като те дошли от ниските нива на футбола в тези страни, пък и той не искал да учи нов език.", "date": "2018.10.16", "title": "Малтийски клуб предлага договор на Юсейн Болт"}
{"url": "http://clubz.bg/74553-prosvetnoto_ministerstvo_pravi_hvyrkovata_cheta_ot_uchiteli", "text": "Министерството на образованието и науката (МОН) предвижда създаването на \"учителски корпус\" - педагози, които срещу допълнително възнаграждение ще преподават в по-трудните училища - тези, които са отдалечени и тези, в които трябва да се работи с най-голям брой проблемни деца. Новината съобщи министър Красимир Вълчев на форум, посветен на недостига на кадри за българското образование. Наред с това от МОН обещават да направят и   от какви педагогически специалисти има нужда. Учениците неграмотни, учителите – бюрократи \"Възнагражденията са важни, за да задържим младите хора в системата на образованието. Важни са също така квалификацията, подбора на учителите“, добави Вълчев. Той припомни, че от догодина минималната заплата за учители става 920 лева. Това, което имаме като информация от педагогическите факултети, е лек ръст на желаещите да се включат в педагогическо образование. В професионално направление \"Педагогика\" имаме ръст на студентите и на кандидат-студентите, каза още той. \"Имаме недостиг по определени дисциплини, който може да бъде задоволен от съществуващите педагогически специалисти чрез допълнително обучение, особено когато става въпрос за дисциплини с по-малък хорариум. Например , уточни Вълчев.  Просветният министър и синдикатите отново биха камбаната, че не достигат учители на българското образование. Просветният министър успокои, че имало \"резерв\" от учители - пенсионери и други Държавата дава бонуси за учителите в отдалечените райони Изследването, на което Такева се позова, също така показва, че още от 2019 г. ще има \"изключително голям дефицит на учители по природоматематически дисциплини\".  Тя съобщи, че се работи по проект всяка година да се обучават по 600 учители, които да получават педагогическа способност, включително и ресурсни учители. Просветният министър успокои, че имало \"резерв\" от учители - пенсионери и други Държавата дава бонуси за учителите в отдалечените райони", "date": "2018.10.16", "title": "Просветното министерство прави хвърковата чета от учители"}
{"url": "http://clubz.bg/74536-marihuana_izmestva_domatite_v_kanadski_oranjerii", "text": "Мат Берен и приятелите му имали навика, преминавайки с кола край обширните оранжерии на южната канaдска провинция Британска Колумбия да се шегуват колко трева биха могли да отгледат там. Години по-късно това вече не е шега. Стръковете домати и тютюн, изпълвали навремето някои от тези парници, вече са заменени от ново насаждение, обещаващо големи печалби - марихуана. Берен и други фермери, по-рано извън закона, помагат за култивирането й. Купувачите вече не са нелегални дилъри или съмнителни медицински пунктове за раздаване на медикаменти. Техен клиент е канадското правителство.  Канада узакони марихуаната В Грузия: глобата за пушене на марихуана нарушава конституцията \n\tНа провинциите е възложено да следят разпространението на марихуана. За някои, включително Британска Колумбия и Алберта, това означава да купуват марихуана от лицензирани производители, да я съхраняват в складове, след което да я доставят до магазини за търговия на дребно и онлайн клиенти. Други като Нюфаундленд оставят производителите да доставят директно до магазините или по пощата. \n\tФедералните данъци ще бъдат 1 долар на грам или 10 %, което повече, отколкото за други стоки. Федералните власти ще прибират една четвърт от тези постъпления, а остатъка ще връщат на провинциите, които могат да включат собствени надбавки. Потребителите ще плащат и местните данъци върху продажбите. \n\tНякои провинции избраха да управляват собствени магазини, подобно на държавните магазини за алкохол в САЩ, а други дадоха зелена светлина на частните търговци. Повечето разрешават на гражданите да отглеждат до четири растения в домовете си. \n\tНай-населената канадска провинция Онтарио няма да позволи откриването на каквито и да е магазини до април догодина, след като новото консервативно правителство отхвърли плана за държавни магазини в полза на частните. Дотогава единствената законна възможност за снабдяване за гражданите на Онтарио ще бъдат доставките по пощата - перспектива, която не се харесва особено на дългогодишния привърженик на тревата, 48-годишният Райън Бос. \n\t\"Пушачите на трева не са прочути с голямо търпение. Когато искат трева, те си я искат. Да чакат два или три дни за доставка по пощата? Не съм сигурен, че мнозина ще го направят\", казва той, след като е купил половин унция (около 14 грама - бел. прев.) от незаконен пункт за разпространение на марихуана в Торонто. \n\tБританска Колумбия се радва на широко разпространена \"култура на марихуаната\" от 70-те години на миналия век, когато американци, бягащи от повиквателни за войната във Виетнам, се установяват на остров Ванкувър и в югоизточните планини на провинцията. Промяна в правителството миналата година обаче забави плановете за разпространение на канабиса там и до сряда в провинцията ще има само един готов магазин - държавен магазин в Камлопс, на няколко часа с кола от Ванкувър. За сравнение, провинция Алберта очаква 17 магазина да отворят врати тази седмица и 250 до една година. \n\tМинистерството на обществената безопасност на Британска Колумбия сформира екип от 44 инспектори, които да изкоренят незаконната дейност, като конфискуват продукция и налагат глоби. Те ще отговарят за провинция с население 4,7 милиона души и територия два пъти по-голяма от Калифорния, където черният пазар все още силно надхвърля легалния, който бе обявен през януари. \n\tКрис Клей, дългогодишен канадски активист за легализиране на марихуаната, управлява центъра за разпространение Warmland Centre в стар търговски мол в Мил Бей на остров Ванкувър. Той затваря магазина си, докато получи лиценз, страхувайки че, че перспективите му ще бъдат застрашени, ако продължи да работи и след легализацията. Междувременно някои от осемчленния му персонал вероятно ще трябва да кандидатстват за помощи при безработица. \n\t\"Това ще бъде стресиращо, но като цяло съм развълнуван. От десетилетия чакам това\", казва Клей. \n\tФедералното правителство отпусна лицензи на 120 производители, някои от които са огромни. Canopy Growth, която неотдавна получи инвестиция за 4 милиарда долара от концерна Constellation Brands, сред чиито продукти са бирите Corona, вината Robert Mondavi и уиски Black Velvet, получи одобрение за 520 000 кв метра производствени площи из цялата страна. Двата й най-големи парника са близо до границата със САЩ в Британска Колумбия. \n\tБерeн, производител с 23-годишен опит, е консултант на Canopy. \n\t\"Непрекъснато се шегувахме, когато пътувахме до Ванкувър и минавахме покрай големите оранжерии край магистралата. Нещо като \"леле човече, някой ден (. . .) Ще бъде толкова страхотно да можем да отглеждаме канабис в един от тези парници\". Сега минаваме с колата и си казваме \"о, това вече става\", разказва той. \n\tДо парника на Canopy в Делта е разположено друго огромно съоръжение, Pure Sunfarms, което е съвместно дружество на дългогодишния производител на домати Village Farms International и лицензирания производител на марихуана Emerald Health Therapeutics.  \n\tРаботници изкорениха последните стръкове домати миналата зима и се хванаха да модернизират парника за отглеждане на марихуана, инсталирайки оборудване, включващо лампи и клапи за контрол на миризмата на растенията. Дружеството се надява до 2020 година да доставя над 75 000 килограма годишно. \n\tНякои дългогодишни нелегални производители, които работят в много по-малък мащаб, се тревожат, че няма да получат лицензи или ще бъдат изтласкани от много по-големите производители. \n\tПровинциите могат да издават разрешителни за \"микро производители\", но в Британска Колумбия, където малките производители на марихуана допринасяха за поддържане на икономиката в селскостопанските райони на фона на кризата в минодобива и лесовъдството, периодът за кандидатстване все още не е обявен. \n\tСара Кемпбъл от браншовата организация Craft Cannabis Association в Британска Колумбия разказва, че множество малки оператори си представят ден, когато ще могат да приемат посетители, на които да предлагат обиколка из производствените помещения и изпробване на продукта, както правят винарните. \n\tПредставители на властите заявяват, че възнамеряват да се погрижат за малките производители, но първо трябва да гарантират, че има достатъчно канабис за покриване на търсенето след легализацията. \n\tКраткотрайните проблеми са неизбежни, отбелязват те. \n\t\"Да се остави на всяка провинция да решава какво е най-добро за нейните общини и техните граждани е нещо хубаво. Ще можем да проследим дали всеки закон е успешен или дали можем да се справим по-добре в определени области\", отбелязва Джийн Маковски, министър от провинция Саскечеван, която упражнява надзор над службата за алкохол и хазарт \n\tМинистърът на безопасността на Британска Колумбия Майк Фарнуърт казва, че е научил два основни урока от посещенията си в Орегон и Вашингтон - два американски щата, които са разрешили марихуаната за развлекателни цели. \n\tЕдиният е да не гледа на сектора като на дойна крава, от която да се възползва незабавно, тъй като е необходимо време за изместване на черния пазар. Другият гласи да се започне със сравнително строги регулации, които след това да се смекчат при необходимост, защото постфактум е много по-трудно да се въведат по-строги изисквания. \n\tЛегализацията ще бъде по-скоро процес, отколкото дата, подчертава Фарнуърт. \n\t\"Денят 17 октомври всъщност няма да бъде по-различен от предишните\", допълва той. В Грузия: глобата за пушене на марихуана нарушава конституцията", "date": "2018.10.16", "title": "Марихуана измества доматите в канадски оранжерии"}
{"url": "http://clubz.bg/74533-sauditska_arabiq_shte_si_priznae_che_disidentyt_sam_umrql_pri_razpit", "text": "Саудитска Арабия подготвя алтернативно обяснение за съдбата на журналист дисидент и ще заяви, че той е умрял в саудитското консулство в Истанбул преди две седмици при разпит, който е протекъл неконтролирано. Това пише в. \"Ню Йорк таймс\", позовавайки се на източник, запознат с намеренията на кралството. Във Вашингтон президентът на САЩ Доналд Тръмп спомена възможността   да е станал жертва на непланирано убийство.  Лондон, Париж и Берлин искат надеждно разследване за изчезването на саудитския дисидент Новото обяснение, независимо доколко е вярно, изглежда цели да успокои политическата криза, която изчезването на Кашоги предизвика за Саудитска Арабия. Новата версия може и да смекчи донякъде критиките към администрацията на Тръмп, която отказва да отмени оръжейни продажби за милиарди долари за кралството и засега все още възнамерява да участва в бляскав саудитски инвестиционен форум следващата седмица. Тя може да е от полза и за Турция, чиято разклатена икономика би спечелила от финансова инжекция с нисколихвени заеми от Рияд, отбелязва \"Ню Йорк таймс\". САЩ ще продават оръжие на Саудитска Арабия, дори да е убила журналиста-дисидент С покачването на натиска върху Саудитска Арабия да разкрие какво знае за съдбата на Кашоги, официални представители на САЩ започнаха на предричат през уикенда, че саудитците неизбежно ще признаят съучастие в смъртта му и ще заявят, че тя е предизвикана от \"оплескана операция\", пише в. \"Вашингтон пост\". През последните дни саудитски официални лица обсъждат публикуването на изявление, в  саудитски служители, каза информиран източник. Това изявление ще се публикува едва след като Саудитска Арабия постигне споразумение с Турция как да се действа със съвместното разследване, отбелязва \"Вашингтон пост\". Какво рискува Саудитска Арабия с изчезналия дисидент Турски следователи бяха допуснати в саудитското консулство в Истанбул едва след като в сградата влязоха саудитски служители, посетители и екип от чистачи с парцали, кофи и дезинфекционни препарати, пише в. \"Гардиън\". Не е ясно какви доказателства все още са останали близо две седмици след изчезването на Кашоги, отбелязва британският ежедневник. В петък Саудитска Арабия даде принципно съгласие за съвместно разследване с турската полиция на изчезването на Кашоги, но претърсването на консулство се забави заради спор по условията на това разследване. Критик на Рияд убит и нарязан в саудитското консулство в Истанбул Турските полицаи искаха да донесат вещества за откриване на следи от кръв, докато саудитците настояваха за по-ограничена проверка. Турски източници многократно заявиха, че разполагат с аудиозапис на убийството на Кашоги в консулството, което означава, че турското правителството е подслушвало сградата. Според турски следователи Кашоги отначало е бил разпитван в офиса на генералния консул на втория етаж на сградата, а след това е бил завлечен в друга стая от екип убийци. Турците смятат, че накрая тялото му е било разчленено в трето помещение. Потресаващи подробности за предполагаемата смърт на Кашоги излизаха в турския печат с позоваване на правителствени източници, но самите министри избягват да повтарят тези твърдения публично. Да запишеш смъртта си на Apple Watch Вчера турските следователи, които охотно коментираха случая през изминалите девет дни, вече бяха по-предпазливи в изказванията си. Същото стана с турските журналисти - един от тях каза, че медията му е получила инструкции да набляга по-малко на предполагаемото престъпление и повече на политическото решение, отбелязва \"Гардиън\". Междувременно държавният секретар на САЩ Майк Помпео пристигна днес в Рияд за кризисни преговори във връзка с изчезването на Кашоги преди две седмици в Истанбул, предаде Франс прес. Помпео идва в Саудитска Арабия по нареждане на президента Доналд Тръмп и се очаква да бъде приет от крал Салман. Държавният секретар на САЩ ще се срещне също и с престолонаследника принц Мохамед бин Салман, каза американски представител. Помпео бе посрещнат на летището от саудитския си колега Адел ал Джубейр и от посланика на кралството във Вашингтон - принц Халед бин Салман, син на краля и брат на престолонаследника Мохамед бин Салман. В понеделник след разговор по телефона с крал Салман Тръмп предположи, че изчезването на Джамал Кашоги \"може да е предизвикано от неконтролируеми обстоятелства\". По-късно американски медии съобщиха, че Саудитска Арабия смята да признае, че журналистът е убит при разпит в консулството на Рияд в Истанбул, който се е развил по непредвиден начин. Според Си Ен Ен, цитирала два анонимни източника, Рияд подготвя доклад, в който се опитва да минимизира ролята си в изчезването на Кашоги, критикувал властта в Саудитска Арабия. САЩ ще продават оръжие на Саудитска Арабия, дори да е убила журналиста-дисидент Какво рискува Саудитска Арабия с изчезналия дисидент Критик на Рияд убит и нарязан в саудитското консулство в Истанбул Да запишеш смъртта си на Apple Watch", "date": "2018.10.16", "title": "Саудитска Арабия ще си признае, че дисидентът сам умрял при разпит?"}
{"url": "http://clubz.bg/74546-ako_iskame_ikonomika_30_bylgariq_naciq_ot_startirashti_biznesi", "text": "Трябва да мислим за малкия бизнес като елемент за националната сигурност - в момента повечето бизнеси се движат на автопилот и се колебаят дали да затворят или да минат в сивата зона. Това заяви днес Елеонора Негулова, председател на УС на Национално сдружение на малкия и среден бизнес (НСМСБ), на конференцията По думите ѝ достъпът до финансов ресурс е само един от елементите, защото в момента се случва огромна трансформация на икономиката в глобален план и \"не всички участници (в България, б.р.) в нея имат капацитета да я видят и осъзнаят\". Негулова смята, че националноотговорна задача е да се намери механизъм, чрез който да бъдат подпомогнати фирмите за това.  Българската банка за развитие става бизнес ангел Предвид промяната в глобален план, свързана главно с дигитализацията, Негулова посочи, че пред българското общество стои националната задача да създава повече предприемачи. Небходимо е България да се превърне в нация на стартиращи бизнеси и това би трябвало да бъде национална задача, смята тя. \"99.2% от всички бизнеси в България са малки бизнеси. Само 700 предприятия са големи\", посочи председателят на УС на НСМБ.  Паричната политика - въздействие върху паричната маса, за да се постигнат определени макроикономически цели, вече почти е изчерпала възможностите си за близо век, в който действа, заяви в изказването си на форума и Георги Ганев, програмен директор по икономически въпроси в Центъра за либерални стратегии.  Караниколов: Има голяма заетост, бизнесът обаче отказва поръчки Георги Ганев отбеляза, че изчерпването на явлението \"парична политика\" е съвпаднало с появата на криптовалутите и блокчейн технологията, които \"ще подронят\" много йерархии в света - например регистрационно-доверителните услуги, за които се мислеше, че само държавата предлага.   За периода до 2040 г. петролната индустрия все още има голямо бъдеще, обяви Джулиан Лий, експерт на Bloomberg по петролни пазари. Той очерта основни предизвикателства на енергийния пазар в следващите 20-30 години, свързани с бъдещето на електрическите автомобили и търсенето на изкопаеми горива.  \"Виждаме, че се случват големи промени предвид все по-честото използване на електричеството като транспортно гориво. Дори при сегашния темп на електромобили и електрически превозни средства през следващите 25 години зеленият транспорт все още ще държи малък процент от транспортния сектор. Със сигурност производството на електричество ще промени много сухопътния транспорт в следващите 25 години и това ще бъде една от основните сфери на растеж. Бизнесът у нас губи близо 2 месеца в очакване на плащания Ефектът върху петрола ще бъде малък. Основният пазар на петрол е транспортният, коментира петролният стратег за Bloomberg. Караниколов: Има голяма заетост, бизнесът обаче отказва поръчки Бизнесът у нас губи близо 2 месеца в очакване на плащания", "date": "2018.10.16", "title": "Ако искаме икономика 3.0, България - нация от стартиращи бизнеси"}
{"url": "http://clubz.bg/74541-borec_%E2%84%96_1_sreshtu_djendyrstvoto_nachelo_na_vryzki_s_obshtestvenostta_pri_karakachanov", "text": "Кой е най-големият борец срещу опасното джендърство у нас напоследък? Един човек винаги бди и алармира дори и за най-малките симптоми, че страшната идеология се опитва да пробие и да разврати българските умове. Той не е спокоен, въпреки че \"здравите сили\" победиха и отхвърлиха Истанбулската конвенция. Тази си дейност той извършва като председател на неправителствена организация БОРД. Но има и друго занятие, съвсем в рамките на управлението на страната - като директор на , той е държавен служител. Александър Урумов вероятно громи джендърството в свободното си време, докато не е работа - както например депутатът от БСП Таско Ерменков пишеше статуси във фейсбук за Крим или отровената софийска вода, докато е \"по къси гащи\". Тази вероятност обаче някак не беше оценена от Софийския университет, който вчера излезе с  , срещу негови писания. \"Свободата е върховна ценност, защитата на свободата – върховен дълг\", напомнят от Алма матер. Текстът, срещу който реагираха от най-авторитетното висше училище в България, е публикуван на 3 октомври във фейсбук страницата на Урумов и препечатан със съкращения в \"Труд\" на следващия ден. В него директорът на Дирекция \"Връзки с обществеността\" на МО громи програмата на лекционния курс в СУ \"Политика на идентичността и различието\", който се води от проф. Миглена Николчина във Факултута по славянски филологии.  В нея се казва още, че внушенията на Урумов за пропагандиране на хомосексуализъм и феминизъм на студентите са неверни, защото \"Наред с хулиганските обиди текстът съдържа и явната заплаха на Урумов \"да земе едно дЪрво\", ако академичната общност у нас и по света си позволява дори да обсъжда теми, които не му харесват\", пише в позицията на университета. От висшето училище виждат в писанията на Урумов  От висшето училище декларират, че няма да допуснат \"нарушаване на академичната свобода и на свободата на изследване и преподаване\" и ще продължат да отстояват \"свободата на мисълта и словото\". Фейсбук страницата на Александър Урумов показва, че това не е единична спонтанна реакция срещу програмата на курс в СУ. Битката с джендърството е постоянна, като той периодично пише и до различни институции и най-вече министерства, за да задава въпроси по теми, които са го възмутили и в които прозира, че дебне заплаха от джендъризация. Постовете срещу Истанбулската конвенция, нейните застъпници и Сорос, разбира се, се редуват от цитати с религиозно съдържание. Урумов освен държавен служител е и председател на  . И драматург - както често го представят, докато пише гневни статии в избрани медии. Сред последните му активности, придружени с писмо до министъра на образованието Красимир Вълчев, е битката с учебник по биология за 9-и клас. На прицела на здравите сили попадна и учебник по биология за 9-и клас. Прокарвал джендър идеология \"Както знаете, в този джендър учебник се съдържа скандалният текст, според който \"Сексуалната идентичност се формира в зряла възраст\" - едно безумно джендър твърдение, непочиващо на никакви научни или емпирични доказателства\", пише Урумов. От негови постове във фейсбук става ясно и че организацията му БОРД започва  Но Урумов не спира дотук. По-рано този месец той от името на БОРД е пратил писмо и до министъра на правосъдието Цецка Цачева. Интересува се например:  \"В контекста на посоченото решение на Конституционния съд, как оценявате изразената позиция на ръководената в момента от Вас институция Министерство на правосъдието, споредкоято „Конвенцията изцяло съответства на Конституцията“?\" \" Жендераст. \n\tПредложение-синоним на древногръцката дума за мека китка, дето блокират за нея:-) Сега чакаме да видим дали тая дума я лови блокиране от жендерастите. Жендераст.\" \"По този повод - соросоидите да не си мислят, че под булото на борбата с корупцията ще се появят като спасители на нацията.  \n\tЩе се погрижим това да не им се получи, както не им се получи с ИК. \n\tЧухте ли, соросоидите? Джендърите - чухте ли? Корупцията убива по магистралите, корупцията се присмива от плочките в София, корупцията източва средствата за образование, корупцията печата джендър-учебници с помощта на вашия любим престъпник Сорос. Но не вие сте решението на проблема. Вие сте част от проблема. Вие сте основният генератор на заболяването, вие сте центърът на гангрената. Защото ако корупцията у нас краде от националната държава, от нас и от децата ни - вие, соросоидите, искате да откраднете националната държава. И децата ни. И бъдещето ни. И семейството от мъж и жена. И всяка, все още останала, нормалност. Вие - зловещите прислужници на дяволопоклонника Сорос - бащата на джендъризма, първосвещеникът на църквата на всички ереси.\" Доста агресивен тон и послания, насаждащи омраза - отправени от човек, който се заявява като страстен следовник на Библията и ревностен християнин. Но изглежда тръгнал на кръстоносен поход срещу хората с различно от неговото мнение. Ето и едно от последните му послания, което звучи като манифест: Той отговаря за връзките с обществеността в Министерството на отбраната за втори път. Преди това беше началник на направление \"Информация и връзки с обществеността\" в периода 1997-2001 г. по време на кабинета Костов (СДС). Между 2006 г. и 2014 г. застана начело на звеното \"Връзки с обществеността\" на Българската народна банка, когато неин управител беше Иван Искров. По време на кризата с КТБ Урумов бранеше позицията на Искров. Толкова усърдно, че етичната комисия на Българското дружество за връзки с обществеността излезе с препоръка той да спазва Етичния кодекс на PR специалистите. Поводът бе решение на Урумов да допуска само избрани от него медии и журналисти на пресконференция, организирана от БНБ на 11 юли 2014 г. при обявяването на резултатите от проверката на КТБ. Урумов освен това е и български , поставена на сцената на Театъра на българската армия. Той е автор на няколко книги, включително на религиозно-политическа тематика. През 2002 г. издава първата си книга „Исус Христос – власт и политика“  , в която анализира Иисус от Назарет като политически фактор в древна Юдея. През 2009 г. излиза сборникът с разкази под заглавие „Приказки в края на времето“ (награден в Националния конкурс за дебютна литература „Южна пролет“ – Хасково).  През 2010 г. Александър Урумов дебютира като драматург с моноспектакъла „Лалугер“, който получава ласкави отзиви от публика и критика и се превръща в едно от най-гледаните представления за сезона. През 2011 г. драматургичният текст на „Лалугер“ получава престижната номинация за „Аскеер“ за постижения в театралното изкуство.  През 2013 г. излиза книгата с къси разкази „Тиква! Ботаника на чувствата”. Има още няколко произведения. През 2009 г. Комисията по досиетата освети Александър Урумов като сътрудник на бившата \"Държавна сигурност\". Той е вербуван от Трето управление на ДС (военното контраразузнаване) през 1988 г. под псевдонима \"АБЕЛ\" (на името на един от най-известните съветски нелегали Рудолф Абел, б.а.). Според сайта  досието на Урумов е унищожено през 1990 г. при тайното прочистване на архива на ДС от БКП и Държавна сигурност. Александър Урумов бе член на Централната избирателна комисия за произвеждане на избори за членове на Европейския парламент у нас през 2009 г., както и член на ЦИК за произвеждане на избори за народни представители през 2009 г.", "date": "2018.10.16", "title": "Борец № 1 срещу джендърството - начело на \"Връзки с обществеността\" при Каракачанов"}
{"url": "http://clubz.bg/74551-evropa_shte_lishava_ot_reklamni_prihodi_dezinformirashti_sajtove", "text": "Това е едно от самоограниченията, предложени от онлайн платформи и представители на рекламната индустрия. Тези мерки са част от започващото прилагане на правилата за противодействие на дезинформацията онлайн. Новината обяви днес еврокомисарката по цифровата икономика и общество Мария Габриел. \"Таймс\": Дезинформацията е мощно оръжие в арсенала на Путин Тя съобщи, че е получила в писмен вид намеренията на рекламодатели и онлайн платформи за прилагането на доброволните правила, изготвени предишните месеци. Правилата ще могат да се прилагат избирателно, като ЕК си запазва правото да оцени изпълнението. Ако е необходимо, Комисията ще може да предложи законодателни мерки. Надеждата на Габриел е, че с въвеждането на доброволните ограничения ще се отбележи бърз и измерим спад на дезинформацията. Според нея дори дори да се стигне до въвеждането на законодателни ограничения срещу дезинформацията, те ще бъдат целенасочени. Онлайн платформи и представители на рекламната индустрия изготвиха и представиха правилата за поведение срещу дезинформацията преди месец. Там са включени и самоограничения, които предвиждат: Платформите, търсачките, социалните мрежи и рекламистите ще имат свободата да прилагат онези части от правилата, които сами преценят. Мария Габриел отговори отрицателно на журналистически въпрос - дали Русия е повлияла на референдума за независимост на Каталуня преди година. И изтъкна, че в момента се обсъжда стратегия за борба с дезинформацията, а не се сочи откъде иде тя.", "date": "2018.10.16", "title": "Европа ще лишава от рекламни приходи дезинформиращи сайтове"}
{"url": "http://clubz.bg/74548-vuchich_srqza_us_poslanika_ne_si_tuk_da_pouchavash_jurnalisti", "text": "Президентът на Сърбия Александър Вучич коментира изявлението на американския посланик в Белград, че Косово е независима държава, като заяви, че т предава македонският портал „А1 Он“, цитиран от \"Фокус\". Вучич с огромни благодарности при Путин Раздразнението на сръбския президент идва след като в понеделник вечер посланикът на САЩ в Сърбия Кайл Скот направи забележка на сръбски журналист, че косовското правителство  Вучич посочи, че би било хубаво и достойно, ако дипломатическият представител показва уважение към Сърбия, но и че  . Освен това той отбеляза, че съществуват „много тежки проблеми“ за разрешаването на косовския въпрос и попита чуждестранните правителства защо преговарят със Сърбия, ако Косово има суверенно правителство и защо искат признанието му в ООН.", "date": "2018.10.16", "title": "Вучич сряза US посланика: Не си тук да поучаваш журналисти"}
{"url": "http://clubz.bg/74543-manchestyr_yunajted_ne_e_za_prodan", "text": "\"Манчестър Юнайтед\" не е за продан и оферта на саудитския престолонаследник принц Мохамед бин Салман няма да се приеме, нито разгледа, независимо от нейния размер, съобщава \"Скай спортс\". Вчера британският в. \"Сън\" тиражира, че монархът иска да закупи един от най-големите и популярни клубове в света и дори бил готов да предложи на американското семейство Глейзър поне 3-4 милиарда паунда. Кралската фамилия на Саудитска Арабия се стреми да популяризира играта в страната си и нямало да щади средства за целта. Също така планирала да конкурира собствениците на \"Манчестър Сити\" и \"Пари Сен Жермен\", които са базирани съответно в Абу Даби и Катар. Според \"Сън\" през следващата седмица Аврам Глейзър, един от синовете на милиардера Малкълм Глейзър, ще ходи на конференция в Рияд и там може са преговаря по сделката. Глейзър закупи \"Манчестър Юнайтед\" за 790 милиона паунда през 2005 г., като за целта вкара клуба в дълг заради изтеглен кредит. Борчът се изплаща много бавно (сега е 487 млн.), но въпреки това фамилията от щата Флорида няма намерение да се разделя с най-скъпата спортна марка в света. Независимо че днес клубът се оценява на 3 милиарда паунда, а според \"Скай спортс\" Мохамед бин Салман бил готов да предложи дори 4 млрд. Спекулира се, че Глейзър може да продаде на принца пакет акции, но не и целия клуб. Наскоро \"Юнайтед\" обяви рекордни приходи в размер на 590 милиона паунда, независимо че отборът се намира в най-голямата си криза, откакто сър Алекс Фъргюсън напусна. \"Червените дяволи\" вече имат вземане-даване със Саудитска Арабия. Преди година клубът подписа договор с правителството на страната за подпомагане на развитието на футболната инфраструктура. Също така си партнираше с компанията \"Сауди Телеком\". Наскоро саудитците предложиха на ФИФА да организират турнир, който да замени световното клубно първенство. Мохамед бин Салман проследи откриването на Мондиала в Русия в компанията на Владимир Путин и на президента на ФИФА Джани Инфантино.", "date": "2018.10.16", "title": "\"Манчестър Юнайтед\" не е за продан"}
{"url": "http://clubz.bg/74537-bryuksel_nqma_demokraciq_bez_svoboda_na_slovoto_izqvlenie", "text": "Това се казва в   на първия зам.-председател на Еврокомисията Франс Тимерманс и еврокомисарите по правосъдето Вера Йоурова и по цифровата икономика и общество Мария Габрел. То бе разпространено днес – деня, в който се навърши 1 година от убийството на журналистката Дафне Каруана Галиция в Малта. Журналистка бе взривена в Малта. Работела по \"Досиетата Панама\" Комисарите призовават да бъдат взети предвид и хората, подаващи сигнали за нередности, които често са източници за разследващата журналистика и които също имат нужда от закрила. Тези убийства не трябва да имат ефект върху медиите. Гражданите трябва да формират собствено мнение въз основата на свободни разследвания и независими репортажи. Намериха застрелян словашки разследващ журналист Днешният обеден брифинг в Еврокомисията започна с минута мълчание в памет на Дафне Каруана Галиция. След това говорителят на ЕК Маргаритис Схинас бе попитан защо в изявлението на еврокомисарите не е спомената убитата наскоро българска журналистка Виктория Маринова. Схинас отговори: Намериха застрелян словашки разследващ журналист", "date": "2018.10.16", "title": "Брюксел: Няма демокрация без свобода на словото (ИЗЯВЛЕНИЕ)"}
{"url": "http://clubz.bg/74534-izsledvane_s_shefki_jeni_uspehite_sa_po_dobri", "text": "Трудовите колективи под женско ръководство са по-успешни. Въпреки това някои са скептични относно ръководната роля на нежния пол. Това сочи научно изследване, публикувано от базирания в Бон  (IZA). Подробности оповестява в. Повод за изследването е станал обхватен експеримент по екипна работа, осъществен в италиански университет. Експериментът е обхванал 430 студенти, които доброволно са решили да положат част от изпитите си в екипи. Кой в коя група ще попадне и кой ще я оглави, е било решено чрез жребий. Така изследователите са били в състояние да установят ефекта относно различни полови констелации при реална трудова среда. Досега подобни експерименти относно работа в екип са били извършвани предимно при лабораторни условия. Ръководствата на екипите са имали за задача да координират съвместни дискусии и подготовката за изпити, включително държавни. Българинът толерантен към жената, но не и към \"третия пол\" Въпреки условието времето за подготовка на отделните екипи да е с една и съща продължителност, водените от жени групи са получили по-високи оценки. При това решаващи са били индивидуалните постижения на студентите. Под женско ръководство предимно студентки са били в по-добра форма. Ръководителките на екипите не са осъзнавали този ефект. Самите те не са оценявали постигнатото от тях като по-добро в сравнение с мъжете, ръководителите на екипи. Според учените жените заделят повече време в полза на екипа чрез координираща дейност и отделяне на внимание на всеки, дори когато за самите тях остава по-малко време за учебна подготовка. Наред с това ръководителките на екипи са гледали на работата си като на особена отговорност и в сравнение с колегите си от мъжки пол са били по-критични. Направеното в края на експеримента допитване сочи разлика – мъжете в тим под женско ръководство абсолютно тенденциозно са давали по-ниски оценки на шефката. Според авторите на научното изследване ръководените от жени екипи вадят дивиденти от факта, че при дейността си са по-ангажирани и то на доброволни начала, имат и организационен талант, както и мотивация. С тези си качества при съвременните условия на труд, белязани от екипност, жените ще играят все по-голяма роля. Въпреки това в друг контекст мъжки лидерски качества, като самоувереност и способност да се налагат, все пак може и да са предимство, се посочва в научното изследване.", "date": "2018.10.16", "title": "Изследване: с шефки жени успехите са по-добри"}
{"url": "http://clubz.bg/74535-shofor_na_uchilishten_mikrobus_pochina_v_dvijenie_no_spasi_decata", "text": "54-годишен шофьор на училищен микробус е починал по време на движение, докато е превозвал деца след училище. Учениците не са пострадали. Инцидентът е станал вчера в кюстендилското село Слокощица, предаде \"Дарик\" - Кюстендил. Най-вероятно става дума за инфаркт, но причините за смъртта ще установява аутопсията. Училищен автобус падна в пропаст в Индия, загинаха 27 деца Училищният микробус се е спрял в оградата на къща в село Слокощица, като по него няма значими материални щети. Румен Костадинов, мъжът в чиято ограда е спрял микробусът, извежда децата, които са били в шок, от превозното средство и се опитва, заедно с негов съсед да окаже първа помощ на шофьора. Жена му подава сигнал на телефон 112 и на място пристигат 2 линейки и полицейски автомобил, но водачът почива на място. По информация на Дарик, шофьорът е проявил истинско геройство в последните секунди от живота си, като е дръпнал ръчната спирачка и е натиснал педала на спирачката и с двата си крака, за \"да убие скоростта\" на автобуса и да спаси децата. Той е пътувал след първата смяна на учениците от Кюстендил за Слокощица, като е влязъл в населеното място, от разклона при пътя за Ново село. По случая е започнато досъдебно производство в РУ-Кюстендил, назначени са експертизи, уведомен е дежурен прокурор, информират от полицията.", "date": "2018.10.16", "title": "Шофьор на училищен микробус почина в движение, но спаси децата"}
{"url": "http://clubz.bg/74544-biznesyt_ne_podkrepq_zakonoproekta_za_horata_s_uvrejdaniq", "text": "След няколко месеца на протести на майките на деца с увреждания и безпрецедентен, както го определи вицепремиерът Валери Симеонов, натиск, законопроектът за хората с увреждания влиза утре в Министерски съвет, а оттам - и в парламента.  Майките на деца с увреждания нощуваха на \"Дондуков\" пред МС Проектът, подкрепен от Националния съвет за интеграция на хората с увреждания, днес получи частична подкрепа, заяви министърът на труда и социалната политика Бисер Петков.  Работодателските организации не го подкрепиха, а от двата големи синдиката - КНСБ и КТ \"Подкрепа\", оценката на \"Подкрепа\" е \"по-скоро неутрална\". Ваня Григорова от КТ \"Подкрепа\" подчерта, че благодарение на техните усилия не е била отменена защитата на хората с увреждания от уволнение. След като заяви, че оценката им за проекта \"е по-скоро неутрална\", добрите новини са значително увеличената финансова подкрепа за хората с увреждания. Из закона за хората с увреждания: квота за работа и нови правила за помощи Григорова обаче посочи, че остават нерешените проблеми - като този за достъпната среда, както и това, че записаните квоти за заетост, които трябва да осигуряват работодателите, са пожелателни. Колежката ѝ от КНСБ - Ася Гонева, също смята, че най-големият проблем на хората с увреждания е достъпната среда.  Тя заяви, че КНСБ не споделя позицията - и няма да я подкрепи, че трябвало обезателно да се приеме и закона за личната помощ, \"защото решавал неща, които ги нямало в този закон\". Ася Гонева се позова на европейско определение, в което се обяснява какво е личната помощ за хора с увреждания. Премиерът нареди проверка на дневните центрове за хора с увреждания \"Това са едни парички, които се дават на хората с увреждания, за да заплащат социалните услуги, които им се полагат според оценката (индивидуалната оценка, която получават, на база степента на увреждане - б.р.) и които те искат да заплатят. За нас личната помощ като термин трябва да влезе в раздела, който говори за финансовата подкрепа, допълнителните средства, които правителството насочва\", обясни Гонева.  Експертът на КНСБ призова да се изчака една-две години, докато проработи законът, за да се види дали ефективно е помогнал на хората с увреждания. Българската стопанска камара (БСК) и Асоциацията на индустриалния капитал в България (АИКБ) не подкрепят законопроекта. Работодателите не приемат въвеждането на задължителни квоти за наемане на хора с увреждания в предприятия с над 50 работници, както и  плащане на компенсационна такса, ако квотата не е изпълнена.  Тезата на БСК е, че е налице отказ от по-радикална реформа на медицинската експертиза на функционалността (т. нар. ТЕЛК). От организацията настояха да се приеме международният класификатор, одобрен и от Световната здравна организация. Това е сред основните причини законопроектът да не бъде подкрепен и от АИКБ. Наред  с това БСК посочи, че по отношение на квотите, тежестта пада върху малки предприятия, за които 4% е квотата да назначат хора с увреждания при тях, и стига до 14% от заетостта в съответното предприятие. Бойко Борисов обеща по-голяма подкрепа на хората с увреждания Васил Велев смята, че хората с увреждания не се нуждат от привилегии, а от насърчаване и подкрепа. За да работят, трябва да искат, да могат и да могат да стигнат до работа, каза той. По думите му законът ще накара хората с увреждания да не искат да работят, \"защото ще получават едни прилични пари, без да работят\". Социалният министър посочи, че в бюджет 2019 е предвидено обезпечаването с паричен ресурс на заложените в законопроекта мерки за подкрепа на хората с увреждания за реализиране на различни техни права. Става въпрос за две национални програми - едната, която да подпомага работодателите, да осигурява финансиране, да пригодява работните места за хора с увреждания, както и да финансира проекти за по-достъпна жилищна среда и лична мобилност. Бойко Борисов обеща по-голяма подкрепа на хората с увреждания За първи път по-голямата финансова подкрепа за хората с увреждания се базира на линията за бедност. Из закона за хората с увреждания: квота за работа и нови правила за помощи Премиерът нареди проверка на дневните центрове за хора с увреждания Бойко Борисов обеща по-голяма подкрепа на хората с увреждания Бойко Борисов обеща по-голяма подкрепа на хората с увреждания", "date": "2018.10.16", "title": "Бизнесът не подкрепя законопроекта за хората с увреждания"}
{"url": "http://clubz.bg/74540-makron_smeni_chetirima_ministri", "text": "Френският президент Еманюел Макрон направи промени в правителството, предадоха Ройтерс и Асошиейтид прес, цитирани от БТА.  Макрон назначи своя политически съюзник Кристоф Кастанер, лидер на президентската партия \"Република, напред!\", за нов министър на вътрешните работи. Кастанер, който досега бе държавен министър за връзките с парламента, замени на поста Жерар Коломб, който подаде оставка преди две седмици, за да се кандидатира за кмет на Лион. Другите ключови министри, включително на външните работи и на финансите, запазват своите постове. Макрон смени четирима членове на правителството, сред тях министрите на културата, на земеделието и за отвъдморските територии. Макрон одобряван от едва 32 процента от французите Очакваше се френският президент да направи промени в правителството още миналата седмица. Макрон обаче си даде още време, за да може да вземе правилните решения, посочва Ройтерс. Според критици това отлагане е повдигнало въпроси за липсата на опит в президентската партия. Представител на Елисейския дворец определи новия кабинет като динамичен. Той включва хора \"с репутация на експерти в своята област, което ще засили ефективността на правителството, и други, с по-общ профил\", отбеляза цитираният източник", "date": "2018.10.16", "title": "Макрон смени четирима министри"}
{"url": "http://clubz.bg/74552-sem_pishe_na_alfa_pita_zashto_e_sprqla", "text": "Мистерията с изчезналата тв \"Алфа\" остава. \"Телевизия \"Алфа\" спря. Питайте правителството\".  Както Клуб Z писа, този надпис вече втори ден стои на екрана вместо излъчването на партийната телевизия на \"Атака\". Оттам обяснения какво се случва липсват, от СЕМ вече съобщиха, че не са били уведомени за спирането на телевизията. Телевизия \"Алфа\" спря  От медийния регулатор днес изпратиха  . Решението за това действие беше взето днес от членовете на СЕМ на заседанието им. Искания СЕМ да се намеси и да отнеме лиценза на \"Алфа\" е имало неколкократно през последните години. Основният аргумент е, че партийната телевизия на съуправляващата \"Атака\" пропагандира омраза към различните, насажда ксенофобски настроения и подбужда към насилие. Това коментира още снощи пред Клуб Z вицепремиерът Красимир Каракачанов, който е коалиционен партньор на Сидеров в \"Обединени патриоти\", вицепремиер в правителството и военен министър Кабинетът няма отношение към спирането на партийната телевизия \"Алфа\", обяви отново днес пред БНР Каракачанов. Той добави: \"Една медия може да бъде спряна само с решение на СЕМ. Такова решение няма, така че не знам за какво става дума. Правителството - това е абсурдно - няма никаква роля в спирането или пускането на която и да е медия\". Опитите ни да се свържем с Волен Сидеров или медийното \"острие\" на \"Атака\" - Магдалена Ташева, останаха без резултат.", "date": "2018.10.16", "title": "СЕМ пише на \"Алфа\" - пита защо е спряла"}
{"url": "http://clubz.bg/74531-kakvo_vsyshtnost_se_kanqt_da_ni_pravqt_deputatite", "text": "Тези прелюбопитни резултати излизат на платения с държавни пари сайт на висшия държавен орган на власт - Народното събрание. Достатъчно е само да напишеш в търсачката думата \"уголемява\". Чак на скромната пета позиция излиза стенограма от заседание: \"При делба на имущество, когато притежаваният преди делбата дял се  и пр. и пр. За интересната находка в парламентарния сайт информираха интернет потребители. След всяка от рекламите, таргетирани в една и съща ясна посока, има посочени телефони. Не ги прозвъняхме, за да не вземе да ни вдигне някой от ръководството на парламента. Затова пък ето коментара на пресслужбата за странните резултати от търсенията в сайта parliament.bg.", "date": "2018.10.16", "title": "Какво всъщност се канят да ни правят депутатите?"}
{"url": "http://clubz.bg/74532-noviqt_ploshtad_%E2%80%9Eslavejkov%E2%80%9C_hubavoe_no_ne_e_gotovo_snimki", "text": "„Славейков“ вече е готов наполовина с новия дизайн. Настилката на емблематичния столичен площад  изглежда следва проекта на архитектурното студио А.Д.А., за разлика от градинките пред „Св. Седмочисленици“ и „Кристал“, предизвикали гняв и вицове. Фандъкова за ремонта на \"Графа\": Възложих контрол на контрола Качеството на изпълнението като че ли е по-добро от другите участъци от ремонта в столичния център, някои елементи не съвпадат, но явно отново ще има „контрол на контрола“ и „ремонт на ремонта“. Обяснимо, столичани наблюдават през процепите на оградите с недоверие какво се случва на площада. HUBAVOE. Или как гълъб софиянец умря от мъка при вида на ремонта в София В момента работниците са покрили с плочи участъка пред Столичната библиотека. За местата на изсъхналите и наранени от строителните машини дървета са оставени неголеми отвори за новите фиданки. Виждат се и диагоналите, които трябва да придадат илюзията за по-голяма широта на пространството. Случайно или не, по-тъмните участъци приличат на шевици… Но да не бързаме, а да си припомним новия девиз на столицата: „HUBAVOE, но не е готово“. HUBAVOE. Или как гълъб софиянец умря от мъка при вида на ремонта в София", "date": "2018.10.16", "title": "Новият площад „Славейков“: HUBAVOE, но не е готово (СНИМКИ)"}
{"url": "http://clubz.bg/74530-skandal_s_falshiva_melaniq_i_striptijz_v_beliq_dom_video", "text": "Говорителката на Мелания Тръмп призова всички да бойкотират и да не гледат   в което преоблечена като първата дама жена прави стриптийз в Овалния кабинет в Белия дом. Кание Уест: Обичам го този човек (СНИМКИ) T.I., чието истинско име е Клифърд Йозеф Харис-джуниър, пусна в Туитър едноминутно видео, в което той седи на бюрото на Овалния кабинет, а жена, която прилича на първата дама, танцува гола пред него. Тя е облечена с яке с надпис: \"Не ми пука\", също като онова, сложено от Мелания като знак на протест срещу всички, които пишат срещу нея в социалните мрежи.     Пуснатият менте-клип всъщност е в знак на протест срещу визитата на рапъра Кание Уест при Доналд Тръмп в Белия дом миналата седмица. Според T.I. това е  .", "date": "2018.10.16", "title": "Скандал с фалшива Мелания и стриптийз в Белия дом (ВИДЕО)"}
{"url": "http://clubz.bg/74528-terlichki_koali_i_aborigeni_snimki", "text": "Херцозите на Съсекс принц Хари и съпругата му Меган, които вчера обявиха, че догодина ще станат родители, получиха бебешки подаръци по време на първия ден от официалното си посещение в Австралия, предадоха световните агенции. Меган е бременна. Принц Хари ще става баща Кралската двойка се сдоби с плетени бебешки терлички и голяма играчка кенгуру. Херцозите на Съсекс бяха приветствани от генерал-губернатора на Австралия сър Питър Косгроув, който е представител на кралицата в страната. Той поздрави кралската двойка \"с чудесната новина\" за очакваното от тях бебе през 2019 година. Принц Хари и съпругата му бяха в отлично настроение и се усмихваха през цялото време, като херцогиня Меган вече не правеше опити да прикрие своята бременност. Тя носеше прилепнала рокля без ръкави, подчертаваща коремчето й, и обувки на високи токчета, като държеше за ръка съпруга си. От време на време оправяше дългата си тъмна коса, подложена на лекия бриз в Сидни, отбелязват местни медии. Кралската двойка се срещна с представители на  , получили наранявания на бойното поле. Принц Хари е основател на тези игри и провеждането им в Австралия е една от главните причини за визитата на кралските особи в страната-континент. В програмата ѝ са включени посещение на зоологическата градина \"Таронга\", срещи с коали и присъствие на спектакъл на аборигенска танцова трупа.", "date": "2018.10.16", "title": "Терлички, коали и аборигени (СНИМКИ)"}
{"url": "http://clubz.bg/74527-bylgariq_sreshtu_norvegiq_v_naj_vajniq_mach", "text": "Норвегия и България се противопоставят в ключов мач от група С на дивизия 3 в Лигата на нациите от 21:45 часа на стадион \"Улеваал\" в Осло. \"Лъвовете\" имат три победи от три срещи и нов успех днес предсрочно ще им осигури първото място, при условие че Кипър не спечели на терена на Словения. България измъкна 1:0 от скандинавците на стадион \"Васил Левски\" миналия месец. Явно загубата дълбоко е засегнала треньора на норвежците  , който вчера се оплака, че \"трикольорите\" са бавели и лежали по терена след гола и че такова поведение е в \"ДНК-то\" ни. \"В ДНК-то на българите е да бавят и лежат по терена\" Петър Хубчев отказа снощи на своя брифинг в Осло да отговора ни това. Все пак той определи изказването като \"глупаво\" и изрази учудване, че съперникът се е почувствал така.  Все пак в края селекционерът се пошегува, че ако някой е бавил времето в София, това са били норвежците, тъй като всеки един тъч е изпълняван от централния защитник, който преди изпълнението е забърсвал топката и едва тогава я е хвърлял. Националите показаха характер и обърнаха Кипър Победителят в групата ще играе . Четири тима ще получат квоти от турнира, а останалите 20 ще се излъчат след европейските квалификации, жребият за които ще се тегли в края на годината. Мачовете започват напролет. Националите показаха характер и обърнаха Кипър", "date": "2018.10.16", "title": "България срещу Норвегия в най-важния мач"}
{"url": "http://clubz.bg/74524-gordost_v_nyu_jork_pyrvi_uikend_bez_strelba_ot_25_godini_nasam", "text": "Миналият уикенд е бил първият в Ню Йорк без стрелба от 1993 г., предаде Франс прес, като се позова на полицията в най-многолюдния град в САЩ. Според полицейски данни последният уикенд без стрелба в града с население от 8,5 милиона души е бил през 1993 г. \"Прозорецът\" без пукотевици в Голямата ябълка се е отворил около 11.37 ч. (18.37 ч. българско време) в четвъртък, когато шофьор е бил ранен зад волана на колата си в Бруклин, и се е затворил в 13.15 ч. (20.15 ч.) в понеделник, когато мъж е бил прострелян в крака в Бронкс. Нюйоркската полиция отчете тенденция на намаляване на броя на стрелбите във финансовата столица на САЩ - от началото на годината до 7 октомври в града са били простреляни около 600 души - спад от 1,1 процента спрямо същия период през миналата. Броят на убийствата в Ню Йорк обаче се е увеличил тази година, след като миналата бе \"само\" 292 - на най-ниското си равнище от 50-те години на миналия век.  През първата половина на тази година в града са били регистрирани 147 убийства - с 8 процента повече спрямо същия период през миналата. Повечето от тях са били извършени в няколко квартала в Бруклин и Бронкс.", "date": "2018.10.16", "title": "Гордост в Ню Йорк: първи уикенд без стрелба от 25 години насам"}
{"url": "http://clubz.bg/74510-georgi_shopov_promenite_v_zakona_za_ustrojstvo_na_teritoriqta_zasqgat_vsichki_ne_samo", "text": "Като браншова организация в този значим за обществото сектор, успяхме да провокираме диалог по едни от най-наболелите теми. От своето създаване участвахме в редица законодателни инициативи – внесохме становища по Закона за застрояване на Столична община, новата наредба за начина за реда на провеждане на местен референдум в община „Младост“, изразихме позиция по Националната жилищна стратегия. Работим съвместно с администрацията, други професионални организации, участвахме в различни работни групи. За този кратък период успяхме да се утвърдим като професионално сдружение, активен участник в обществения диалог и представител на водещите строително-инвестиционни компании. Показателен e фактът, че за малко повече от година членовете на НАСП се увеличиха с 50%. Това доказва доверието към нас и желанието на предприемачите за съществени промени в системата на работа.   На първо място, ние като предприемачи искаме прости и ясни правила, по които да може да се регулират и застрояват територии. По този начин ще се избегнат субективните фактори при тълкуванията на текстовете, правилата за строителство трудно ще бъдат заобикаляни и ще се прилагат еднакво за всички. Преди да бъдат приети от цялото общество, те трябва да се подложат на обсъждане, за да не се поражда излишно напрежение при започването на всеки нов обект. За съжаление сме свидетели на твърде много промени „на парче“ в Закона за устройството на територията. Видимо е, че по този начин няма как да постигнем дългосрочни резултати. За последните промени в проекта са създадени две работни групи - в Министерството на регионалното развитие и благоустройството и в Камарата на строителите. НАСП  работи заедно с КСБ. За нас е важно законът да се раздели на 3 отделни - за градоустройство, за проектиране и за строителство. Трите направления на инвестиционния процес са много различни и когато съществуват в един закон, го правят тромав и тежък. Настояваме да се опростят процедурите, изисквани със закона, с цел по-точното им и бързо прилагане. Т.е да има точно разписани срокове за извършване на всяка процедура от страна на администрацията и възможност за персонални санкции при неспазване на сроковете. Затова администрацията трябва да бъде разтоварена от съгласуване на проектите във всичките им части и да се концентрира върху проверка за спазване на градоустройствените показатели. Само по себе си създаването на професионално сдружение във всеки един сектор на икономиката представлява предизвикателство. Ясно е, че компаниите, които членуват в Асоциацията, всъщност са конкуренти едни на други. Обединявайки се, ние надхвърляме интересите на собствения си бизнес, в името на подобряването на средата. НАСП не се използва за лобиране по конкретни обекти и казуси. Ние търсим работещи решения за сектора. Те могат да бъдат постигнати чрез законодателни промени и именно ние като представителна структура можем и трябва да инициираме необходимите действия. Промените, за които настояваме, не касаят само нас като предприемачи. В дългосрочен план те ще окажат влияние върху цялото общество. Защото жилищното строителство е един от двигателите в икономиката – осигурява трудова заетост, генерира доходи към държавния бюджет и разширява предлагането на пазара на имоти, с което се повишава достъпността на жилищата. Ще работим активно за облекчаване на административната тежест в строителството. Сложната и неработеща нормативна база сериозно затруднява сектора. Времето за реализиране на един инвестиционен проект често не отговаря на съвременната динамика. А последствията от забавянията се плащат от крайните клиенти, заради оскъпяването на продукта при по-високите разходи за изпълнението му. В днешно време е недопустимо толкова малко административни услуги за строителите да се изпълняват по електронен път. Това е още един въпрос, по който ще търсим решение през следващите месеци. Занапред искаме да наблегнем и върху промяната на общественото мнение относно строителните инвестиции. У нас се гледа негативно на почти всяко строителство, но зад всеки един строеж има две страни. Ясно е, че за определено време живущите в района ще трябва да приемат шума и мръсотията. След този период обаче идват и ползите – обновяване на сградния фонд, развитие на строителството и много свързани бизнеси, плащане на данъци и осигуровки. Затова всички процеси трябва да следват планове, които да подлежат на публично обсъждане. Те са общественият договор между гражданите, управлението и инвеститорите.", "date": "2018.10.16", "title": "Георги Шопов: Промените в Закона за устройство на територията засягат всички, не само строителния сектор"}
{"url": "http://clubz.bg/74521-%E2%80%9Ctagesancajger%E2%80%9D_putin_na_vlast_do_dupka", "text": "Два месеца преди отбелязването на 25-годишния юбилей на руската конституция точно председателят на Конституционния съд пледира за преработването й и така предизвика дебат. Всъщност в своя публикация за правителствения вестник “Российская газета” Валерий Зоркин написа, че били достатъчни малки корекции, за да се отстранят недостатъците. От безкрайно дългия му и на места трудно разбираем текст става обаче ясно, че висшият конституционен съдия на Русия е на мнение, че либералната демокрация е остаряла. Необходим бил  , смята Зоркин. Хората искали традиционните ценности да бъдат защитени от глобализацията. Трябвало да се обръща внимание на  , който бил типичен за руския народ и същевременно да се гарантира конкуренцията в икономиката и политиката. Зоркин възнамерява да защити руските граждани и от Европейския съд по правата на човека. Правата на малцинствата трябвало  . Вижте как се промени Путин, откакто е президент (СНИМКИ) Европейският съд по правата на човека е съдебна инстанция, която сред руските граждани се ползва с най-голямо доверие. Потвържават го социологически проучвания. От години Русия оглавява статистиката по заведени там дела, както и по произнесени от съдиите в Страсбург присъди. Кремъл обяви, че нямал нищо общо с публикацията. Ставало дума за лично мнение на експерт, оповести говорителят на Путин. Въпреки всичко написанато от Зоркин се смята за стартов изстрел за публичен дебат по темата, по която отдавна се говореше под сурдинка. В крайна сметка целта е била да се намери път за запазване пълномощията на Путин и след края на четвъртия му президентски мандат през 2024 г.Така смята Алексей Венедиктов, главен редактор на радиопредавателя “Ехото на Москва”. Миналата неделя Путин навърши 66 години. През март 2024г. би бил на 71. На тази възраст други тепърва стават държавни глави. Руската конституция обаче забранява повече от два последователни мандата. Путин задминава Сталин и Брежнев. Но ледът се пука Още една смяна на постовете между премиера Дмитрий Медведев и Путин, както беше в периода между 2008 и 2012 г., изглежда невероятно. Обозримият край на властта му би могъл да отслаби позициите на Путин още преди 2024 г. От преизбирането му през март т. г. за президент на масата е поставен въпросът за запазването на властта му или за наследник. Провалът на “Единна Русия” ( ) на изборите за губернатори през септември т. г. и според социологически изследвания сривът на доверието към президента допълнително покачват напрежението. Ето защо много наблюдатели са убедени, че написаното от шефа на Конституционния съд е било продиктувано отгоре. Не било за пръв път публикации на Зоркин да предшестват взимането на важни решения. През 2015 г. той изрази мнение, че при определени случаи Русия не е длъжна да се съобразява с решения на международни съдилища, ако се засягат национални интереси. Малко по-късно Конституционният съд взе съответно решение. А всъщност руската конституция отрежда изключително силна роля на международното право. Според член 15 международните норми и договори са съставна част от руската правна система. Отношението към конституцията е раздвоено. Всяка година на 12 декември Русия официално отбелязва Деня на конституцията, а така и рождения ден на Руската федерация след разпада на Съветския съюз. Няма обаче големи тържества. И когато на този ден преди две години пред правителствената сграда в Москва граждани прочетоха текстове от конституцията, касаещи човешките права, бяха отведени от полицаи. Путин задминава Сталин и Брежнев. Но ледът се пука", "date": "2018.10.16", "title": "“Тагесанцайгер”: Путин на власт до дупка"}
{"url": "http://clubz.bg/74522-cacarov_primitivno_syzdanie_primitiven_nagon_izklyuchitelna_brutalnost", "text": "Така коментира тази сутрин пред Нова тв главният прокурор Сотир Цацаров развитието на разследването за убитата Виктория Маринова в Русе. Той заяви, че в Германия задържаният Северин Красимиров описва убийството фрагментарно и отказва въобще да говори за сексуалното посегателство.  Предявяването на обвинението му ще стане веднага след привеждането му в района на Окръжна прокуратура-Русе, каза още Обвинител № 1. Цацаров бе категоричен, че не е открито каквото и да е в поведението на жертвата, което да сочи тя да го е предизвикала или провокирала. Както е известно, Северин е признал, че в деня преди убийството е употребил алкохол, а евентуално и наркотично вещество, но Цацаров отказа да се съгласи, че може той да има умствено заболяване. Майката на Северин: Призна, че го е направил на пияна глава, бил надрусан Въпреки че няколко пъти подчерта, че не са затворили нито една версия, според Цацаров за съучастник на извършителя би могло да се говори, само ако имаше доказателства за това. Главният прокурор специално обърна внимание на изготвения веднага след престъплението от Института по криминалистика на МВР психопрофил на извършителя, който съвпадал 90% с личността и мотивите на задържания по-късно. Жената на Северин: Като се прибра, беше с кръв по дрехите. Страхувах се да го попитам откъде е Той нарече събраните доказателства \"повече от безспорни\", като напомни, че в дома на извършителя са иззети негови лични вещи – бельо и панталон, по които има \"не просто следи, а кървави и други следи\", чийто ДНК профил съвпада напълно с ДНК профила на Виктория. И обратното - по тялото на жертвата има биологични следи, които дават ДНК профил, който напълно съвпада с неговия ДНК профил. И заговори за политика: Борисов: Българи да си очернят държавата по най-брутален и гаден начин! (ЕДНО КЪМ ЕДНО) Цацаров коментира и известния вече факт, че водят досъдебно производство, свързано с \"Джи Пи Груп\". Той първо подчерта, че премиерът е разпоредил компанията да бъде извадена от обществените поръчки, но нейният тип дейност е друг - Борисов нареди да \"извадят\" \"Джи Пи Груп\" от поръчките Цацаров подкрепи и българските граничари, единия от които убива турски бракониер, като дори си спомни датата, на която става това - 17 април 2008 г. Той каза, че те по никакъв начин няма да бъдат предадени на Турция, нищо че там срещу тях се води процес за съучастие в убийство. Жената на Северин: Като се прибра, беше с кръв по дрехите. Страхувах се да го попитам откъде е Борисов: Българи да си очернят държавата по най-брутален и гаден начин! (ЕДНО КЪМ ЕДНО) Борисов нареди да \"извадят\" \"Джи Пи Груп\" от поръчките", "date": "2018.10.16", "title": "Цацаров: Примитивно създание, примитивен нагон, изключителна бруталност"}
{"url": "http://clubz.bg/74526-atanas_atanasov_shtom_borisov_spira_sdelki_znachi_narejda_i_da_se_pusnat", "text": "Това коментира пред бТВ съпредседателят на \"Демократична България\" Атанас Атанасов за отказа на \"Джи Пи груп\" от няколко спечелени обществени поръчки. \"Джи Пи груп\": Сатанизират ни, разговорът ще продължи в съда В края на миналата седмица премиерът нареди една от най-големите строителни компании \"Джи Пи груп\" да бъде   от проектите с европейско и държавно финансиране. Той поиска и фирми с нарушения повече да не участват в търгове с евросредства. Разпорежданията му бяха към пътната агенция, след като Европейската комисия сезира ОЛАФ и тя вече проверява твърденията за корупция и машинации при спечелени от \"Джи Пи груп\" европроекти. Атанасов допълни тази сутрин, че в България очевидно има много пари, след като се раздават такива подаръци като този на Георги Гергов - 43 млн. лв. по сделка за имот във Варна. \"Демократична България\": Сделката за \"Дупката\" във Варна да бъде спряна Според Атанасов по този начин премиерът и лидер на ГЕРБ Бойко Борисов си купува влияние в  \"т. нар. опозиция\" в БСП. И допълни, че купуването на влияние става с парите на данъкоплатците. \"Демократична България\": Сделката за \"Дупката\" във Варна да бъде спряна", "date": "2018.10.16", "title": "Атанас Атанасов: Щом Борисов спира сделки, значи нарежда и да се пуснат"}
{"url": "http://clubz.bg/74519-pochina_pol_alyn_syosnovatelqt_na_majkrosoft", "text": "Милиардерът Пол Алън, съосновал \"Майкрософт\" заедно с Бил Гейтс през 1975 г., почина на 65 години след боледуване от рак, предадоха Франс прес и Асошиейтед прес, като цитираха семейството и компанията му. Алън напуска \"Майкрософт\" през 1983 г. и основава това инвестиционно дружество с централа в Сиатъл. Състоянието му е оценявано на 20 милиарда долара според сп. \"Форбс\". Бил Гейтс заяви в декларация, че е скърби за един от най-старите и най-скъпите си приятели и че \"персоналният компютър нямаше да съществува без него\", отбелязва АП.", "date": "2018.10.16", "title": "Почина Пол Алън - съоснователят на \"Майкрософт\""}
{"url": "http://clubz.bg/74495-borisov_nqma_pravo_da_byde_gneven", "text": "И на мен не ми се искаше да пиша по „тоя въпрос“. Понеже е лична трагедия и не е особено подходящ повод за словесни упражнения. Жестокото убийство на телевизионната водеща Виктория Маринова за няколко дни привлече вниманието на цяла Европа върху медийната ситуация в България. Френските ми колеги в университета ме попитаха наистина ли у нас вече е опасно да си журналист. В крайна сметка се оказа, че убийството не е свързано с професията на жертвата. Отзвукът от трагедията в чуждестранните медии, сред чуждестранни политици и организации беше видян от управляващите ни като конспирация срещу страната ни – някой ни атакува, иска да ни очерни, да ни представи като страна от Третия свят… Горките ние – все обект на конспиративни теории. Причините много български граждани и чуждестранни медии (че и граждани) да допуснат връзка между професията на жертвата и жестокото ѝ убийство обаче съществуват и са съвсем реални. Трябва да ни е ясно, че в Европа свободата на словото е чувствителна тема. Никоя уважаваща себе си авторитетна медия не би пропуснала да отрази убийството на журналист. Без да прави прибързани заключения, че мотивът за убийството е професията на жертвата. Но не би премълчала плачевната медийна ситуация у нас. Жестокото престъпление беше новина в авторитетни медии -  и други. В общия случай в текстовете се съобщаваше, че убитата е журналистка, какво е съдържало последното ѝ предаване – а именно интервю с разследващите журналисти Димитър Стоянов и Атила Биро относно разкритията по „Джи Пи Гейт“, каква е версията на властите в България – а именно, че убийството вероятно не е свързано с професията на жертвата, и няколко обобщения за медийната среда в България – 111-во място в класацията на „Репортери без граници“, правителствен контрол чрез разпределянето на еврофондове. В някои от материалите на чуждестранните медии се споменаваше и черната статистика на убити журналисти през последната година. Повечето международни организации, включително „Репортери без граници“, „посмяла“ да ни класира на 111-во място по свобода на словото в света, настояваха в първоначалните си позиции за бързо и безпристрастно разследване. Този път българските власти, подложени на силен международен натиск, реагираха бързо. Вероятният убиец на тв водещата е заловен в Германия и ще бъде предаден на българските власти. Управляващите побръзаха да заемат позата на морални победители, чието достойнство външни и вътрешни врагове са се опитали да оскърбят. В световните реакции за убийството премиерът съзря опит да се очерни страната. Никой от управляващите обаче не си зададе въпроса защо България изглежда като държава, в която може да бъде убит журналист заради професията му -  в очите и на чужденците, и на българските граждани. „Корупцията и тайното сговаряне между медиите, политиците и олигарсите са широко разпространени“, четем в последния доклад на „Репортери без граници“. „Най-видимото проявление на това ненормално положение е Делян Пеевски, бивш шеф на българска разузнавателна агенция и собственик на „Нова българска медийна група“. Неговата група има шест вестника и контролира близо 80% от разпространението на печата. Отпускането на европейски фондове от правителството при пълна липса на прозрачност практически ги подкупва, за да не бъдат критични към правителство в своите публикации или за да се въздържат от покриване на проблематични истории. Заплахите и атаките срещу журналисти зачестяват през последните месеци.“ Журналистите от регионални медии са подложени често на огромен натиск от местни организирани престъпни групи. И почти никога няма кой да ги защити. Да си припомним например нападението над журналиста Христо Гешов в Червен бряг, който беше пребит тази година. Или врачанския сайт „Зов Нюз“, чийто издател беше заплашван с убийство заради участието на медията в разследване на сайта „Биволъ“ на местна престъпна група, замесена в имотни и финансови измами и трафик на наркотици… Журналисти от медията също подават сигнали за заплахи, но по думите им институциите не реагират. Това са и част от причините у нас разследваща журналистика почти да не съществува. Токсичната медийна среда в България не убягва от погледите на . И не прави много трудно достижимо заключението, че след като в България журналисти могат да са обект на заплахи и нападения, някой може да бъде и убит. Премиерът се изказа назидателно по повод дръзналите да намекнат това. Беше обиден, България беше жертва на заговор. Но престъплението беше разкрито и той влезе в ролята на морален победител. Българските граждани не вярват. Не вярват по принцип. На общо основание. И имат немалко причини за това. Според скорошно проучване на „Екзакта“ прокуратурата у нас е с 18% одобрение (но според други изседвания е 9), онези, които не я харесват, са 60%. Съдът има 14% одобрение и 65% неодобрение. Могъщи местни организирани престъпни групи, неефективни институции, корумпирани местни власти, мнозинството медии – зависими… все причини хората да смятат, че журналист може да бъде убит заради професията си. И да се съмняват, че властите ще си свършат работата, както при всички неразкрити тежки престъпления от последните години. Както почти всеки път, когато обикновен гражданин се обърне към тях за помощ, за закрила и справедливост. Всевъзможни лица от целия политически спектър, с аспирации към политиката, от медиите или просто жадни за фейсбук слава се опитват да превърнат недоверието в инструмент за своите цели. Никому не помагат обвиненията без доказателства и истеричните реакции в социалните мрежи. Обаче хората не вярват и за това причини има. Борисов няма право да бъде гневен. Защото реакцията на българските граждани и на чуждите медии и организации на жестокото убийство на Виктория Маринова не е конспирация срещу него или срещу България. А е симптоматична за това докъде управляващите са докарали страната ни и как тя изглежда в очите не само на чуждестранните медии, а и на българските граждани. „Генерация Z“ – с подкрепата на „Америка за България“", "date": "2018.10.16", "title": "Борисов няма право да бъде гневен"}
{"url": "http://clubz.bg/74520-gardiyn_mej_ima_48_ludi_chasa_za_da_spasi_sdelkata_za_brekzit", "text": "Премиерът Тереза Мей има 48 „луди“ часа за да спаси споразумението за \"Брекзит\", пише британският вестник  Тя трябва да се опита да спаси стратегията си за преговори, след като призна, че те са спрели заради настояването на ЕС за предпазен механизъм, който отделя фактически Северна Ирландия от останалата част на Великобритания и би поставил граница в морето. Очаква се министър-председателката да апелира пред лидерите на ЕС да отхвърлят предложението за ирландски предпазен механизъм на вечерята преди срещата на върха в сряда, след като потърси подкрепата на членовете на кабинета си във вторник сутринта. Тереза Мей се обърна към парламента, за да предупреди, че планът на ЕС \"застрашава целостта на нашето Обединено кралство\", тъй като може да доведе до създаването на митническа граница в Ирландско море. Тя разказа на аудитория от доста скептични депутати, че ЕС настоява за предложението си за предпазен механизъм, защото преговарящият екип на Мишел Барние й е казал, че няма време за оценка на британско обширно предложение \"в следващите няколко седмици\". Туск призна: Много е вероятно Брекзит да бъде без сделка Премиерката се очакваше да разговаря с френския президент Еманюел Макрон, като се опитва да лобира лидерите на ЕС да променят мнението си. Мей вече е говорила с германския канцлер Ангела Меркел и с холандския премиер Марк Рюте в последните дни според правителствената пресслужба. Група от осем министри, привърженици на “твърд“ \"Брекзит\" се срещна в понеделник на среща организирана от лидера на парламента Андреа Лийдсъм, за да обсъдят стратегията на Мей преди заседанието на кабинета на вторник, наред с отделни притеснения , че планът на Тереза Мей за включването на цялото Обединено кралство в митническия съюз на ЕС като решение на проблема с ирландската граница трябва бъде ограничен във времето. Предпазният механизъм е нужен , за да се гарантира, че в Ирландия няма да има „твърда“ граница, ако не може да бъде подписана всеобхватна сделка за свободна търговия преди края на 2020 г. Планът на ЕС би означавал, че Северна Ирландия ще остане в единния пазар и митническия съюз, нещо което хардлайнерите евроскептици и коалиционният партньор на Тереза Мей – северноирландската Демократична юнионистка партия не подкрепят. Планът на Мей за Брекзит е \"напълно абсурден\", смята Джонсън Това накара Мей да предложи алтернатива, в която цялото Обединено кралство ще остане в частите на митническия съюз след \"Брекзит\", но призна в парламента, че въпреки продължилите един месец разговори, нейното предложение не е прието от Брюксел. Премиерката посочи, че настояването на ЕС е заплаха за конституцията на Обединеното кралство: Планът на Мей за Брекзит е \"напълно абсурден\", смята Джонсън", "date": "2018.10.16", "title": "\"Гардиън\": Мей има 48 луди часа, за да спаси сделката за \"Брекзит\""}
{"url": "http://clubz.bg/74523-angliq_napomni_za_naj_dobrite_si_dni_s_shumen_uspeh_v_sevilq_snimki", "text": "Англия си върна на Испания в Лигата на нациите с гръмка победа в Севиля - 3:2. През миналия месец иберийците обърнаха британците с 2:1 на \"Уембли\" в двубой от група 4 на дивизия А. \"Трите лъва\" нанесоха първо домакинско поражение на \"Ла роха\" от 15 г. насам в среща със състезателен характер. И триумфираха на испанска земя за първи път от 1987 г., когато спечелиха с 4:2 на \"Сантяго Бернабеу\", а Гари Линекер реализира четири гола за 32 минути. Снощи в Севиля нещата изглеждаха по сходен начин. Гостите направиха страхотно първо полувреме, в което контрите им поставиха на колене испанците. Рахим Стърлинг бе изведен сам срещу Давид де Хеа и откри в 16-ата минута, Маркъс Рашфорд удвои в 29-ата, а отново Стърлинг направи 3:0 в 38-ата.  Домакините също имаха ситуации, но резултатът можеше да е по-голям в тяхна вреда, ако играчите на треньора Гарет Саутгейт бяха по-точни в завършващата фаза. След почивката Испания натисна мощно, а Англия престана да контратакува (след началните минути) и показа и другото си лице. Пако Алкасер намали в 58-ата минута. В 63-тата домакините можеха да получат дузпа за нарушение на вратаря Джордан Пикфорд срещу Родриго, който бе задържан, но не падна, а това може би подведе съдията Шимон Марчиняк. В добавеното време (7 минути!) топката срещна напречната греда зад Пикфорд след удар с глава на Хари Магуайър. Буквално в последните секунди Серхио Рамос направи 2:3, но веднага след това Марчиняк сложи край на срещата въпреки протестите на испанците. Въпреки драматизма в края английската преса превъзнася своите. Според анализатори това е най-силният мач на тима от 2001 г., когато \"трите лъва\" сразиха Германия с 5:1 в Мюнхен. Допълнителен отпимизъм дава фактът, че това е най-младият английски отбор от 59 г.  Испания пък \"се приземи\" леко след летящия старт на новия селекционер Луис Енрике. Селекцията спечели на \"Уембли\", а след това разгроми Хърватия с 6:0. В класирането иберийците водят с 6 точки, британците имат 4, а хърватите - 1 (от 0:0 срещу островитяните). В друг интересен мач от същата дивизия, но в гр. 2, Швейцария победи Исландия 2:1 като гост. Тази вечер от 21:45 ч е мегасблъсъкът Франция - Германия.", "date": "2018.10.16", "title": "Англия напомни за най-добрите си дни с шумен успех в Севиля (СНИМКИ)"}
{"url": "http://clubz.bg/74511-pop_kym_ruskiq_patriarh_a_moje_bi_e_prosto_demonstrirano_prezrenie", "text": "Посещението на Московския и на цяла Русия патриарх Кирил в Минск, Беларус, започна със скандал. Руският патриарх е в беларуската столица за освещаването на новия катедрален храм „Всех Святих“, като там ще се проведе и тридневно заседание на Св. Синод на РПЦ, пише сайтът  . Още в първия ден на визитата му беларуският свещеник о. Александър Шрамко беше поставен под запрещение   заради свой пост на личната си страница във фейсбук, придружен със снимки от посрещането на патриарха. Патриарх Кирил обяви България за нация от малоумници Запрещението му получи силен отзвук, тъй като свещеникът е уважаван в столицата, а и е близо до пенсионната възраст. Отец Александър има над 3300 приятели и над 1100 последователи във фейсбук. Неговият коментар, посветен на пословичните мерки за охрана на предстоятеля на Московсакта патриаршия, получи широк отзвук и беше разпространен в редица местни, руски и украински медии. Ето го:   Това не е първият случай, когато Московският патриарх скандализира вярващите с подобно отношение. На откриването на руския духовен център в Париж през 2016 г. тежковъоръжените гардове на патриарха преценяваха и допускаха причастниците до светата Чаша. Подобни мерки изненадаха неприятно и българите при последното посещение на патриарх Кирил у нас през март т. г., напомня \"Двери\".", "date": "2018.10.16", "title": "Поп към руския патриарх: А може би е просто демонстрирано презрение"}
{"url": "http://clubz.bg/74525-dji_pi_grup_satanizirat_ni_razgovoryt_shte_prodylji_v_syda", "text": "Решението на компанията \"Джи Пи Груп\" да се оттегли от участието в обществени поръчки у нас е заради клеветническа кампания. Това заяви пред Нова тв изпълнителният директор на фирмата Владимир Житенски.   и обяви, че фирмата ще чисти името си в съда. Също пред Нова днес главният прокурор Сотир Цацаров потвърди, че е образувано досъдебно производство във връзка с компанията за пране на пари и е осуетен превод от физическо лице на 14 млн. лв. Цацаров: Примитивно създание, примитивен нагон, изключителна бруталност Той говори за 2-3 неща, които са били измислени като събития. Кои са те? Той обясни, че компанията сама е решила да се оттегли от спечеления търг за изграждането на тунел \"Железница\", който е част от трасето на магистрала \"Струма\". България получи европейско финансиране за магистралата и ако не изпълни последната отсечка от трасето в срок, може да изгуби всички средства, получени за магистралата през последните години. Изпълнителният директор каза, че никога не е имал разговор с премиера или някой от правителството. В момента съдействат на всички органи, които ги разследват.   От думите му стана ясно, че са депозирали съдебни искове и възнамеряват да се оттеглят от много поръчки (Той посочи например ремонта на релсовия път на трамвай № 5 в София.)  Той каза, че фирмата е пример за светлина и прозрачност. На журналистическия въпрос дали стоят видни бизнесмени зад групата, той отговори: \"Вие шегувате ли се\". А единият определен човек бил инвеститор и са били партньори. Житенски завърши с това, че ще направят неправителствена организация и ще ходят да намират проблеми в работата на другите, които искат \"да седнат на техния стол\".", "date": "2018.10.16", "title": "\"Джи Пи груп\": Сатанизират ни, разговорът ще продължи в съда"}
