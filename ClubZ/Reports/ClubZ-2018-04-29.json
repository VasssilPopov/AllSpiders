{"url": "http://clubz.bg/67263-po_sledite_na_izcheznaloto_dyrvo_na_makron", "text": "Дървото, подарено на президента на САЩ Доналд Тръмп от френски държавен глава Еманюел Макрон, изчезна, съобщава Би Би Си. При неотдавнашното държавно посещение на Макрон във Вашингтон двамата бяха заснети как засаждат дървото, донесено отвъд окена на южната поляна на резиденцията на американския президент. То беше специално подбрано и наситено със символика  - донесено от място, където се е разигравала ключова битка през Първата световна война в североизточната част на Франция. При засаждането Макрон отбеляза, че то ще напомня за \"нещата, които ни свързват\". Но в събота фотограф на Ройтерс засне само трева на мястото, където само дни по-рано беше дървото. То е европейски дъб от мястото на битката на Belleau Wood, която се е състояла през лятото на 1918 г. Тогава загиват близо 2000 американски войници. И въпреки тази символика четири дни след засаждането си дървото изчезна. Официално обяснение какво се е случило липсва, но спекулации за съдбата на дървото изобилстват онлайн. Френското радио   се позова на сайт за градинарство, за да уточни, че този вид дъб трябвало да се засажда през есента, за да има време да пусне дълбоки корени, за да може после да посрещне сушата през лятото. \"Хъфингтън пост\" цитира неназован служител в Елисейския дворец, според когото дървото е под карантина. Според уебсайта на митническата служба на САЩ за внасяните от чужбина растения, които ще се засаждат и отглеждат в страната, се изисква предварително чуждестранен фитосанитарен сертификат. Подаръкът на президента Макрон скоро се превърна в интернет сензация като снимката на двамата президенти, докато го садят, беше широко обсъждана.. Ето и някои от интерпретациите. Новият сезон на \"Семейство Сопрано\" е най-добрият, гласи една от публикациите в туитър. Кой албум на \"Пинк Флойд\" е това, пита друг потребител на социалните мрежи.", "date": "2018.04.29", "title": "По следите на изчезналото дърво на Макрон"}
{"url": "http://clubz.bg/67264-makron_i_mej_svetovnata_obshtnost_da_podsili_merkite_sreshtu_himicheski_oryjiq", "text": "Френският президент Еманюел Макрон и британската премиерка Тереза Мей призоваха международната общност да подсили мерките за забрана на химическите оръжия, предаде Франс прес. Конвенцията влезе в сила на 29 април 1997 година. В Организацията за забрана на химическите оръжия, която е натоварена с прилагането й, членуват 192 страни. Централата й е в Хага. На 14 април Великобритания, САЩ и Франция нанесоха удари срещу режима на сирийския президент Башар Асад. Те го обвиняват, че на 7 април режимът му е извършил в град Дума предполагаемо химическо нападение. Сирийска делегация, явила се пред ОЗХО в четвъртък, определи нападението като инсценировка, припомня АФП.", "date": "2018.04.29", "title": "Макрон и Мей: Световната общност да подсили мерките срещу химически оръжия"}
{"url": "http://clubz.bg/67258-ucheni_otkriha_zdravi_tasmanijski_dqvoli", "text": "Здрави тасманийски дяволи бяха открити в изолиран район на австралийския остров Тасмания, предаде ДПА. Това дава надежди за спасяване на вида, който е застрашен от изчезване.  Тези двуутробни бозайници, които се срещат единствено на остров Тасмания, са засегнати от заразни лицеви тумори. Заболяването е погубило над 80 на сто от популацията им през последните две десетилетия.  Въпросните 14 екземпляра от вида, които не са засегнати от смъртоносното заразно заболяване, били открити от учени по време на 8-дневна експедиция в югозападната част на острова.  Уловените в капан животни са на възраст между 18 месеца и 5 години.", "date": "2018.04.29", "title": "Учени откриха здрави тасманийски дяволи"}
{"url": "http://clubz.bg/67256-reshetnikov_pak_e_tuk_za_dni_na_bylgaro_ruskata_drujba", "text": "Руският разузнавач Леонид Решетников отново напомни за себе си - от 26 до 30 април генералът е у нас с делегация под предлог участие на провеждането на \"Дните на българо-руската дружба, във връзка със 140-годишнината от Освобождението на България и 200 г. от рождението на царя-освободител Александър II\". Събитията на Решетников и делегацията му са били в Русе и околността - в Бяла и село Иваново. Информацията в местните медии обаче е много оскъдна, а в централните темата както точно върши разузнавачът у нас изобщо отсъства. Новини от посещението се появиха само в интернет страницата на Русенската митрополия, препечатани тук-там от регионални сайтове. За днес е била планирана и конференция на тема „140 години от освобождението на България от османско иго” в библиотеката в Русе. Решетников трябва да е изнесъл доклад по темата. Преди това и разузнавачът, и цялата му делегация са били на тържествена литургия, отслужена от митрополит Наум, заедно със свещениците от Русия. И за нея научаваме от църковния сайт. Организатори на въпросната визита са Национално движение „Русофили“ и Обществото за развитие на руското историческо просвещение „Двуглав орел. Втората организация се оглавява от самия Решетников, който е бивш директор на Руския институт за стратегически изследвания (РИСИ). Настоящият ръководител на РИСИ Михаил Фрадков е обект на санкции от САЩ, наравно с хора като олигарха Олег Дерипаска, шефа на \"Газпром\" и още политици, бизнесмени и т.н., близки до президента Владимир Путин. Освен Решетников, с доклад на конференцията трябва да са се отчели и Владимир Лавров – главен научен сътрудник на Института по руска история към Руската академия на науките, архимандрит Вениамин(Лабутин) – завеждащ катедра по теология и история на религията в Самарската духовна академия, Дмитрий Гришин – съпредседател на Фонда в памет на Великия княз Сергей Александрович, действителен член на Императорското православно палестинско общество. Следните на участниците от българска страна водят към \"Атака\" и \"Обединените патриоти\" - това са депутатът от партията на Волен Сидеров проф. Станислав Станилов и Малинов от движение \"Русофили\", който на последните парламентарни избори - въпреки историческите си връзки с БСП, се яви като кандидат за депутат от \"Обединени патриоти\". Но не успя да спечели място в Народното събрание. гл. ас. д-р Георги Димов – историк. Програмата на визитата е публикувана в сайта на \"Русофили\" с призив медиите да я отразят. Реакция на случващото се дойде от председателя на ДСБ и съпредседател на \"Демократична България\" Атанас Атанасов преди дни, който попита премиера Бойко Борисов и ДАНС защо разузнавачът, който според Атанасов е заплаха за националната сигурност, още има право да влиза на територията на страната. Реакция обаче нямаше. ", "date": "2018.04.29", "title": "Решетников пак е тук. За \"Дни на българо-руската дружба\""}
{"url": "http://clubz.bg/67262-naj_znachimata_rolq_na_benedikt_kymbyrbach", "text": "Няколко са знаковите роли, които донесоха световна слава на британския актьор Бенедикт Къмбърбач – от Шерлок Холмс през Алън Тюринг до Доктор Стрейндж. Но самият той определя последната като най-значимата в кариерата си. Къмбърбач влиза в ролята на Патрик Мелроуз в едноименния минисериал по книгите на Едуард Сейнт Обин и нарича участието си своя „проект страст“, пише „Варайъти“. Къмбърбач като вокалист на „Пинк Флойд“ (ВИДЕО) На премиерата на сериала тази седмица актьорът разкри, че пътят му към ролята започва пет години по-рано, когато на журналистически въпрос в какво би искал да се въплъти занапред, той отговаря, че мечтае да влезе в образа на Патрик Мелроуз. Няколко дни по-късно актьорът се среща с продуцентите и подписва договор не само за главната роля, но и за позицията копродуцент. Сериалът от пет епизода е продукция на „Шоутайм“ и проследява живота на Патрик Мелроуз, който изживява привилегировано, но кошмарно детство, довело до период на тотално саморазрушение с алкохол и наркотици. Епизодите ще покажат също и възстановяването на Мелроуз, брака и семейството му – история, доста близка до живота на самия автор. Сценарият на петте епизода е написан от Дейвид Никълс („Далече от безумната тълпа“), в продукцията Къмбърбач си партнира с Хюго Уийвинг („Матрицата“, „Властелинът на пръстените“), Алисън Уилямс („Момичета“), Дженифър Джейсън Лий („Омразната осморка“), Индира Варма („Игра на тронове“). Изпълнителният продуцент Майкъл Джексън издава, че „всеки епизод ще има собствен стил, като малък филм“ и споделя колко трудности е имал да навигира сюжета да скача от тъмни, тежки теми към комедия за около секунда, защото „за аудиторията на сериала е важно да разбере, че трагичната и комичната страна стоят рамо до рамо и са еднакво важни“. „Патрик Мелроуз“ тръгва по „Шоутайм“ на 12 май, а в България премиерната дата е на 14 май по HBO Go. \n\t", "date": "2018.04.29", "title": "Най-значимата роля на Бенедикт Къмбърбач?"}
{"url": "http://clubz.bg/67261-fortuna_se_usmihna_na_hamiltyn_v_luda_nadprevara_v_baku", "text": "Световният шампион Люис Хамилтън спечели Гран При на Азербайджан в Баку във Формула 1 и това е първата му победа за този сезон. Британецът имаше голям късмет в много интересно състезание, в което перипетии и обрати имаше от началото до самия край. Самият Хамилтън призна след края, че е бил докоснат от Фортуна и че съотборникът му Валтери Ботас е заслужавал да спечели. На Люис и този уикенд не му вървеше, но в крайна сметка съдбата му се усмихна. Втори завърши Кими Райконен (\"Ферари\"), трети - Серхио Перес (\"Форс Индия\"), а Себастиан Фетел (\"Ферари\"), който спечели първите два старта за годината, е четвърти. Десет обиколки преди финала Даниел Рикардо (\"Ред Бул\") блъсна отзад съотборника си Макс Верстапен и двамата отпаднаха. Виновен за инцидента - за пореден път, е холандецът, тъй като изчерпи разрешения лимит за маневри преди завой и предизвика сблъсъка. Което отново повдигна въпроса за безрасъдното поведение на Верстапен - няма състезание напоследък, в което той да не направи глупост. А на пистата излезе кола за сигурност и сменилият гуми малко преди това Валтери Ботас поведе. Този път добра реакция от страна на \"Мерцедес\". При подновяване на състезанието Фетел опита да изпревари финландеца, но твърде рисковано, което му костваше загуба на позиция. Малко след това обаче Ботас спука гума и напусна трасето. Така Хамилтън оглави колоната и не сбърка до финалния флаг.  На старта Фетел, който тръгна от полпозиция, поведе уверено, а Хамилтън остана зад него. Стигна се до сблъсъци по-назад в колоната и това доведе до първото излизане на кола за сигурност. Последваха поредица от зрелищни изпреварвания и персонални битки. Рикардо и Верстапен започнаха бясна гонитба един срещу друг, довела до лош край. Хамилтън поведе в генералното класиране със 70 точки, следван от Фетел - 66, Райконен - 48, Ботас - 40 и т.н. След две седмици е Гран При на Испания.", "date": "2018.04.29", "title": "Фортуна се усмихна на Хамилтън в луда надпревара в Баку"}
{"url": "http://clubz.bg/67251-izmamnici_sybirat_zadyljeniq_ot_imeto_na_chez", "text": "Клиенти на ЧЕЗ подадоха сигнали за измамници, които се представят за служители на компанията, съобщиха от пресцентъра на дружеството.  \n\tОпитите за измами са извършени чрез съмнителни електронни писма, изпратени от адреси, които нямат общо с корпоративните имейли на компаниите от Групата ЧЕЗ в България, и касаят събиране на несъществуващи задължения. ЧЕЗ предупреждава своите клиенти, че не събира лични данни по телефон и че всички заплащания за услуги се извършват по установените за това начини и никога извън определените за целта места - клоновете на Български пощи, касите на \"Изипей\", \"ФастПей\", чрез електроните канали на \"Ипей\", \"Трансакарт\", \"Айкарт\", CASHTERMINAL, на ATM терминали и по банков път.  Компанията призовава при всяко съмнение за злоупотреби, корупционни практики и други нередности, потребителите да се свързват с органите на МВР. \n\tВсеки служител на ЧЕЗ е длъжен при поискване да се легитимира със своята служебна карта, която съдържа трите имена, длъжността и снимка. На гърба й има телефонен номер, на който клиентите могат да проверят самоличността на служителя. При отказ да се предостави картата, потребителят има право да поиска съдействие от полицията, обясняват от дружеството.", "date": "2018.04.29", "title": "Измамници събират задължения от името на ЧЕЗ"}
{"url": "http://clubz.bg/67253-sauditska_arabiq_iska_po_strogo_qdreno_sporazumenie_s_iran", "text": "Саудитският външен министър Адел ал Джубейр подчерта, че неговата страна иска втвърдяване на споразумението за иранската ядрена програма и налагането на повече санкции на Техеран, който е основен регионален съперник на Рияд, предадоха Франс прес и ТАСС. Тръмп размаха пръст на Иран пред Макрон Той препоръча и налагането на повече санкции срещу Иран заради \"нарушенията му на международни решения за балистичните ракети, подкрепата му за тероризма и намесата му във вътрешните работи на страните от региона\". Вчера и днес новият първи дипломат на САЩ Майк Помпейо се срещна със саудитски лидери. Предстоят срещи с израелски лидери, които той ще информира за плановете на президента Доналд Тръмп за иранската ядрена програма. Очаква се на 12 май Тръмп да обяви дали ще САЩ ще се оттеглят от споразумението, както се зарече. Помпейо уверява, че президентът все още не е взел решение, отбелязва АФП. Техеран неведнъж е подчертавал, че споразумението не подлежи на преразглеждане и ако САЩ се оттеглят от него, Иран ще предприеме ответни мерки, припомня ТАСС. ", "date": "2018.04.29", "title": "Саудитска Арабия иска по-строго ядрено споразумение с Иран"}
{"url": "http://clubz.bg/67250-shigirskiqt_idol_e_dva_pyti_po_star_ot_egipetskite_piramidi", "text": "Загадъчната дървена статуя, наричана Шигирски идол, някога висока над 5 м, е два пъти по-стара от египетските пирамиди и може да разкрие тайни за митологията на създателите й, съобщи в. \"Дейли мейл\". Шигирският идол е открит в руско торфено блато, северно от Екатеринбург през 1894 г. от търсачи на злато. Той е с издълбани зигзагообразни линии по цялото тяло и осем човешки лица. Предишните изследвания показаха, че е на 9500 години, но новите анализи на проби от дървото, взети през 2014 г., уточниха възрастта му на 11 600 години. Това го прави една от най-старите известни антропоморфични скулптури в света.  Меч, захвърлен в плевня – на древен воин отпреди 2600 г. Забележително е, че голяма част от дървената скулптура е оцеляла. Някои елементи обаче са загубени и сега тя е само 3,35 м. Съхранява се в Регионалния музей в Свердловск. Според новия анализ, публикуван в сп. \"Антикуити\", Шигирският идол е направен от дървесината на лиственица. Стволът първо е разсечен на две половини, а след това от него е отделена дълга дъска, от която е направено тялото. Ясно се виждат дървесните пръстени, което потвърждава, че е използван един ствол. За издялването му е послужил полиран камък и каменни длета с поне два или три различни размера. Така са направени характерните резки.  Загадъчните зигзаговидни линии по тялото според учените са свързани с древни духовни вярвания. Възможно е те да са от митологията на живелите в района хора. Зигзагът може да символизира вода, змия, гущер, да определя граница, да сигнализира опасност. Правите линии може да символизират земята или хоризонта. Кръст, ромб, квадрат може да означават огън или слънце. Възможно е лицата да са образи на духовете, за които древните са смятали, че живеят в техния свят. Вертикалната позиция на фигурите може да е свързана с йерархия.  Според Светлана Савченко от Историческия музей в Екатеринбург идолът разказва историята на създаването на света според мезолитния човек.", "date": "2018.04.29", "title": "Шигирският идол е два пъти по-стар от египетските  пирамиди"}
{"url": "http://clubz.bg/67252-pak_sme_sred_shampionite_v_es_tozi_pyt_po_smyrt_na_rabotnoto_mqsto", "text": "България е сред страните в ЕС с най-много смъртни случаи на работното място, съобщи Евростат, цитирайки данни от 2015 г. 3497 души са загинали по време на работа в Евросъюза за тази година, или около 2,4 случая на 100 000 работници. България и Литва споделят заедно четвъртото място в Европа с 4,3 смъртни случая на 100 000 души, или 85 души. Първа е Румъния - 7,5 на 100, следвана от Португалия и Люксембург. Европа на две скорости, България - на първа балканска Най-безопасно е да се работи в Холандия, където има едва 0,8 случая на 100 000 рботници, Германия - 1,3, Кипър - 1,5, и Великобритания - 1,6. Според европейската статистика за фатални се определят тези инциденти, които водят до смърт на потърпевшия в рамките на една година. В по-общ смисъл за инцидент на работното място се счита всяко произшествие по време на работа, което води до физическо или умствено увреждане на засегнатия.", "date": "2018.04.29", "title": "Пак сме сред \"шампионите\" в ЕС - този път по смърт на работното място"}
{"url": "http://clubz.bg/67259-es_shte_se_zashtiti_ako_sasht_nalojat_mitata_za_aluminij_i_stomana", "text": "САЩ да се откаже от налагането на едностранни търговски мерки срещу ЕС, призоваха лидерите на Германия, Франция и Великобритания, същобщи Ройтерс. Ангела Меркел, Еманюел Макрон и Тереза Мей проведоха съвместен телефонен разговор днес и стигнаха до извода, че ЕС трябва да защити страните-членки срещу наказателни американски мита. САЩ временно изключват ЕС от митата върху стоманата и алуминия По идея на президента Доналд Тръмп САЩ наложиха вносни мита върху 25% от стоманата и 10% от алуминия през март, но предоставиха временно освобождаване от мярката за ЕС до 1 май. Тръмп ще реши дали то ще се удължи. Междувременно еврокомисарката по търговията Сесилия Малмстрьом заплаши САЩ с \"тройна реакция\", ако митата бъдат наложени. ", "date": "2018.04.29", "title": "ЕС ще се защити, ако САЩ наложат митата за алуминий и стомана"}
{"url": "http://clubz.bg/67260-saudi_aramko_naznachi_jena_v_syveta_na_direktorite", "text": "Сауди Арамко (Saudi Aramco), най-голямата петролна компания в света, обяви днес, че е назначила нови членове на съвета на директорите си, включително първата жена в ръководния орган. Това е преломен момент за Саудитска Арабия и петролния сектор, където жените на ръководни позиции са малко, съобщиха световните агенции.  Саудитска Арабия изравнява заплатите на мъже и жени Назначенията, които разширяват международния опит на компанията, са обявени на фона на плановете на саудитското правителство да пусне на борсата около 5 процента от петролния гигант при първично публично предлагане (ППП), което ще бъде най-голямото в света и се очаква в началото на 2019 година.  Сред петимата нови членове на съвета е Лин Елзенханс, бивш главен изпълнителен директор на американската петролна компания Съноко (Sunoco) от 2008 г. до 2012 година. Другите нови попълнения са саудитският министър на финансите Мохамед ал Джадаан, министърът на икономиката и планирането Мохамед ал Тувайджри, бившият президент и главен изпълнителен директор на Шеврон Филипс кемикъл (Chevron Philips Chemical) Питър Села и Андрю Ливерис, главен изпълнителен директор на Дау кемикъл (Dow Chemical).  Елзенханс бе определена от американското списание \"Форбс\" за една от най-влиятелните жени в света през 2008 година, припомня Ройтерс. Преди да застане начело на Съноко, тя е вицепрезидент в Роял Дъч Шел (Royal Dutch Shell), където работи 28 години. Между 2012 г. и юли 2017 г. е член на съвета на директорите на Бейкър Хюс (Baker Hughes), заседава и в борда на ГлаксоСмитКлайн (GlaxoSmithKline).  Само няколко саудитски жени са назначени в управителните съвети на големи саудитски компании. Това обаче бавно се променя в консервативното кралство, където жените са подчинени на система на мъжко настойничество, в много случаи ограничаваща възможностите им да работят.  Миналата година саудитската фондова назначи за свой председател Сара ас Сухайми, която е първата жена на този поста, както и първата жена, оглавила голяма държавна финансова институция. ", "date": "2018.04.29", "title": "\"Сауди Арамко\" назначи жена в съвета на директорите"}
{"url": "http://clubz.bg/67254-bsp_organizira_pyrvomajsko_shestvie_sreshtu_korupciqta_mizeriqta_i_bednostta", "text": "В Деня на труда - 1 май - БСП организира протестно шествие \"срещу корупцията, мизерията и бедността\", съобщиха от партията. Парите на партиите: БСП с над милион членски внос, ГЕРБ пак печели от лихви То ще се събира в 11 ч. до Паметника на незнайния воин на пл. \"Александър Невски\" и ще тръгне от там в 12 ч. Ще продължи по ул. \"Г.С.Раковски”, бул. „Дондуков” и ще приключи пред пл.”Независимост” - до Министерски съвет. БСП поиска оставката на вътрешния министър заради гафа на летището Социалистите призовават гражданите да излязат, за да изразят желанието си за достойни доходи и срещу корупцията, която ги ограбва. БСП поиска оставката на вътрешния министър заради гафа на летището", "date": "2018.04.29", "title": "БСП организира първомайско шествие - \"срещу корупцията, мизерията и бедността\""}
{"url": "http://clubz.bg/67255-lideryt_na_protestite_v_armeniq_se_e_sreshtnal_s_prezidenta", "text": "Лидерът на опозицията в Армения Никол Пашинян съобщи днес, че се е срещнал с президента Армен Саркисян, информира Асошиейтед прес.  \n\tПашинян изрази надежда, че държавният глава ще подкрепи кандидатурата му за премиер на страната.  За нови протести призова арменският опозиционен лидер Никол Пашинян Арменският парламент ще избере нов министър-председател във вторник, 1 май, след оставката на Серж Саркисян миналата седмица. След десет години като президент той се оттегли заради законовите ограничения за президентските мандати. Тогава стана премиер на фона на промени в държавното управление, отслабили президентската власт и засили тази на премиера. Саркисян обаче подаде оставка под натиска на мащабните протести, избухнали в страната срещу избирането му.  Поддръжници на опозицията днес блокираха трафика в столицата Ереван и призоваха към мащабни вечерни демонстрации на централния площад на града.  Засега той е единственият кандидат за премиерския пост, след като управляващата Републиканска партия реши да не издига свой кандидат. Пашинян обеща, че представители на предишната власт могат да получат постове в кабинета му, ако стане премиер. ", "date": "2018.04.29", "title": "Лидерът на протестите в Армения се е срещнал с президента "}
{"url": "http://clubz.bg/67247-nikaraguanci_iskat_mir_i_spravedlivost_snimki", "text": "Хиляди никарагуанци участваха вчера в шествие под мотото \"за мир и справедливост\" в столицата Манагуа, предаде Франс прес. Акцията беше организирана по призива на католическата църква в страната. Демонстрантите призоваваха и за оттеглянето на президента Даниел Ортега и съпругата му Росарио Мурильо от властта, след като 43 души загинаха при протести в страната. Повечето от събралите се бяха облечени в синьо и бяло, цветовете на националното знаме. Те се разделиха на три потока в Манагуа, за да се съберат пред катедралата. Демонстрациите започнаха със студентски протест срещу реформа на пенсионното осигуряване, но бързо се превърнаха в обща мобилизация срещу концентрирането на властта в ръцете на Ортега. 72-годишният бивш бунтовник е изправен пред вълна на народно недоволство, която няма прецедент в 11-годишното му управление. Протестиращи поискаха оттеглянето на Ортега и Мурильо от властта, заявявайки, че не се страхуват и искат \"свободна Никарагуа\". Той подчерта, че никарагуанците искат справедливост, мир и помирение. Бренес заяви от името на епископската конференция, че приема да бъде посредник в диалога, предложен от президента Ортега. Той обаче заяви, че в срок от един месец ще прецени дали има реален ангажимент за спазване на споразуменията. Преговорите трябва да имат за цел \"истината, справедливостта и свободата\", подчерта духовникът. По последните данни на Никарагуанския център за правата на човека, вчера броят на загиналите при сблъсъците между полицията и протестиращи е нараснал до 43, след като някои от ранените са починали в болницата. От понеделник насам не е имало сблъсъци с полицията. Вчера студентите поискаха създаването на независима комисия, която да разследва насилието. Те заявиха, че това е условие за участието им в евентуален диалог с властите. 35 българи, живеещи в Никарагуа, са пред евакуация заради кървавите сблъсъци между полиция и протестиращи, съобщи МВнР. От министерството препоръчвам сънародниците ни там да се запасят с храна, вода и лекарства от първа необходимост и при възможност да ограничат придвижването си в страната, както и да носят винаги у себе си валиден документ за самоличност. При необходимост от евакуация те трябва да уведомят по телефон или през социалните мрежи посолството ни в Мексико, почетния консул на България в Никарагуа или най-близкото посолство на страна-член от Европейския съюз в Манагуа. Посолството в Мексико и почетният консул на страната ни в Манагуа са денонощно на разположение на следните телефони: Посолство България в Мексико: +52 55 5596 3283 и +52 55 5596 3295; Хулио Сезар Авилес Абурто, почетен консул на България в Никарагуа: +505 2266 9684 и +505 2532 2231.", "date": "2018.04.29", "title": "Никарагуанци искат \"мир и справедливост\" (СНИМКИ)"}
{"url": "http://clubz.bg/67225-majk_shinoda_s_pesen_sled_smyrtta_na_chestyr_beningtyn", "text": "Ко-вокалът на Linkin Park Майк Шинода публикува музикалното видео към песента About You Тя е сингъл от предстоящия му солов албум  съобщава zrockradio.bg. Парчето е колабoрация с продуцента blackbear, а придружаващият го клип е режисиран от самия Шинода. Соло изявата му е първа авторска продукция, включваща общо 3 песни, след самоубийството на Честър Бенингтън на 20 юли 2017 г. И Честър Бенингтън от Linkin Park избра... небето (ВИДЕО)  трябва да излезе на 15 юни, а Шинода, който освен музикалното сърце на Linkin Park, е и певец, композитор, рапър и графичен дизайнер, коментира в скорошно интервю: Linkin Park: Ще продължим! И добавя: Linkin Park: Ще продължим!", "date": "2018.04.29", "title": "Майк Шинода с песен след смъртта на Честър Бенингтън"}
{"url": "http://clubz.bg/67199-pada_bankovata_tajna_za_magistratite", "text": "В случаите, в които съдиите, прокурорите и следователите декларират съгласие Инспекторатът към Висшия съдебен съвет (ВСС)  ще има достъп до фактите и обстоятелствата, съставляващи банкова тайна. Това предвиждат промени в Закона за съдебната власт, внесени в парламента от правителството. Промените регламентират фактическото получаване от Инспектората на информация от информационната система на БНБ. за номерата на банковите сметки, техните титуляри и упълномощените да се разпореждат със сметките лица, както и за лицата, наематели на сейфове в банки, и техните пълномощници по Закона за кредитните институции. Чрез съгласието на съдиите за достъп до банковата тайна ще се избегне сложната процедура по искане на разрешение от съответния районен съд и получаване на необходимата информация. По този начин органът, който контролира магистратите, ще бъде задължен да иска разкриване на банкова тайна само за лицата, които не са декларирали писмено своето съгласие за достъп до данните, необходими за проверка на имуществените им декларации, част от които са банкова тайна. Промените преодоляват и противоречивата практика на районните съдилища относно компетентния съд, който може да разкрие банковата тайна на съответното лице. Предлага се това да е районният съд по постоянния адрес на лицето. Освен проверката на имуществените декларации промените засягат и други теми. Те уеднаквяват процесуалните правила по обжалване на кадровите решения на съответната колегия за назначаване на административните ръководители и техните заместници. Прецизират се и разпоредбите относно атестирането. Регламентират се на законово ниво и изискванията за назначаване, както и на условията за несъвместимост на съдебния служител.", "date": "2018.04.29", "title": "Пада банковата тайна за магистратите"}
{"url": "http://clubz.bg/67234-v_shokolada_ima_6_qdki_po_malko_na_krak_evropejci_prezreni", "text": "Една от темите, с които властта периодично ни тъпче - и наднормено вдига рейтинг, е тази за храните като за \"второ качество\" европейци. Преди година пак беше същото, преди-преди-година - пак. И тази седмица отново. И другата, когато всичко това ще бъде... \"надградено\" в конференция \"Двойният стандарт при храните в ЕС - да сложим проблема на масата\", където ще се изявят високопоставени лица, сред които министърът за европредседателството Лиляна Павлова и омбудсманът Мая Манолова. И поставят проблема в рамките на европредседателството - за да сме \"достойни, равноправни европейци\".  Неписано правило е, че от евтини пропагандни теми се дебелее най-бързо на рейтинг.  В сутрешното меню една от най-гледаните телевизии ни сервира изследване със съмнителна стойност на Българската агенция за контрол на храните (БАХБ), и в добавка още от същото - министърът на земеделието и храните Румен Порожанов. Емоционален преразказ с елементи на разсъждение по изследването, две-три шарени картинки, които минават за инфографики, и натъртване на някои изводи.   Омбудсманът Манолова прегърна темата в стил \"Малкият източноевропейски човек срещу могъщите транснационални компании\". А Лиляна Павлова бравурно приглася, на крак, о парии презрени, за повече ядки в шоколада, защото: “Второ качество” храни - истерия и видиотяване В изследването,  : \"Основни резултати от проучването за наличие на \"двоен стандарт\" при предлаганите на българския и европейския пазар храни, липсва информация коя лаборатория го е правила. В състава на БАХБ има   лаборатории, но нито една не е посочена като изпълнител. Изследвани са 53 храни и напитки (!) - предишния път бяха 30 (!), пренебрежимо малко, и дори не са основни хранителни стоки. И пак същите глупави заключения, които не отчитат ставките за ДДС в страните, оборотите, особености на пазара, и пак почти същите продукти - шоколад, сокове, безалкохолни, и пак липсва ясна информация за методите на изследването, и пак...  Когато дефицитите на икономическа грамотност сред журналисти се комбинират с пропагандни клишета на властта, се получава хорово пеене - и ехото му в страна на последно място в ЕС и на Балканите по медийна свобода. Време е да видим какви ги върши Българската агенция за безопасност на храните, кога ще бъде   Законът за храните, пуснат на първо четене миналата есен. Кога най-сетне България ще транспонира   1169, приет през 2011 г., налагащ изключително подробни и в услуга на потребителите етикети. Тия етикети трябваше да ги има от 13 декември 2016 г., когато влезе в сила регламентът, а вече сме 2018-а. Това е сериозно изпитание и този ангажимент е не само за българските, но и за всичките около 260 000 малки и средни предприятия в сектора на храните и напитките в ЕС - те са задължени да създадат нови етикети или да актуализират съществуващите. Този процес в България е в ледената епоха, а е на практика сложен и ще обремени с допълнителни разходи производители и търговци. Представете си, че правите бисквити например. Ще трябва да занесете продукта си в лаборатория - надяваме се, не в тази, която е правила посоченото по-горе \"изследване\", която да го анализира за необходимите хранителни вещества и стойности. При всяка промяна на рецептата обаче, ще трябва да повторите процеса. Освен това друг консултант ще трябва да вмести хранителните вещества в етикет и т.н. Вместо това Порожанов се явява по форуми, на които  : \"Да на българската храна, защото е най-вкусна!\" - и по телевизора, където насажда внушения, от които би следвало да умозаключим горното.  Министър Павлова подгрява няколко дни след Порожанов: Наистина ли човек с диплома на икономист - завършила е \"Международни икономически отношения\" в УНСС, твърди, че  Цялата тази junk food върви за вътрешно-пропагандно гушене и зацапва добре картината за контрола върху качеството на храните и качеството на контрола, осъществяван от БАХБ. Извайва един стероиден релеф на патриотизма ни и събужда носталгия по ония истински шоколадови яйца от \"Кореком\". Вносът на палмово масло и сухо мляко расте в геометрична прогресия на намаляването на овцете и кравите в България. С контрол от страна на БАХБ бихме могли например да сме информирани колко истински млечни продукти и колко от растителни мазнини има в печивата, които ни предлагат безброй заведения - кифли, сиренки, соленки, банички, кроасани и пр. За разлика от други държави, където влагането на такива мазнини в млечните продукти е забранено, в България е разрешено, стига да са изложени на рафт за имитиращи продукти или продукти с растителни мазнини. Или да го има на етикетите. Но по традиция не се спазва - и е работа на инспекторите на БАХБ да ни гарантират, че не сме мамени непрекъснато. Големите вериги спазват тези правила, но в много други се продават тонове имитации на млечни продукти, които БАХБ не контролира - а това й е работата. Да припомним какво би се случило с етикетите на продуктите у нас, ако директивата най-сетне бъде приложена. Тези изисквания биха били в сила и за храната, която се предлага в заведенията, при кетъринг или доставка в къщи. Ето някои от тях: Така че вместо да констатират, че в бързо замразените багети на българския пазар има по-малко колбас и твърдо сирене за сметка на повече чушки, доматено пюре и \"хлебна база\", подведомствените на Порожанов да проверят има ли истинско сирене и извара в мазните банички, които са на всеки ъгъл например. А ако няма, нека производителят бъде задължен да ни го съобщи. Свършете си работата, снабдете продуктите и храните на българския пазар, онлайн магазини и заведения с подробни и изчерпателни етикети (ето и тема за предаването \"Чети етикета\"), следете дали съдържанието отговаря на опаковката, а ние сами ще решим какво да купуваме. Информиран избор - това е европейско. ", "date": "2018.04.29", "title": "В шоколада има 6 ядки по-малко! На крак, европейци презрени!"}
{"url": "http://clubz.bg/67209-bond_djejms_bond_jenen_ili_ergen", "text": "Тя е бивша жена на 007. Рейчъл Уайз се раздели със съпруга си Даниел Крейг, който от 2006 г. изпълнява ролята на Джеймс Бонд във филмовата поредица. В интервю за „Ню Йорк таймс“ 48-годишната британка разказва за новите си роли и за раздялата си с Крейг. Но допуска една грешка: Грешка. Всъщност тайният агент от британските служби е бил женен, но за повечето хора това е отдавна забравен факт. Бързите коли и бързите срещи и раздели с красиви жени са запазена марка на Агент 007. Джеймс Бонд се е женил само веднъж. Това става и в романа на Ян Флеминг „В тайна служба на Нейно величество“ от 1963 г., и в едноименния филм от 1969 г. Щастливката е Тереза „Трейси“ Драко, известна като графиня Тереза ди Виченцо, дъщерята на боса на корсиканския синдикат Марк Драко. Трейси обаче не е дълго в ролята на „щастливката“ - тя е убита в самото начало и на книгата, и на филма. Това става веднага след сватбата им, а убийците са ръководителят на „Спектър“ Ернст Ставро Блофелд и съпругата му Ирма Бънт. Женитбата на Джеймс Бонд обаче „не събира прах“ само в тази история. Бракът му е изрично споменат в още няколко филма - „Шпионинът, който ме обичаше“, „Само за твоите очи“ и „Упълномощен да убива“. „Жената“ на Джеймс Бонд е Даяна Риг, родена през 1938 г. британска актриса. Тя добива популярност с участието си в телевизионния сериал „Отмъстителите“, а днес може да бъде видяна в хитовия сериал на HBO „Игра на тронове“, където е в ролята на Лейди Олена Тирел. Въпреки факта, че Бонд е бил женен, образът му винаги е бил точно обратното на кротък съпруг. „Дейли мейл“ наскоро публикува изследване, че докато гледат филмите за Джеймс Бонд с Шон Конъри, тийнейджъри описват Агент 007 като „женомразец и насилник“, „отрепка“ и „изнасилвач“. Джуди Денч, която изпълняваше ролята на М, е определяла Бонд като „женомразки динозавър“. В медиите вече се появиха съобщения, че режисьорът Дани Бойл е замислил промяна в този образ. Следващият Джеймс Бонд щял да бъде в духа на кампанията срещу сексуалния тормоз #MeToo, а момичето на Бонд този път да бъде „по-висока класа“. Коя ли ще е?", "date": "2018.04.29", "title": "Бонд. Джеймс Бонд. Женен или ерген?"}
{"url": "http://clubz.bg/67244-avstraliq_obeshtava_500_000_000_za_vyzstanovqvane_na_golemiq_barieren_rif%C2%A0", "text": "Австралийското правителство съобщи днес, че ще похарчи 500 милиона австралийски долара (380 милиона щатски долара) през следващите години за възстановяване и опазване на Големия бариерен риф, предаде ДПА. Средствата ще бъдат използвани за възстановяване на кораловия риф, подобряване на качеството на водата, борба с вредители и увеличаване на устойчивостта на коралите към по-високи температури и ярка светлина. В памет на Големия бариерен риф (25 млн. г. пр. Хр. – 2016) Най-голямата в света система от коралови рифове, с площ по-голяма от тази на Италия, е една от екосистемите с най-голямо биоразнообразие в света и дом на милиони морски форми на живот. През последните години тя страда от нашествие на вид морски звезди, известен с името \"трънен венец\", от окисление на океана и от явление, при което коралите се избелват в резултат от високите температури. ", "date": "2018.04.29", "title": "Австралия обещава $500 000 000 за възстановяване на Големия бариерен риф "}
{"url": "http://clubz.bg/67245-hinduisti_vzemat_na_mushka_smeseni_religiozni_dvojki_v_indiq", "text": "Това зловещо послание разпространяват във фейсбук десни хиндуистки групировки в Индия. Изразът „любовен джихад“ има за цел да всее страх, че мъже мюсюлмани, които са се залюбили с жени хиндуистки, се опитват да ги подмамят да приемат исляма. Тази опорна точка съществува от десетина години насам. С  увеличаването на популярността на националистическата партия на премиера Нарендра Моди обаче религиозната омраа в Индия взема застраашителни размери. И фейсбук е мястото, където тя най-лесно може да се разпространява, пише в. „Ню Йорк таймс“. Наскоро основателят на „Фейсбук“ Марк Зукърбърг заяви пред американския Конгрес, че компанията се старае да премахне до 24 часа след появата им посланията на омраза, най-вече в страни като Мианмар и Шри Ланка. Той обаче не каза почти нищо за Индия, която със своите 240 милиона потребители е най-големият пазар на социалната мрежа. Индийският списък с мюсюлманско-хиндуистките двойки бил публикуван от мениджъра Сатиш Милаварапу от град Бенгалуру. Той проповядва войнстващия хиндуизъм сред хилядите си последователи във фейсбук и другаде. Любимата му опорна точка е, че „мюсюлманите разводняват кръвта и превземат утробите, които трябва да раждат хиндуистки деца“. Добре платени хиндуистки екстремисти доброволци из цяла Индия съставили черния списък след внимателно проучване на профилите на момичета, посмели да се влюбят в мюсюлмани. Хиндуисткият екстремизъм се разпространил вече и на такива места като щата Западна Бенгалия, където доскоро бил нещо сравнително непознато. Там се стигнало до сблъсъци между маршируващи със саби в ръце хиндуисти и невъоръжени мюсюлмани. Загинали поне 4-ма души. Поводът за кървавите стълкновения отново бил връзките между мъже и жени от различни религии, които според хиндуистките екстремисти били недопустими. От „Фейсбук“ изтрили екстремистките послания на Сатиш Мираварапу дни след публикуването им. От компанията обаче все още продължават да трият същите послания, споделени от десетки хиляди негови последователи в мрежата. Което ще отнеме поне няколко месеца. Същевременно от компанията срещат сериозни трудности с бързата проверка и контрол на текстове на говоримите в Индия езици. Специалистите, владеещи тези езици, са твърде малко. Същевременно екстремистките изяви водят до сериозна криза във връзките. Това се е случило с хиндуистката Лиса и мюсюлманите Рамиз от североизточната част на страната. Тя настоява той да си намери добра работа, защото прекарва прекалено много време в пушене и бистрене на политиката със свои приятели. А за него добра работа няма. И в момента отношенията помежду им са по-скоро приятелски, отколкото любовни. Предизвикването на такова напрежение е една от целите на Сатиш Милаварапу, изтъква „Ню Йорк таймс“. Преди профилът му във фейсбук да бъде изтрит, той бил администратор на две групи там. Названията им били „Крайният хиндуизъм – единственият начин за оцелявана“ (11 000 членове и „превъоръжаване на хиндуизма“ (156 000 членове). Той обаче продължава да бъде активен в туитър. И пише там например, че любимите му ботуши били направени от кожата на мюсюлмани сунити. В друго послание Милаварапу призовава последователите си да се запасят със саби и да убиват с тях илета и кози, за да свикнат да гледат кръв. Той е свързан с екстремистката групировка „Акхил Бхаратия Хинду Махасабха“. Тя тачи Натурам Годсе – убиеца на бащата на нацията Махатма Ганди, когото пък обвинява за откъсването на Пакистан от Индия през 1947 г. Милаварапу твърди, че голяма част от двойките от публикувания от него черен списък вече са се разпаднали.", "date": "2018.04.29", "title": "Хиндуисти вземат на мушка смесени религиозни двойки в Индия"}
{"url": "http://clubz.bg/67246-shte_izgonqt_li_ilon_mysk_ot_tesla", "text": "Трябва ли американската компания Tesla да има нов, независим изпълнителен директор? На този въпрос ще отговарят днес акционерите, които ще решат дали да оставят създателя и CEO от началото през 2004 г Илон Мъск на поста. Един Мъск революция не прави Предложението е на акционера Дзин Джао, който има 12% от компанията. Според него Мъск повече пречи на компанията, тъй като заема поста на изпълнителен директор и собственик, а и е свързан с други компании като SolarCity и SpaceX. В Tesla искаха да добавят независими членове на борда и миналата година, но досега никой не е искал отстраняването на Мъск.  По всичко личи, че мнозинството в управителния съвет на компанията подкрепя Мъск, въпреки спорните му бизнес-решения през годините. ", "date": "2018.04.29", "title": "Ще изгонят ли Илон Мъск от Tesla?"}
{"url": "http://clubz.bg/67249-volen_siderov_predupredih_borisov_za_krim_nqmashe_problem", "text": "Още при подписването на коалиционното споразумение всички са били наясно, че всяка партия ще има свое мнение по определени въпроси. Така за пореден път лидерът на \"Атака\" обясни пред БНТ сблъсъка си с официалната позиция на България и ЕС - този път по въпроса с окупацията на Крим. Сидеров мина на руски: Крим растьот. Крим идьот к лучше Националистът бе преди дни на полуострова, където призна Крим като част от Руската федерация и увери местните, че е убедил Борисов да не гони руски дипломати. Премиерът е одобрил пътуването, заяви Сидеров. На въпроса кой е поел разноските за пътуването му, той заяви, че част от тях са поети от местните, а другата - лично от атакистите. Гарантирано от Цветанов: Сидеров не е за излизане от ЕС и НАТО Националистът отбеляза още, че Русия е заявила \"номинация\" за нови технологии във въоръжаването. И предрече съвсем скоро \"една промяна в отношенията\". И заяви, че не трябва да приемаме \"официалното говорене\" на европейските лидери като \"заклинание някакво\" - това било \"политкоректното, нужното\". И увери, че в това, което прави, някой ден съвсем скоро ще го последват и други политици. Въпрос на време е да паднат санкциите, подчерта той. Гарантирано от Цветанов: Сидеров не е за излизане от ЕС и НАТО", "date": "2018.04.29", "title": "Волен Сидеров: Предупредих Борисов за Крим, нямаше проблем"}
{"url": "http://clubz.bg/67248-hominidite_hodeli_izpraveni_oshte_predi_36_mln_godini", "text": "Ранните хоминиди са имали походка, подобна на човешката, преди появата на рода Хомо, сочат резултатите от изследване, цитирани от ЮПИ.  \n\tСлед като анализирали датиращи отпреди 3,6 милиона години следи от стъпки на хоминиди, авторите на изследването заключили, че ходенето на два крака се е появило по-рано, отколкото се предполагаше досега. Най-ранните видове от рода Хомо, включително Хомо хабилис и Хомо еректус, са се появили преди 2-2,5 милиона години. Предхождащите ги видове са известни като хоминиди.  Учени смятат, че хоминиди са започнали да ходят на два крака преди 7 милиона години, но приведената им стойка напомняла повече тази на предшествениците им, маймуните, отколкото изправената фигура на днешните хора. Рáнен хуманоид е споделял земята с Хомо сапиенс Опитвайки се да придобият по-ясна представа за стойката на ранните хоминиди, изследователите анализирали древни следи от стъпки, оставени на обекта Лаеголи в Танзания. Като сравняват дълбочината на следа, оставена от пръстите на крака, с онази на следа, оставена от петата, учените могат да създадат модел на предвижването на центъра на тежестта по време на ходенето. Анализът, който бе представен на конференция по експериментална биология в Сан Диего, сочи, че хоминидите ходели по-изправени, отколкото се смяташе досега. По-изправената им стойка им позволявала да изминат по-големи разстояния, докато търсят храна, и да изразходват по-малко енергия за целта.", "date": "2018.04.29", "title": "Хоминидите ходели изправени още преди 3,6 млн. години"}
{"url": "http://clubz.bg/67242-ruskite_podvodnici_syzdavat_griji_na_sasht", "text": "Капитан Йон Гуднасон кротко се усмихва, спомняйки си за неочакваното обаждане на Вашингтон през май 2014 година.  Оказало се, че американците отново искали да възстановят присъствието си на исландското военно летище Кефлавик - осем години след като се изтеглили оттам. В годините на Студената война там е имало три хиляди американски военни. От Исландия САЩ искали да държат под око Съветския съюз. И най-вече съветските подводници в региона. След края на Студената война обаче американците преценили, че подобно нещо вече е излишно. През 2006 година те се изтеглили. Тогава било решено, че руските подводници вече не представляват заплаха. Сега Исландия отново играе важна роля - както за САЩ, така и за НАТО. Миналата година американският Конгрес отпусна 14,4 млн. долара за връщането на американците във военната база Кефлавик. Агресивният военен подход на Русия от анексирането на Крим насам се забелязва и под вода - факт, който буди тревога в САЩ. Според Тордарсон, през 2014 година американците са използвали базата в Исландия за наблюдение на подводници общо 20 дни, а през 2017 година - общо 150 дни. Северна Европа обаче придобива важно стратегическо значение не само за САЩ. Генералният секретар на Алианса Йенс Столтенберг потвърждава, че в Атлантическия океан има засилен трафик на подводници - както никога досега от края на Студената война насам. В тази връзка един от говорителите на НАТО дори определя подобряването на възможностите за борба с подводниците като върховен приоритет за пакта. Дълго време това го можеха единствено САЩ и Великобритания, припомня експертът. Той се опасява, че възроденият руски подводен флот е в състояние да изстрелва крилати ракети с дълъг обсег на действие срещу цели в Северна Европа. Притеснения изпитва и Тор Магнусон, но от съвсем друго естество: исландският активист и многократен кандидат за президент се тревожи, че американското присъствие в Кефлавик може да доведе до военна ескалация с Русия. А военното летище превръща Исландия в потенциална мишена. Магнусон обвинява правителството в Рейкявик, че държи в тайна плановете по отношение на въпросната военна база.  Външният министър Тордарсон уверява, че няма опасност за Исландия. И добавя: \"В един идеален свят изобщо не бихме имали нужда от никакви военни. Но днес не живеем в такъв (идеален) свят.\"", "date": "2018.04.29", "title": "Руските подводници създават грижи на САЩ"}
{"url": "http://clubz.bg/67243-kim_zatvarq_qdreniq_poligon_prez_maj", "text": "Северна Корея затваря опитното си ядрено поле през май, обяви президентството на Южна Корея, предаде Би Би Си. Прекратяването на дейността на тайното градче ще бъде направено публично на церемония, в която ще участват като наблюдатели и експерти от Южна Корея и САЩ. Ким и Мун пресякоха границите (ВИДЕО+СНИМКИ) На историческата си среща в петък лидерите на Севера и Юга - Ким Чен Ун и Мун Дже Ин, се разбраха да превърнат Корейския полуостров в зона, свободна от ядрено оръжие. Северна Корея скоро ще си смени и часовото време. Сега той е с разлика от половин час с Южна Корея. Часовата зона ще бъде върната в нормалните си граници и Пхенян и Сеул ще имат едно и също време, се посочва в съобщение на президентската канцелария на Мун. Ким обяви: Спираме опитите с ракети, затваряме ядрения полигон По-рано американският президент Доналд Тръмп отново коментира, че ще се срещне с Ким Чен Ун в рамките на до три-четири седмици. Той увери, че подготовката за разговорите върви много ползотворно. Ким обяви: Спираме опитите с ракети, затваряме ядрения полигон", "date": "2018.04.29", "title": "Ким затваря ядрения полигон през май"}
