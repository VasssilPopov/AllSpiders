{"url": "https://clubz.bg/89551-urok_po_ispanski_za_ludogorec", "text": "\"Лудогорец\" загуби от \"Еспаньол\" с 0:1 в третия кръг на Лига Европа. Това е първо поражение за единствения български представител в групите на евротурнирите. Шампионът ни отстъпи първото място в гр. Н на испанския отбор, който събра 7 точки, а \"Лудогорец\" има шест. Станислав Генчев записа първа загуба начело на тима от Разград. Предпоследният в Ла Лига се оказа твърде силен за \"Лудогорец\", макар и дошъл в България без някои от най-добрите си футболисти. Други пък останаха на скамейката. Виктор Кампусано вкара в 13-ата минута. Нататък \"орлите\" бяха много затруднени от активната \"висока\" преса на гостите - типична за почти всички испански отбори.  Играчите на \"Еспаньол\" отнемаха топката още в половината на своте съперници и организираха опасни акции. На отсрещната врата Лопес нямаше работа. По-интересно пред него стана в края на полувремето, когато тимът на Генчев все пак успя да го застраши при статични положения. Пролича отсъствието на контузения Клаудиу Кешеру.  След почивката \"Лудогорец\" опита да заиграе по-бързо, по-активно по фланговете и да изнесе играта напред. Получаваше се по-добре, отколкото през първата част, но не достатъчно, за да се стигне до чисти голови възможности. Поне до средата на второто полувреме. В 71-ата минута Антон Недялков все пак успя да пробие защитата на каталунския тим отляво и отправи удар, но вън от рамката. Това бе най-добрият шанс на домакините до момента. В 79-ата Мавис Чибота имаше подобна ситуация. В тези минути \"Лудогорец\" все пак успя да притисне \"Еспаньол\". Получи статични положения - но само толкова. В 88-ата капитанът на испанския отбор Хави Лопес беше изгонен заради втори жълт картон - и двата бяха заработенни за броени минути. Финалният натиск на \"Лудогорец\" не доведе до нищо. В другия мач от групата \"Ференцварош\" победи ЦСКА (Москва) с 1:0 в руската столица и вече е с 4 точки. ЦСКА е с нулев актив. След две седмици домакинствата от днес се обръщат - \"Лудогорец\" гостува в каталунската столица.", "date": "2019.10.24", "title": "Урок по испански за \"Лудогорец\""}
{"url": "https://clubz.bg/89549-kzk_zabrani_i_na_evrohold_da_kupi_chez_v_bylgariq", "text": "Комисия за защита на конкуренцията (КЗК) забрани концентрацията между предприятия, която ще се осъществи чрез придобиване на непряк едноличен контрол от страна на „Еврохолд България“ АД върху предприятията на ЧЕЗ в България. Това съобщи днес антимонополният орган. Това е вторият опит за продажба на ЧЕЗ, който КЗК спира - преди това същото се случи и с кандидат-купувачите от \"Инерком\" на Гинка Върбакова.  за българския бизнес на ЧЕЗ.  Решението е бързо и на фона на изпратените допълнително огромен масив от документи от страна на \"Еврохолд\", които се опитаха така да докажат, че имат право на покупката.  \"Еврохолд\" внесе в КЗК допълнително документи за купуването на ЧЕЗ Денят, в който КЗК обяви, че започва задълбочената проверка, беше същият, в който  Основният аргумент на КЗК е, че купувачът, който е собственик на \"Евроинс\", предлага застраховки на \"ЧЕЗ Трейд\", който търгува на енергийната борса. . В становищата на нито едно от първите три ведомства не можем да открием някакви препоръки, които да казват, че сделката трябва да бъде спряна.   Оттам са посочили пред КЗК, че и    засяга трикратен отказ на Гръцката централна банка да разреши на застрахователна компания от холдинга да закупи гръцката Credit Agricole, действаща в областта на животозастраховането.   се посочва, че през 2018 г. дъщерното дружество на Еврохолд „Евроинс Румъния“ заедно с още осем компании са глобени със сума над 50 млн. евро за установено от Румънския антимонополен орган за нарушение на националните и европейски антитръстови правила. След като отбелязват, че енергийната сигурност е част от националната сигурност на цялата страна, от ДАНС правят следната препоръка: П От важно значение според ДАНС е недопускането на деструктивно въздействие върху елементи от енергийната система, при евентуална смяна на собствеността на дружествата на ЧЕЗ в България, както и промяна във функциите и дейността на дружества - обект по сделката. В тази връзка се посочва, че същите следва да продължат да изпълняват дейността си в съответствие с издадените им лицензии, по отношение на които Комисията за енергийно и водно регулиране (КЕВР) извършва контрол. Освен това Комисията не е повярвала на обещанието, че застрахователните дружества от групата на \"Еврохолд\" няма да разработват и няма да продават застрахователни продукти, насочени към търговците на електрическа енергия вБългария . \"Еврохолд\" ще налее 270 млн. лв. в ЧЕЗ до 2020 г. Решението може да бъде обжалвано в 14-дневен срок. По същество може да се приеме, че  , защото бързото производство на антимонополния орган може и да е нарушило буквата на закона. В закона за защита на конкуренцията е записано, че когато КЗК предприеме задълбочен анализ на конкретна сделка, всяко заинтересовано лице може да представи информация или становище относно ефекта на концентрация върху конкуренцията на съответния пазар в 30 дневен срок. Очевидно - този срок още не е изтекъл. Отговорът на компанията-купувач е повече от ироничен и ясно показва мнението на борда на директорите за решението на КЗК. Освен това, продължават от компанията, решението на КЗК несъмнено допринася за това всеки настоящ или бъдещ инвеститор в българската икономика (купувач или продавач) да има необходимото доверие в българския регулатор и по този начин да има пълна прогнозируемост на инвестиционните си планове. Това е втори отказ на Комисията за защита на конкуренцията за продажба на активите на ЧЕЗ в България. Предишният желаещ - \"Инерком\", на вече добре известната Гинка Върбакова, води дълга битка, но в крайна сметка не можа да придобие дружеството. Предварителният контракт с \"Инерком\" бе подписан през февруари 2018 г., но предизвика мащабен политически скандал. Парламентът разследва сделката със специална анкетна комисия по настояване на опозицията. Държавата дори говореше за вариант да участва, но впоследствие се отказа. Последваха решения на КЗК, които забраняват сделката - първо с мотив, че ще доведе до концентрация на пазара заради това, че компании на Върбакова се занимават и с производство на енергия от фотоволтаици. Въпреки че Върбакова излезе от въпросните дружества, антимонополният орган отново отказа да придвижи преписката и да одобри продажбата. \"Еврохолд\" опитала да купи \"Инерком\" на Гинка Върбакова за сделката за ЧЕЗ Казусът закономерно отиде в съда - след жалби и от \"Инерком\" , и от централата на ЧЕЗ в Прага. Делото е насрочено за 14 май. Преди да дочакат решение от съда обаче, от ЧЕЗ в Прага се отказаха. Пълния текст на решението на КЗК за забрана \"Еврохолд\" да придобие електроразпределителното дружество, което чешката държава се опитва да продаде - вижте  \"Еврохолд\" ще налее 270 млн. лв. в ЧЕЗ до 2020 г. \"Еврохолд\" опитала да купи \"Инерком\" на Гинка Върбакова за сделката за ЧЕЗ", "date": "2019.10.24", "title": "КЗК забрани и на \"Еврохолд\" да купи ЧЕЗ в България"}
{"url": "https://clubz.bg/89546-video_pokaza_agitaciq_na_turski_i_v_polza_na_gerb_v_plovdiv", "text": "Видео от предизборна среща, организирана в полза на ГЕРБ в Пловдив, както е видно от плакатите и знамената, показваща агитация на турски език, се разпространява в YouTube и местни медии. Клип от срещата в ромската махала \"Столипиново\" е публикуван и в \"Пловдив-прес\": В по-късен момент на сбирката се появява и кандидатът за кмет на града от партията Здравко Димитров. От разпространените кадри не се вижда той да присъства по време на говоренето на чужд език. Втори клип показва, че неговото представяне е на български.  Ограничението за агитация на език, различен от българския стои в Изборния кодекс благодарение най-вече на партиите, определящи се като патриотични в парламента, както и на ГЕРБ. Нарушителите подлежат на глоба. ДПС от години настоява за промяна в изборните правила - като се допуска говорене на майчин език при осигурен превод на български. Всеки път, когато тази поправка бъде предложена, бива и отхвърлена, въпреки че препоръката и на Венецианската комисия, и на ОССЕ в различни доклади за България е забраната да отпадне.  Макар че в парламента подкрепят ограниченията обаче, явно по време на местна кампания партиите имат други виждания. Заради агитацията на чужд език вече има сигнал в ОИК-Пловдив срещу ГЕРБ, твърдят местни медии. В сайта на изборната комисия подобен сигнал или решение по такъв все още няма. Агитация на турски в Пещера в полза на кандидат от... коалиция на ВМРО", "date": "2019.10.24", "title": "Видео показа агитация на турски и в полза на ГЕРБ в Пловдив"}
{"url": "https://clubz.bg/89548-ep_reformata_na_es_ne_trqbva_da_prechi_na_pokanata_za_skopie_i_tirana", "text": "Това се казва в приета днес   на Европарламента. Тя бе одобрена с 412 гласа „за“, 136 „против“ и 30 „въздържали се“. Резолюцията бе предшествана от разгорещен дебат снощи в пленарната зала в Страсбург. Като аргументи „за“ и „против“ в него освен славянството и исляма бяха използвани също древна мраморна плоча, империализмът, футболът, та чак до въпроса дали в Северна Македония вече ще се строят само къщи с плоски покриви. Макрон предложи за комисар бивш министър на икономиката И Скопие, и Тирана отговарят на изискванията на ЕС за започване на преговори, смятат евродепутатите. Те изразяват своето дълбоко разочарование от провала на Европейския съвет миналата седмица. Разочарованието е най-вече заради блокирането от страна на Франция, Дания и Нидерландия на решението. Според евродепутатите непостигането на решение от лидерите на ЕС е стратегическа грешка, която има отрицателно въздействие върху доверието в Съюза. Случилото се изпраща отрицателно послание към други евентуални кандидати. Реформата на процеса на разширяване, за която пледират някои страни, не следва да пречи на Албания и Северна Македония, които вече са изпълнили изискванията, да бъдат оценявани въз основа на собствените им заслуги и на обективни критерии, а не съгласно вътрешния политически дневен ред в други държави, се казва още в резолюцията. ЕС пак не определи дата за преговори със Скопие и Тирана Депутатите призовават страните от ЕС да подходят отговорно към Албания и Северна Македония и да вземат единодушно положително решение на следващата си среща. Всички 10 български евродепутати, участвали в гласуването, са подкрепили резолюцията, установи проверка на Клуб Z в  . Останалите 7 наши представители не са взели участие във вота. ЕС пак не определи дата за преговори със Скопие и Тирана", "date": "2019.10.24", "title": "ЕП: Реформата на ЕС не трябва да пречи на поканата за Скопие и Тирана"}
{"url": "https://clubz.bg/89536-panov_kym_geshev_medijni_publikacii_narushavat_vashiq_emocionalen_balans", "text": "Очаквано, въпросите на председателя на ВКС Лозан Панов към Иван Гешев бяха едни от чаканите в процедурата по изслушване във ВСС днес. Панов първо се обърна към него, че   - по повод саркастичните отговори на Гешев на НПО-та и на членове на Съвета, които не са от монолитното мнозинство. По  Панов го попита за \"логистиката на БНБ\", която самият Гешев спомена. И по-конкретно: хора от регулаторните органи привлечени ли са по делото и в някакво качество,  Гешев започна, че: И тук безпрецедентно в отговора вместо запитания, се намеси Сотир Цацаров: Гешев: След което той напомни, че подсъдми по КТБ са тогавашният подуправител на БНБ, и ръководител на екип по надзора на кредитните институции. Вторият въпрос на Панов бе - че Гешев заяви днес, че изпитва  и т.н. Той даде пример, че вчера един сайт и в Бивол са пуснали компроматни статии. И това му бил критерият. Третият въпрос на Панов бе: След въпросите на Лозан Панов самоотвержено се намеси министър Данаил Кирилов с думите към Гешев: А по-късно председателят на ВКС отново се включи, но се прикачи към въпрос на Олга Кепрелска. Той попита: Така и не се стигна до отговор обаче. Гешев: Мислех, че Панов има фиксация върху г-н Цацаров, а сега мисля, че има върху длъжността на главния прокурор По-рано в неподражаемия си стил Иван Гешев сътвори няколко  , докато отговаряше на въпроси по време на изслушването си за главен прокурор. Гешев: Политико-икономически кръгове опитват да ми казват какво да мисля (РЕЧ) На въпрос   какви са отношенията на жената, с която живее, с предприемача Александър Ваклин: *** За имуществото на жена му: Орлов мост: блокадата на протестиращите срещу Гешев остава (СНИМКИ, ВИДЕО)  *** Така Иван Гешев отговори на един от над 100-те въпроса на НПО. Доста от тях се припокриват и този е един от тях - защо Делян Пеевски изобщо не е в обхвата на делото КТБ поне като свидетел. Заради питащите го НПО той каза, че  , Но нали НПО-тата били \"към един и същ политко- икономически медиен кръг\". *** Относно намесата на прокуратурата в много странични от накаателната дейност работи: *** На въпрос за изказването му, че борбата за главен прокурор ще е \"кална и мръсна\": *** За критиците на съдебната система и в частност на прокуратурата: ***  За това - имало ли е нечовешко и унизително третиране на Десислава Иванчева и Биляна Петрова при ареста: За изнасянето на имена и лични данни още преди обвинението по КТБ: *** За изнасянето на данни от досъдебно производство (например това срещу \"ТАД груп\", б.р.): За това колко да е открита прокуратурата: *** За това какво мисли за срещата на Сотир Цацаров с издателя Сашо Дончев в ЦУМ: *** На въпрос - прокурорите не внасят ли само обвинителни актове, които ще спечелят, а не които са в защита на обществения интерес: *** На въпрос на Олга Керелска какво е обърнало мнението му, след като обеща 99.9 % че няма да се кандидатира: За забележките, че сред невижданата повсеместна подкерпа има подписани чистачки и шофьори: И пак от Олга Керелска - мисли ли, че всички, които протестират срещу него, са политически манипулирани: Гешев: Политико-икономически кръгове опитват да ми казват какво да мисля (РЕЧ) Орлов мост: блокадата на протестиращите срещу Гешев остава (СНИМКИ, ВИДЕО)", "date": "2019.10.24", "title": "Панов към Гешев: Медийни публикации нарушават вашия емоционален баланс"}
{"url": "https://clubz.bg/89534-republikanci_provalqt_izslushvane_sreshtu_trymp_v_stil_%E2%80%9Cvolen_siderov%E2%80%9D", "text": "Стилът на политическо поведение на лидера на партия “Атака” Волен Сидеров намери последователи и на Капитолийския хълм във Вашингтон. Републикански конгресмени провалиха изслушване в закрито заседание на членове на три комисии към Камарата на общините, което би могло да се окаже във вреда на президента Доналд Тръмп. Той е обект на процедура за отстраняване от длъжност. Двадесетина републикански представители нахлуха в залата с крясъци и викове и провалиха заседанието. Беше повикана Капитолийската полиция, за да въдвори ред. Някои от републиканските конгресмени носели мобилни телефони, въпреки че в залата със строг режим за сигурност са забранени всякакви електронни устройства, предаде Ройтерс. Републиканците твърдят, че правилата на изслушванията, определени от доминираната от демократите Камара на представителите, не са справедливи, включително заради закритите заседания, на които се изслушват свидетели. Законът позволява на Камарата да определя правилата на анкетите, които води.  Целта на сегашната е да установи дали Тръмп е оказвал политически натиск върху Киев да започне криминално разследване срещу главния демократически претендент за президентския пост на изборите догодина Джо Байдън и срещу неговия син Хънтър Байдън. Днес комисията трябваше да изслуша Лора Купър, най-старшата представителка на Пентагона в Украйна. В показания пред конгресмените във вторник Уилям Тейлър, най-висшият US дипломат в Украйна, каза, че Тръмп е поставил планирана $391 млн. американска военна помощ за Украйна в зависимост от това дали нейният президент Володимир Зеленски ще нареди споменатите разследвания. Международните медии нарекоха свидетелствата на Тейлър “бомбени”.  Хънтър Байдън е заемал неплатен пост в борда на украинската енергийна компания “Бурисма”. Той отрича да е извършвал там нещо незаконно. Изслушванията могат да доведат до това Камарата да представи на контролирания от републиканците Сенат обвинения срещу Тръмп, който да започне процес за отстраняването на президента от длъжност.  Републиканските сенатори за момента показват “малък апетит” за това, коментира Ройтерс.", "date": "2019.10.24", "title": "Републиканци провалят изслушване срещу Тръмп в стил “Волен Сидеров”"}
{"url": "https://clubz.bg/89550-%E2%80%9Edemokratichna_bylgariq%E2%80%9C_se_izvini_na_evrejskata_obshtnost", "text": "Лидери на „Демократична България“ се срещнаха днес с представители на Централния израилтянски духовен съвет и организацията на евреите „Шалом“, за да се извинят за „дълбоко неуместната фраза, използвана от нашия колега Тома Белев и за засенатите от този инцидент чувства“. Атанас Атанасов, Христо Иванов и Борислав Сандов се срещнаха по тяхно искане с председателката на съвета София Коен и с председателя на „Шалом“ доц. д-р Александър Оскар. Преди два дни еврейски организации реагираха срещу изказвания на кандидата за кмет на София от ВМРО Ангел Джамбазки и кандидата за общински съветник от ДБ в столицата Тома Белев. Еврейски организации срещу изказвания на Джамбазки и Тома Белев Първият защити „достойния генерал Луков“, а вторият написа във фейсбук по повод коментар за възможно поскъпване на самолетните билети: \"Най-евтино са пътували евреите в конските вагони - напълно безплатно.\" Белев се извини за думите си. На срещата бяха обсъдени широк кръг въпроси, свързани със общата история и бъдеще и споделяните от нас каузи в областта на борбата с предразсъдъците, езика на омразата, защитата правата на човека и утвърждаване на култура на толерантност и ценене на разнообразието у нас. Беше постигнато съгласие за провеждане на среща между „Шалом“ и избраните с листата на „Демократична България“ общински съветници в София за уточняване на конкретни общи приоритети за сътрудничество.", "date": "2019.10.24", "title": "„Демократична България“ се извини на еврейската общност"}
{"url": "https://clubz.bg/89540-radev_bylgariq_e_otkrita_za_aktivno_partnorstvo_s_qponiq", "text": "България е открита за много по-активно икономическо и инвестиционно партньорство с Япония, заяви президентът Румен Радев днес на среща с министър-председателя Шиндзо Абе. Срещата се проведе в рамките на посещението на българския държавен глава в Токио за участие в интронизацията на император Нарухито, съобщи прессекретариатът на президента. Успешните примери на сътрудничеството между български и японски компании в автомобилната индустрия, енергетиката и производството на храни трябва да бъдат използвани като модел за последващо разширяване на японските инвестиции в България, посочи Румен Радев. Президентът припомни силните традиции на страната ни в производството на автомобилни части и развитието на информационните технологии. Премиерът Абе подчерта високата оценка, която японските автомобилни компании дават за доставките на  автомобилни компоненти и части от България и добави, че Япония проявява интерес към още по-тясно сътрудничество в тази област. Като конкурентни предимства на България държавният глава открои  стратегическото разположение, висококвалифицираните работници и най-доброто съотношение между цена и качество в Европейския съюз. Президентът открои силното културно присъствие на Япония у нас, както и увеличаващия се интерес към изучаването на японски език сред българските ученици и студенти. \n\t  \n\tРумен Радев и Шиндзо Абе обсъдиха и теми от международния дневен ред, европейската интеграция на държавите от Западните Балкани, потенциални рискове пред глобалната сигурност и други.", "date": "2019.10.24", "title": "Радев: България е открита за активно партньорство с Япония"}
{"url": "https://clubz.bg/89542-evrodeputatite_iskat_sankcii_sreshtu_turciq_zaradi_siriq", "text": "Евродепутатите призоваха днес Съвета на ЕС да въведе пакет от целеви санкции и визови забрани за турски длъжностни лица, отговорни за нарушения на правата на човека, както и да обмисли приемането на целенасочени икономически мерки срещу Турция. Причина е военната операция на Анкара в Североизточна Сирия. Сделката на Путин и Ердоган: Ще патрулират съвместно в Сирия (ВИДЕО) Призивът се съдържа в  , приета на пленарна сесия на Европарламента в Страсбург. Гласуването този път не бе поименно. Депутатите предлагат също така да се разгледа суспендирането на търговските преференции по споразумението за селскостопански продукти и като крайна мярка -  суспендирането на митническия съюз между ЕС и Турция. По време на дебата вчера българският евродепутат Андрей Слабакв от ВМРО и групата на Европейските консерватори и реформисти (ЕКР) предложи да се обсъди тотално икономическо ембарго срещу Анкара, така че „една карфица да не излиза оттам“. Дебати в ЕП: Ембарго, за да не излезе и една карфица от Турция Едностранната интервенция на аскера бе осъдена, а Турция бе призована да изтегли всичките си военни сили от Сирия. Евродепутатите предупредиха, че намесата е сериозно нарушение на международното право, което подкопава стабилността и сигурността в региона като цяло. Най-малко 300 000 души са били принудени да напуснат домовете си от началото на операцията, изтъкнаха депутатите, като се позоваха на източници на ООН. Те поискаха установяването на зона за сигурност под ръководството на ООН в северна Сирия. Членовете на ЕП отхвърлиха турските планове за установяването на т. нар. зона на безопасност по североизточната граница на Сирия. Опеасенията им са, че между САЩ и Турция за временно прекратяване на огъня може да узакони турската окупация на „безопасната зона“. Парламентът изрази солидарност с кюрдския народ и изтъкна ключовата роля на кюрдските въоръжени сили и особено тази на жените, в борбата срещу „Ислямска държава“. Евродепутатите са обезпокоени от сведенията за стотиците избягали джихадисти от лагерите в северна Сирия в разгара на турската офанзива. Това засилва риска от възраждане на терористичната групировка. ЕП обвини турския президент Реджеп Ердоган в изнудване на ЕС. Това става чрез бежанците, които турският президент е превърнал в свое оръжие. Дебати в ЕП: Ембарго, за да не излезе и една карфица от Турция", "date": "2019.10.24", "title": "Евродепутатите искат санкции срещу Турция заради Сирия"}
{"url": "https://clubz.bg/89532-kitaj_priema_pyrvoto_svetovno_klubno_pyrvenstvo_s_24_otbora", "text": "Китай ще приеме първото голямо Световно клубно първенство през 2021 г., съобщи ФИФА. Надпреварата беше одобрена през март. Тя ще включва 24-те най-силни отбора на планетата - осем от Европа, шест от Южна Америка, по три от Африка, Азия, Северна и Централна Америка и един от Океания. Точните дати не са официално обявени, знае се само, че турнирът ще е през юни. Не е ясно и как ще бъдат определени представителите на конфедерациите. Решението домакинството да се даде на Китай е взето на заседание на борда на ФИФА в Шанхай, където Инфантино даде брифинг. ФИФА одобри ново Световно, въпреки протестите от Европа През март Европейската клубна асоциация, обединяваща най-големите отбори на Стария континент, възропта срещу решението за въвеждане на турнира. Най-голямото оплакване беше, че не е питана. Имаше и директна заплаха за бойкот.  Инфантино отново заяви, че не се притеснява от неучастие на европейските грандове. В момента Световното клубно първенство се провежда с много по-малко тимове - само с шампионите на конфедерациите. Тази и следващата година турнирът ще протече по стария формат през декември - в Катар.", "date": "2019.10.24", "title": "Китай приема първото Световно клубно първенство с 24 отбора"}
{"url": "https://clubz.bg/89547-izbraha_ivan_geshev_za_glaven_prokuror_s_20_glasa_samo_chetirima_protiv", "text": "Малко след 20 ч  след 10-часово заседание Пленумът на ВСС избра Иван Гешев за нов главен прокурор на България. Това стана с 20 \"за\" - много повече от необходимите 17 гласа. Против бяха четирима - само Атанаска Дишева, Олга Керелска, Красимир Шекерджиев (и тримата върховни съдии от съдийската квота) и Лозан Панов. Очаквано изборът сблъска тежко във финалните изказвания Лозан Панов и Сотир Цацаров. Първо Панов дълго чете числа, най-вече, че обявените от Гешев 223 лица, които е вкарал в затвор, са за период от 10 години, те са били основно в Районна прокуратура и Софийска градска прокуратура. И още, че за 2011 г. седем акта на Гешев са били потвърдени, един отхвърлен и други - върнати. За 2012 шест акта са били потвърдени, 5 изцяло отменени и едно дело е върнато. До 22 юли 2013  г. - 3 акта са били потвърдени, липсват отменени, едно дело е върнато. Откакто Гешев е началник и работи с екипа по КТБ, той не участва в разпределението на преписките, изброи още Панов. Той донажежи ситуацията, като припомни изказване на Гешев, че \"... естествено, че искам доживотен затвор и разстрел, ама разстрелът не е предвиден в България.\" В отговор главният прокурор контраатакува Панов. Само двама души в залата - самият Цацаров и Георги Колев - помнели как станал изборът на Панов, каза главният прокурор и продължи с намеците: Той говори и нападна лично Христо Иванов, като каза, че се е провалил във всичко, с което са го натоварили неговите приятели - от чужбина и тук и че \"Иван Гешев е поредният негов провал\". И за да няма неясноти допълни: Той посочи враговете и като бройка: Преди това Гешев отговаряше на Олга Керелска с фрази като  или  с което видимо ядоса други дами - членове на съвета. Изборът на Гешев от ВСС за главен прокурор е факт. Сега на ход е президентът Румен Радев, който трябва да подпише указа. Засега държавният глава не е коментирал намеренията си. ", "date": "2019.10.24", "title": "Избраха Иван Гешев за главен прокурор с 20 гласа. Само четирима \"против\""}
{"url": "https://clubz.bg/89519-sofiq_ne_izpylnqva_kapitalovata_programa_s_blizo_200_mln_lv_godishno", "text": "Това заяви независимият кандидат за кмет на София Мая Манолова по време на срещата си с граждани от столичните квартали „Младост“ и „Витоша“. \"Не съм делила хората на леви и десни като омбудсман, няма да го направя и като кмет\" По думите й самата инвестиционна програма на Столичната община е 653 млн. лв. според планираното, но за 2018 г. например се изпълниха едва 446 млн. лв., тоест Общината не може да изпълни собствената си инвестиционна програма, а успява да усвои едва около 70% от нея. Гражданският кандидат за кмет на столицата допълни, че решението на проблема с недостатъчния брой места в детските градини е собствениците на частните терени, отредени за детски градини, да се обезщетят с други терени или със справедливи суми и подчерта, че са се разпродали огромно количество общински имоти, с които е можело да се обезщетят собствениците.", "date": "2019.10.24", "title": "София не изпълнява капиталовата програма с близо 200 млн. лв. годишно"}
{"url": "https://clubz.bg/89525-ispansko_selo_prie_kostite_na_franko", "text": "Тялото на Франсиско Франко беше ексхумирано днес от мавзолея в Долината на падналите, където беше положено след смъртта на диктатора преди повече от четири десетилетия, за да бъде погребано в малка семейна крипта северно от Мадрид, предадоха световните агенции. Телевизионни кадри показаха как членове на семейството изнасят ковчега след ексхумацията, която бе извършена при закрити врати. Ако някой турист се чуди защо едно тихо обикновено гробище край Мадрид изведнъж беше започнало да се нуждае от денонощна полицейска охрана, отговорът е прост: празно гробно място очакваше тленните останки на генерал Франсиско Франко, който 44 години след смъртта си се събра отново със съпругата си, пише Ариц Пара от Асошиейтед прес. Запазеното тяло на испанския диктатор беше превозено с хеликоптер до личния параклис на семейство Франко в гробищния парк \"Мингорубио\". Това е по-дискретно място в сравнение с Долината на падналите - помпозен мавзолей и базилика, построени от Франко, където той досега беше погребан. В криптата на параклиса беше отслужена меса в тесен кръг, на която присъстваха единствено 22 роднини на Франко и шепа официални лица. Временно управляващото левоцентристко правителство на премиера Педро Санчес беше планирало с педантична точност подробностите около ексхумирането на тленните останки и последващото им препогребване, така че всичко да бъде \"семпло, уважително и дискретно, но в същото време да се покаже ясно на света, че диктаторът вече не е положен в държавна гробница\", каза високопоставен съветник на Санчес, пожелал анонимност. Санчес поведе сложна съдебна и пиар битка, за да изпълни желанието на много хора в Испания, които смятат, че мавзолеят е оскърбление към жертвите му и накърнява образа на страната като модерна европейска държава. Санчес и социалистите горяха от желание да доведат ексхумацията докрай преди парламентарните избори в Испания на 10 ноември. Всички, които ще присъстваха на днешната литургия в тесен кръг, бяха претърсени за записващи устройства, за да се избегне всяко нещо, което би превърнало диктатора в мъченик. Ватикана против погребване на Франко в центъра на Мадрид В гробищния парк \"Мингорубио\" са погребани и други спорни политически фигури като диктатора от Доминиканската република Рафаел Трухильо. Тялото на Франко беше положено недалече от това на посочения от него за наследник Луис Кареро Бланко и на Карлос Ариас Наваро, който впоследствие поема управлението като последния премиер от времето на диктатурата, след като баските сепаратисти взривяват колата на Кареро Бланко. На 20 ноември 1975 г. Ариас Наваро обявява с треперещ глас новината за смъртта на Франко, телевизионна сцена, запечатала се в паметта на много испанци. \n\tВъпреки демократичния напредък на Испания оттогава Долината на падналите няма много аналози в Европа, където голяма част от следите от бившите авторитарни режими отдавна са заличени. Сгушен сред скалистите хълмове, огромният комплекс привлича както туристи, така и изпитващи носталгия към времето на ултракатолическия испански национализъм на Франко. Диктаторът почиваше, заобиколен от неподдържани гробове, повечето анонимни, в които са положени 34 000 души, умрели по време и след Испанската гражданска война (1936-1939 г.), изправила едни срещу други подкрепящите демократичното републиканско управление и разбунтувалите се националистически настроени военни, предвождани от Франко. Мавзолеят е смятан за оскърбление от левите партии и роднините на жертвите му. Комплексът, върху който се издига 152-метров гранитен кръст, виждащ се от километри, все още е обект от Националното културно наследство на Испания. Въпреки натиска на асоциациите на роднините и приетия по този повод през 2007 г. Закон за историческата памет още от войната и последвалите години на режима на Франко тленните останки на приблизително 100 000 души продължават да бъдат неидентифицирани и все още непогребани, често пъти намиращи се в безименни масови гробове. Пол Престън, историк от Лондонското училище по икономика, заяви, че сегашната стъпка е \"отдавна закъсняла\", защото подобен мемориален комплекс \"би бил немислим в Германия\". Автократът умира на 82-годишна възраст, надживявайки повечето от своите европейски еквиваленти, и \"под негово ръководство е осъществено голямо промиване на мозъците, наричано още социологически франкизъм\", заяви Престън. Освен че там почива съпругата на Франко, Кармен Поло, правителството избра гробището \"Мингорубио\", защото се намира в края на път, минаващ през поделения на армията и полицията, и е близо до двореца, който някога Франко наричал свой дом. Вадят костите на Франко от Долината на падналите Старите ловни терени в съседното село все още носят отпечатъка на диктатора, а и не са много местните жители, които възразяват срещу завръщането на своя стар съсед. Деветдесет и една годишната жена, чийто покоен съпруг е бил член на гвардията на Франко, се преместила в община Мингорубио през 60-те години, както направили много от работещите в двореца \"Ел Прадо\". Единственото нещо, което загатваше за предстоящото препогребване на Франко, бяха полицейските автомобили около гробището. Предпазливи полицейски служители проверяваха документите за самоличност на външните хора и фанатично следяха репортерите, които се движеха из гробището, а навън трениращи военни курсанти тичаха с пълно бойно снаряжение покрай преминаващи в същия момент велосипедисти, облечени в колоездачни трика. Малко по-надолу градинари подрязваха клонките на дръвчета. В местната кръчма 68-годишният Рамон Муньос заяви, че на повечето хора в общината не им се нрави това нежелано внимание, на което са станали обект заради завръщането на Франко. Вадят костите на Франко от Долината на падналите", "date": "2019.10.24", "title": "Испанско село прие костите на Франко"}
{"url": "https://clubz.bg/89527-makron_predloji_za_komisar_bivsh_ministyr_na_ikonomikata", "text": "Две седмици след отхвърлянето на Силви Гулар френският президент Еманюел Макрон предложи за еврокомисар 64-годишния Тиери Бретон, главен изпълнителен директор на технологичния гигант \"Атос\" и бивш министър на икономиката на Франция, съобщи Франс прес. Фон дер Лайен очаква трима кандидати за еврокомисари Президентът е предал кандидатурата на Бретон на Урсула фон дер Лайен, новоизбраната председателка на Европейската комисия, съобщи президентството. Ако бъде назначен, френският кандидат ще запази широките правомощия - включващи индустриалната политика, вътрешния пазар, информационните технологии, отбраната и Космоса - които се очакваше да получи Гулар. Бъдещата председателка на ЕК вече е одобрила избора на френския президент. Макрон и Фон дер Лайен са постигнали споразумение за избора след предварителна дискусия, подчертава френското президентство. Бретон беше икономически министър при президента Жак Ширак от 2005 година дo 2007 година и приватизира губещата телекомуникационна компания “Франс телеком” (France Telecom). В момента той оглавява технологичната многонационална компания “Атос” (Atos), където успя да удвои оборота до повече от €12 милиарда. Ако Бретон бъде одобрен след изслушване в Европейския парламент, ще заеме поста си не по-рано от 1 декември. Бившата евродепутатка Гулар подаде оставка през юни 2017 година, след като за кратко беше министър на отбраната на Франция, след като следовател я разпита в скандал с фиктивни назначения, включително на парламентарен сътрудник. Разследване по случая започна и службата на ЕС против измамите ОЛАФ. То продължава, но на Гулар не са повдигнати обвинения.  ", "date": "2019.10.24", "title": "Макрон предложи за комисар бивш министър на икономиката"}
{"url": "https://clubz.bg/89539-nasha_shahmatistka_shte_igrae_sreshtu_robot", "text": "Нургюл Салимова, една от най-добрите български шахматистки, ще се изправи срещу робота Chess player в неделя от 14 часа в столичния мол \"Сердика\". Chess Player е един от 15-те робота, които две седмици бяха част от специализирано изложение. Той може да се противопостави на трима опоненти едновременно и постоянно усъвършенства своите шахматни умения, като запомня ходовете на своите противници, казват организаторите на събитието.  Досега роботът не е играл срещу съперник от такъв ранг - Салимова е световна шампионка за девойки до 12 г. от 2015-а.  В нормалните партии той се настройва на първо ниво, а за двубоя с Нургюл Салимова ще бъде настроен на 20-о. Статистиката сочи, че роботите често побеждават, както се е случвало с имена като Гари Каспаров (през 1997 г.) и Владимир Крамник (2010 г). Нургюл Салимова ще кацне в София директно от Индия, където се състезава в турнир, организиран от Световната шахматна федерация. ", "date": "2019.10.24", "title": "Наша шахматистка ще играе срещу робот"}
{"url": "https://clubz.bg/89538-mechtaq_edinstveno_za_tova_da_opakovam_izcqlo_triumfalnata_arka", "text": "Кристо е прочут със своите зрелищни „опаковъчни\" акции. Когато се намира в творческа фаза, Кристо не си пада по обилните трапези, пише агенция ДПА. Кристо ще опакова Триумфалната арка в Париж В момента Кристо има много работа. 25 години след сензационното опаковане на Райхстага в Берлин сега е ред на Триумфалната арка в Париж. Кристо и съпругата му Жан-Клод, която почина през 2019 г., още преди 50 години замислят да опаковат тази най-прочута парижка забележителност. Проектът обаче беше одобрен едва сега – и то за много кратък срок. Кристо признава, че вече бил изгубил надежда. Творецът възнамерява да забули Триумфалната арка с 25 хиляди квадратни метра сребристо-син плат и да представи творбата си пред публиката в периода 29 септември – 4 октомври 2020 година. Агенция ДПА припомня, че Кристо е роден през 1935 година в България, където започва да следва изобразително изкуство, а през 1956 година бяга от страната през Виена на Запад. През 1958 година от Швейцария той се прехвърля в Париж, където се запознава с бъдещата си съпруга Жан-Клод. Начаса усетил, че това е жената на неговия живот, признава Кристо. Двамата заедно осъществиха редица проекти, припомня ДПА.", "date": "2019.10.24", "title": "\"Мечтая единствено за това: да опаковам изцяло Триумфалната арка\""}
{"url": "https://clubz.bg/89544-mnogo_si_qk_be_djendyrche_video", "text": "Противно на звученето им, тези думи не са възхищение или опит за свалка. Вместо това издателят на ПИК - Недялко Недялков - агресивно се бута в лицето на гражданин, който го снима на протеста в защита на Иван Гешев. От рано сутринта днес Недялков, кохортата му подчинени от жълтокафявия сайт ПИК и едри момчета с дебели вратове застанаха пред вратите на Висшия съдебен съвет в защита на единствения кандидат за главен прокурор. Гешев днес представя визията си пред Пленума на ВСС, след което кандидатурата му ще бъде гласувана. Зад камерата е Николай Стайков, журналист, един от учредителите на Антикорупционния фонд и Протестна мрежа. Според очевидци, той не е правил нищо друго, освен да снима протеста. Миналата година Стайков осъди ПИК за клевета. Николай Стайков: Осъдихме някой си Недялко Недялков и \"Пик\" Вижте пълното видео тук:  ", "date": "2019.10.24", "title": "\"Много си як бе, джендърче\" (ВИДЕО)"}
{"url": "https://clubz.bg/89528-veliko_tyrnovo_ot_cvetanovgrad_do_koj_reshava_problemite_po_telefona_s_premiera", "text": "\"Цветановград ли е Велико Търново? Управлява ли се град с \"един телефонен разговор до премиера\"? Защо при всеки дъжд улиците се превръщат в реки и има ли и в старата столица тема \"ремонт на ремонта\", както в София?  Това бяха част от темите на дебата между основните кандидати за кмет на Велико Търново, проведен тази сутрин в ефира на бТВ. В спора влязоха досегашният кмет и кандидат за нов мандат Даниел Панов от ГЕРБ, Весела Лечева от БСП за България, депутатът и претендент - Милен Михов от ВМРО и кандидатът на \"Демократична България\" Калоян Янков.  Ето какво каза всеки от тях във встъпителните си думи: Последва първият въпрос - към кмет Панов - а именно защо опонентите му наричат Търново \"Цветановград\" - на името на бившия вече зам.-председател на ГЕРБ Цветан Цветанов, който години наред бе избиран за депутат от района. Панов отвърна:  И отрече Цветанов да продължава да има влияние. Лечева на свой ред веднага поиска пример за голям проект, завършен в двата мандата на Панов. Веднага получи и отговор:  Летният театър, който не бил ремонтиран 38 години. И спортното училище, в което се учели 300 деца в 9 вида спорт. Размяната на реплики премина в това кой от двамата опоненти е имал възможност \"да решава проблемите на града\" с едно телефонно обаждане до премиера - Бойко Борисов или Сергей Станищев - според случая. Разговорът беше в стил: \"Вие защо не се обадихте\" - \"Не, вие защо не се обадихте...\" Намеси се Милен Михов от ВМРО: Калоян Янков от \"Демократична България\" пък обясни, че в Търново се управлява чрез обръч от фирми, които са фокусирани само върху усвояване на пари - от бюджета, от европрограми, но ако той самият стане кмет, ще прекъсне тези практики и в резултат ще се \"отвори още един бюджет, който ще отива за улици, училища...\" Последва репортаж за това как при всеки по-голям дъжд в града улиците се превръщат в реки - включително и на места, където са правени ремонти съвсем скоро. Изникна темата, която е актуална и в София - \"ремонт на ремонта\".  Панов обясни, че наистина има проблеми в определени участъци, затова има готов проект, по който ще бъде започната работа, свързан с канализационната и отводнителна система на града - по бул. \"България\". Процесът бил постоянно в действие. Камен Михов пък обяви кои точно две шахти трябва да бъдат изчистени, за да се започне решаване на проблема \"още в 12 ч на първия ден\", ако той бъде избран за кмет.  Последва темата за крайните квартали, където хората се оплакват от дупки по улиците... или дори липса на настилка.  И отново - некачествени ремонти. В случая в квартал \"Варуша\", където няма и транспорт, въпреки че такъв е бил обещан преди предишните избори. Лечева получи въпрос за чистотата, но отговори как тя за един мандат ще се справи с тротоарите, с оргаизацията на движението, паркирането, трафика.  Михов заяви, че един от най-големите проблеми на общината е начина на изпълнение и контрол на обществените поръчки.  Янков пък говори за \"провал в опазването на културното наследство\" на Търново, за което общината не се грижи. И припомни, че в града има с 30% по-малко паметници на културата в сравнение със София, но столицата е 20 пъти по-голяма. По думите му общината се оправдава за липсата на грижа за тези паметници с това, че нямало еврофинансиране, а и собствеността била на много хора, нямало и опис. Камен Михов пък напомни, че устройственият план на града е от 50-те години на миналия век и оттам започват голяма част от проблемите.  Панов получи въпрос от граждани кога ще си направи приемен ден. Той отвърна, че дори мобилният му номер е в сайта на общината и е всеки ден сред хората.  Весела Лечева беше попитана дали ще напусне парламента, ако не спечели кметския вот, защото е водач и на листата за общински съветници. Тя отвърна, че въпросът бил лесен - щяла да спечели изборите. ", "date": "2019.10.24", "title": "Велико Търново: От Цветановград до кой решава проблемите по телефона с премиера..."}
{"url": "https://clubz.bg/89535-tyrsqt_se_svideteli_shofor_ubi_velosipedist_v_sofiq_i_izbqga", "text": "Неизвестен шофьор е блъснал велосипедист на столичния булевард \"Рожен\" в понеделник. Днес пострадалият почина. Полицията издирва свидетели на случилото се. Произшествието е станало на  , близо до кръстовището с ул. \"Петър Панайотов\". Другият участник в инцидента е избягал без да уведоми органите на МВР, съобщава СДВР. От столичната полиция апелират хората, станали свидетели на инцидента или разполагащи с информация за водача или за автомобила, да подадат сигнал на тел.: 112, 02/982 0516 и 02/982 0069. Анонимността им е гарантирана.", "date": "2019.10.24", "title": "Търсят се свидетели: шофьор уби велосипедист в София и избяга"}
{"url": "https://clubz.bg/89529-policiqta_vzeli_sme_syvsem_normalni_merki_za_sigurnost_video", "text": "От столичната полиция отрекоха да са вземали извънредни мерки за сигурност, въпреки че около ВСС от сутринта има внушително струпване на полиция и жандармерия, а достъпът на протестиращите против избора на Иван Гешев за главен прокурор беше ограничен. В същото време подкрепящите го бяха допускани пред самата сграда. Орлов мост: блокадата на протестиращите срещу Гешев остава (СНИМКИ, ВИДЕО) Той повтори, че първи от \"Пик\" са подали заявление за протест - на 27 септември. На 9 октомври е постъпило друго заявление от \"Боец\". На ГД \"Боец\" било препоръчано да идат пред Съдебната палата. Оттам не са се съгласили и сега са преградили Орлов мост нерегламентирано, разясни още той. Според него мерките за охрана си били съвсем нормални. Такава била преценката на полицията. И той, и Антон Златанов, зам.-директор по Охранителна полиция, отказаха да отговорят на въпроса колко полицаи има за охрана на протестите пред ВСС около избора на главен прокурор.  От полицията обясниха, че работят и по сигнала за бомбата във ВСС.  В момента има две дами, които са задържани по време на протестите в столицата, коментира Хаджиев случая с междуличностен сблъсък на Орлов мост. Той поясни, че те са отведени в Първо районно. \"Преди около 40 минути имаше сигнал за сбиване. Там на място ще се изяснява ситуацията и евентуално причината за този физически сблъсък\", каза още ст. комисар Хаджиев.", "date": "2019.10.24", "title": "Полицията: Взели сме съвсем нормални мерки за сигурност (ВИДЕО)"}
{"url": "https://clubz.bg/89526-vsichki_39_umreli_v_kamiona_v_angliq_sa_kitajci", "text": "Всички умрели 39 души в камиона хладилник в Есекс са китайци, предаде Би Би Си.  Британската полиция продължава да разпитва северноирландския шофьор, в чийто камион вчера откри 39 трупа в индустриален парк югоизточно от Лондон. В същото време полицаи и агенти на Националната криминална агенция са претърсили две къщи в Северна Ирландия в търсене на връзки между 25-годишния Мо Робинсън, който е заподозрян в убийство, и организирани престъпни групи, предаде днес Би Би Си. Борисов: Ирландка е регистрирала камиона-ковчег у нас през 2017 г. Полицията в графство Есекс, където беше открит камионът, съобщи, че хладилното му ремарке е пристигнало половин час след полунощ местно време (2:30 часа българско) в сряда в Пърфлийт, пристанище в устието на р. Темза, с ферибот от Зеебрюге, Белгия. Влекачът, който е дошъл от Северна Ирландия, го е взел от Пърфлийт в 1:05 часа местно време (3:05 часа българско) и го е докарал в индустриалния парк “Уотърглейд” в Грейс в  1:30 часа местно време (3:30 българско). Източник на Клуб Z: Камионът с 39 трупа в Есекс е с варненска регистрация (КАРТА, СНИМКИ, ВИДЕО) Десет минути по-късно медицински екип открива труповете и вика полицията според нейните досегашни съобщения. Говорител на белгийската федерална прокуратура каза пред Би Би Си, че в момента тя не знае колко време ремаркето е било в Белгия. Заместник-директорката на полицията в Есекс Пипа Милс каза пред Би Би Си, че превозното средство е преместено на охранявана площадка, така че телата на 38 възрастни и един тийнейджър да могат да бъдат “взети, като се запази достойнството на жертвите”. Идентифицирането им ще отнеме много време, каза полицията в Есекс. Камионът е бил регистриран на името на фирмата на ирландска гражданка през юни 2017 година във Варна, веднага след това е напуснал България и повече не се е връщал в нея, съобщиха вчера българските власти. Температурата в ремаркето би могла да бъде минус 25 градуса Целзий, ако хладилната инсталация е била включена, казаха вчера пред британските и ирландските медии специалисти от бранша. Източник на Клуб Z: Камионът с 39 трупа в Есекс е с варненска регистрация (КАРТА, СНИМКИ, ВИДЕО)", "date": "2019.10.24", "title": "Всички 39 умрели в камиона в Англия са китайци"}
{"url": "https://clubz.bg/89520-orlov_most_blokadata_na_protestirashtite_sreshtu_geshev_ostava_snimki_video", "text": "Блокадата на Орлов мост остава. Протести ще има всеки ден.  Това обявиха протестиращите срещу избора на Иван Гешев за главен прокурор, след като след 20 часа в четвъртък стана ясен резултатът от гласуването на ВСС.  Избраха Иван Гешев за главен прокурор с 20 гласа. Само четирима \"против\" Ключовото за трафика в София кръстовище беше блокирано още сутринта. Преди това демонстрантите не бяха допуснати от полицията в близост до сградата на ВСС и останаха изтласкани в съседни улици. Обяснението от СДВР беше, че организаторите на контрапротеста в подкрепа на Гешев са заявили по-рано своите намерения от \"Боец\", а две подобни мероприятия не могат да бъдат допуснати на едно и също място по едно и също време.  Полицията: Взели сме съвсем нормални мерки за сигурност (ВИДЕО) Демонстрантите минаха през Министерския съвет с викове \"Оставка\". Към 9,55 ч. тръгнаха към Орлов мост. По пътя блокираха кръстовището на СУ \"Св. Климент Охридски\".    В протеста се включиха неколкостотин души. Той беше предвождан от лидера на \"Боец\" Георги Георгиев, който призова хората да донесат палатки и да останат там. Сред протестиращите беше и Методи Лалов - водач на общинската листа на \"Демократична България\" в София. Както и кандидатът за кмет Борислав Игнатов. Вчера от \"Демократична България\" съобщиха, че прекратяват от 24 октомври предизборната си кампания и се включват в протестите срещу избора на Гешев. От политическата формация организираха демонстрация в Пловдив. Около 11 ч. от \"Боец\" обявиха, че ще разпънат палатков лагер на Орлов мост и започнаха с голяма синя шатра. Полицаи приближиха протестиращите и обясниха на висок тон на Георгиев, че прави нещо незаконно. Гражданите обаче ги обградиха и започнаха да викат \"Оставка!\", което принуди блюстителите на реда да отстъпят, изпратени с викове \"Довиждане!\" и \"Всеки ден ще е така до победата\". Репортер на Клуб Z съобщи, че провокаторка е нападнала една от протестиращите жени, като я наплюла, ударила я е и ѝ счупила очилата. Първоначално полицаите се втурнали да заловят пострадалата, а провокаторката избягала. Протестиращите подкрепили жената и попитали полицията защо се нахвърля върху нея. От МВР обяснили, че и другата жена е заловена. От \"Боец\" заявиха и че полицията не е позволила на хората, протестиращи до ВСС - пред Централните хали - да си тръгнат от там и да се присъединят към тези на Орлов мост. Заради избора на Иван Гешев за главен прокурор охраната на сградата на ВСС беше по-голяма, отколкото при парламента по времето на протестите срещу правителството на Жан Виденов. Всички пресечки на ул. \"Екзарх Йосиф\" се охраняваха от полиция и жандармерия. В района от ранни зори имаше десетки коли на органите на реда, само край МС репортер на Клуб Z преброи пет коли на жандармерията - чак дотам стигаше охраняваният район. Отцепен от полицията беше и целият периметър между Женския пазар, метростанцията и \"Мария-Луиза\". Журналисти, отразявали поредица избори, не си спомниха друг път да е имало КПП-та с проверки като при военно положение. Гласуват Гешев днес с един отпускар от ВСС. Какво следва? Заседанието на ВСС започна от 10 часа. На палатка пред ВСС (СНИМКИ) Репортер на Клуб Z беше допуснат трудно и след множество проверки на журналистическата му карта да стигне в близост до сградата на ВСС, докато защитници на Гешев се движеха дотам без никакъв проблем и бяха преброявани под строй лично от главната редакторка на \"Пик\" Звездомира Мастагаркова. За подкрепящите Гешев имаше отделено специално място. Те сбяха преградили движението на трамваите, но протестът им се оказа позволен. Проверка на Клуб Z в Столичната община показа, че от \"Пик\" са уведомили местните власти за планирания за днес протест пред ВСС още на 27 септември. Протестът на \"Боец\" срещу избора на новия главен прокурор е бил заявен пред общината на 9 октомври. Тъй като демонстрациите са за едно и също място в един и същи ден и час, вторите по време, подали уведомление, са преместени встрани  Така протестиращите срещу избора на Гешев въобще не бяха допуснати в близост до сградата на ВСС, те бяха затворени до ъгъла на \"Цар Борис\" и \"Цар Симеон\". За разлика от подкрепящите Гешев, които стоят точно пред ВСС с правилните плакати: \"Гешев - достойният главен прокурор\", \"Гешев - шерифът на народа\" и др. Там от \"Пик\" бяха издигнали трибуна и се бяха събрали около 200 души. Първа от трибуната се изказа Звездомира Мастагаркова. По-късно ликуващите привърженици на Гешев друснаха и хоро под прозорците на ВСС.       При пристигането си - за разлика от последните години - Сотир Цацаров влезе през главния вход. Забележително е, че когато Иван Гешев пристигна, голяма част от подкрепящите го... не го познаха. Заплашиха с бомба ВСС За да бъде ситуацията съвсем напрегната, малко след началото на заседанието във ВСС постъпи сигнал за бомба. Присъстващите гласуваха да продължат с изслушването на кандидата за главен прокурор. А полицията обяви, че разследва случая. Полицията: Взели сме съвсем нормални мерки за сигурност (ВИДЕО) Гласуват Гешев днес с един отпускар от ВСС. Какво следва? На палатка пред ВСС (СНИМКИ) Заплашиха с бомба ВСС", "date": "2019.10.24", "title": "Орлов мост: блокадата на протестиращите срещу Гешев остава (СНИМКИ, ВИДЕО)"}
{"url": "https://clubz.bg/89522-padnahme_s_dve_mesta_v_klasaciqta_za_dobri_usloviq_za_biznes_na_svetovnata_banka", "text": " за условията за развиване на бизнес в държавите по света. Това се посочва в доклада \"  (Doing Business 2020), публикуван днес от организацията и цитиран от БТА. Пропадането в класацията за страната ни се случва за четвърта година подред.  . По отделните показатели обаче изоставаме сериозно. Например в графата \" . Влошаваме се и с в сферата \"Получаване на кредит\" - след пропадане от 3 поредни години, в момента получваме 66-то място. Изследването оценява реформите, въведени в 10 области на бизнес активността в 190 световни икономики за период от 12 месеца. Средата, благоприятна за бизнес, се свързва с ниски нива на бедност, подобрена регулаторна ефективност и стимулиране на предприемачеството, стартъпите, иновациите, достъп до кредитиране, инвестиции. Националният гаранционен фонд отново ще гарантира евтини кредити за малкия бизнес Начело на класацията отново е Нова Зеландия, следвана от Сингапур, Хонконг, Дания, Южна Корея, САЩ, Грузия, Великобритания, Норвегия и Швеция. Водещите страни в списъка обикновено имат онлайн процедури за основаване на компании, платформи за електронно подаване на данъчни декларации и онлайн процедури за прехвърляне на недвижими имоти. В дъното на класацията очаквано остават размирни държави или такива с колабирали икономики - Сомалия, Еритрея, Венецуела, Йемен, Либия и Южен Судан. Непосредствено преди България са Мексико (60-о място), Чили (59-о място) и Италия (58-мо място), а след България остават Саудитска Арабия (62-ра позиция), Индия (63-а позиция) и Украйна (64-а позиция). Бизнесът: Кризата дойде Сред държавите в балканския регион най-висока е позицията на Република Северна Македония (17-о място), Словения е 37-ма, Сърбия 44-та, Черна гора 50-а, Хърватия 51-ва, Румъния 55-а. Гърция е на 79-а позиция. Рейтингите се изчисляват въз основа на критерии като започване на бизнес, получаване на разрешителни за строителство, достъп до електроенергия, регистриране на собственост, плащане на данъци, трансгранична търговия, спазване на договори, достъп до кредитиране, процедура по несъстоятелност и излизане от нея, както и защита на миноритарни инвеститори. Десетте страни, които са подобрили най-силно бизнес климата са Саудитска Арабия, Йордания, Того, Бахрейн, Таджикистан, Пакистан, Китай, Индия и Нигерия. Същевременно 26 икономики са предприели стъпки, които поставят нови препятствия пред бизнес активността. В много от страните в тази група разходите за развиване на бизнес са се увеличили. От началото на проучването \"Да правиш бизнес\" през 2003 г. са били извършени над 3500 бизнес реформи в 186 от 190-те икономики, обхванати от доклада Бизнесът: Кризата дойде", "date": "2019.10.24", "title": "Паднахме с две места в класацията за добри условия за бизнес на Световната банка"}
{"url": "https://clubz.bg/89530-prokuraturata_kmetyt_na_nesebyr_daval_po_100_lv_na_glas_10_000_lv_za_otgovornicite", "text": "Организирана престъпна група от 5 лица - кметът на Несебър Николай Димитров, трима кандидати за общински съветници и кандидат-кмет на Свети Влас - работели заедно в схема за купуване на гласове. Това обяви на брифинг днес държавното обвинение. Димитров и неговите съмишленици започнали да търсят хора, на които предложили по 10 000 лв и имотни облаги, ако всеки от тях им осигури гласовете на по 400 души. Отделно от това всеки от тях е трябвало да има по още 4 отговорници, които щели да получат 5000 лв. и \"престижна хубава работа\". А на готовите да продадат гласа си - \"предимно бедни хора\" - щели да бъдат платени по 100 лв. Арестуваха кмета на Несебър за купуване на гласове Вчера Димитров и четирима кандидати за местната власт бяха арестувани, след като главният прокурор е поискал разрешение от ЦИК за махане на имунитета им и то е било получено. Те са задържани за 72 часа и се чака мяркатка им за неотклонение. КПКОНПИ е свършила \"отлично\" работата си, като са предоставили \"задълбочена, анализирана информация\".  Ръководителят на групата е контролирал дейността на участниците. Около 20 август един от членовете на ОПГ се е срещнал с жител на Свети Влас и му предложил да работи за тях при предстоящите избори. Именно този човек е свидетелят на прокуратурата. ГДБОП и КПКОНПИ претърсиха домове и офиси на кандидати в Несебър При обиските са открити мобилни телефони, списъци със \"саморъчно изписани имена на избиратели\" - 114 души. Има и събрани записи от камери за видеонаблюдение. Две срещи е имало със свидетеля на прокуратурата, при които са му дадени на два пъти нужните финансови ресурси за престъплението - предимно в банкноти по 50 лв. От държавното обвинение обясниха, че работата на КПКОНПИ и спецпрокуратурата е почнала сега, защото именно в момента са стартирали активните действия на групата. ГДБОП и КПКОНПИ претърсиха домове и офиси на кандидати в Несебър", "date": "2019.10.24", "title": "Прокуратурата: Кметът на Несебър давал по 100 лв. на глас, 10 000 лв. за отговорниците"}
{"url": "https://clubz.bg/89533-prokuraturata_shte_obvinqva_v_neshto_toma_belev_kandidat_v_sofiq_poiska_i_poluchi_imuniteta_mu", "text": "Прокуратурата е поискала, а ЦИК е разрешила снощи кандидатът за общински съветник от \"Демократична България\" в София Тома Белев да бъде привлечен като обвиняем. В какво - все още няма яснота. Това се разбира от решение на ЦИК, публикувано в сайта ѝ, както и от коментар на самия Белев във фейсбук.  Искането за снемане на имунитета на Белев, който той има като кандидат в изборите, е внесено от главния прокурор Сотир Цацаров вчера, а още вечерта изборната комисия е дала съгласието си. Самият Белев реагира така:  Предстои днес да се разбере в какво всъщност е обвинен представителят на ДБ в София. Предположенията са, че искането е заради коментар на Белев във фейсбук отпреди дни, окачествен като \"антисемитски\" от негови опоненти. Под пост за поскъпване на самолетни билети екологът написа, че \"най-евтино са пътували евреите в конските вагони - напълно безплатно\". Последва реакция от депутата от ВМРО Александър Сиди, който призова Белев да се извини, а кандидатът за кмет на \"Демократична България\" и партийните лидери в коалицията да се разграничат от него. Подобна реакция дойде и от БСП, и от други организации.  Еврейски организации срещу изказвания на Джамбазки и Тома Белев Белев вече се извини за думите си - отново с коментар във фейсбук. Още един кандидат от \"Демократична България\" - само че в Плевен, също е със свален от ЦИК имунитет по искане на прокуратурата. Това е Йордан Децов - на задно място в листата на обединението в града. Отново не е ясно за какво е воденото срещу него разследване от Софийскийската градска прокуратура. Децов е представител на ДСБ в коалицията. До момента ЦИК е свалила общо 7 кандидатски имунитета от началото на кампанията. Останалите са на участници на изборите в Несебър, начело с кмета, номиниран за нов мандат - Николай Димитров. Плюс 4-има претенденти за общински съветници - по двама от листите на БСП за България и \"Движение 21\", показва справка в регистрите на ЦИК. Там пове е ясно за какво - подозрения за организация за купуване на гласове. ", "date": "2019.10.24", "title": "Прокуратурата ще обвинява в нещо Тома Белев, кандидат в София - поиска и получи имунитета му"}
{"url": "https://clubz.bg/89531-kitajski_zatvornik_poluchi_nagradata_%E2%80%9Esaharov%E2%80%9C", "text": "Осъденият на доживотен затвор китайски дисидент Илхам Тохти е лауреатът за 2019 г. на наградата „Сахаров“ на Европарламента, която се присъжда за свобода на мисълта. Решението бе взето днес в Страсбург от лидерите на политическите групи в ЕП. Тохти, който е етнически уйгур, е осъден за сепаратистка дейност в показен процес през 2014 г. По професия е икономист, но е посветил живота си на борбата за правата на сънародниците си. В момента в лагери в Китай има над 1 милион уйгури. Правозащитникът предлагаше диалог с властите в Пекин и настояваше те да спазват законите за регионалната автономия. Алексей Навални номиниран за наградата \"Сахаров\" Кандидатурата на Тохти бе издигната от либералната група „Обновете Европа“ (ОЕ) в Европарламента. Сред подкрепилите я бе и българският депутат Илхан Кючюк от ДПС и ОЕ. Наградата ще бъде връчена на 18 декември в Европарламента в Страсбург. Тя се състои от сертификат и чек за 50 000 евро. Олег Сенцов с наградата \"Сахаров\" \"Гласът на безгласните\" - избягали от \"Даеш\" езидки с награда \"Сахаров\" Другите финалисти за тазгодишната премия са две групи от хора. В едната влизат  и . Другата група е   - пет момичета от Кения.  и   изобретили приложението i-Cut, което да бъде в помощ на момичетата, жертви на обрязване. Сред номинираните за наградата „Сахаров“ бе руският опозиционер Алексей Навални. Той обаче отпадна още преди пресяването за финала. Олег Сенцов с наградата \"Сахаров\" \"Гласът на безгласните\" - избягали от \"Даеш\" езидки с награда \"Сахаров\"", "date": "2019.10.24", "title": "Китайски затворник получи наградата „Сахаров“"}
{"url": "https://clubz.bg/89508-ne_sym_delila_horata_na_levi_i_desni_kato_ombudsman_nqma_da_go_napravq_i_kato_kmet", "text": "- Изненада ме твърдението на моя опонент г-жа Фандъкова, че договорът на общинското дружество „Топлофикация” с държавното дружество „Булгаргаз” бил рекетьорски. Тя го нарече така публично в телевизионно участие. А щом е така, защо не е подала сигнал в прокуратурата за нарушения публичен интерес. Това не е въпрос. Това е факт. А въпрос е защо не сключи договори с други доставчици? Защо не го направи, след като по закон има това право? Управлява като кмет и заместник-кмет 14 години. Това е и най-голямата лъжа – че защитава интересите на гражданите по отношение на „Топлофикация”. Дружеството бе поето от нея с 550 млн. лв. задължения, сега е с 860 млн. лв. задължения и има писмо от „Булгаргаз”, че ако „Топлофикация – София” не плати 100 млн. лв. до средата на ноември, „Булгаргаз” няма да може да снабдява с газ страната, не само София. И мен това истински ме притеснява и тревожи, защото сме в навечерието на отоплителния сезон и идва застудяване. Г-жа Фандъкова се опитва да внушава, че това писмо било регулярно, но аз се чудя що за „регулярност”, като става дума за 100 млн. лева и риск за доставките на газ в цялата страна. - В ГЕРБ се страхуват, че съм гражданският кандидат, а г-жа Фандъкова – партийният. Аз съм издигната от Инициативен комитет и от граждани с най-различни политически предпочитания. Не деля хората на леви, десни и центристи – нито като омбудсман съм го правила, нито като кмет ще го правя. Деля ги на почтени и непочтени. Ето пример: и левите, и десните партии, които ме подкрепят, са за запазване на нивото на данъците. Поех ангажимент данъците да не се вдигат. Също така и левите, и десните признават, че проблемът с детските градини трябва да се реши с осигуряването на градина и ясла за всяко дете, при 7000 чакащи в момента деца. Поех ангажимент да реша този въпрос до края на мандата и да има ваучери за децата, ненастанени в общински градини, докато им се осигурят общински места в детските заведения. - Същото – аз съм издигната от ИК и съм гражданският кандидат за кмет на София. Нима десните хора, малкият и среден бизнес, предприемачите са доволни от този модел на „кмета в сянка”, от орлетата на г-н Борисов, които управляват София? Нима и десните хора, и гражданите, и бизнесът не са разочаровани от това, че ако не си в списъка на ГЕРБ, нито ще успееш някога да спечелиш търг, нито да си настаниш детето в ясла или градина, нито да правиш бизнес спокойно. Бях в \"Лозенец\", в \"Обеля\", в \"Младост\", в \"Дружба\", в \"Триадица\", в \"Надежда\" по няколко пъти – собствениците на малки магазини ми показваха плакатите и казваха, че като ги слагат по витрините, плащат такса спокойствие на ГЕРБ, за да бъдат оставени на мира. При всичките ми срещи с бизнеса хората са категорични, че трябва да се спре корупцията в обществените поръчки и услугите трябва да са електронни. Тоест, проблемите на София са толкова отчетливи, че дори идеологическите опоненти са единодушни кои са най-наболелите – мръсен въздух, убийствен трафик, презастрояване, липса на паркинги, нормални тротоари, на ясли и детски градини. Властта се окупира от малка група хора, които не са леви или десни, те са без цвят, сиво-бели като плакатите на опонента ми. С цвят, с политически пристрастия са гражданите и те имат това конституционно право, а своята задача виждам в това да сменя този модел на задкулисно управление с кмета в сянка, за който признават самите депутати от ГЕРБ, така че не интересите на бизнес кръговете да управляват София, а гласът на гражданите. Хората трябва да знаят, че има надежда, че лично поемам отговорност нещата да са наред и гражданите на София да живеят по-спокойно. Докато бях омбудсман реших 43 569 жалби и сигнали на хората, изпратени до мен. Направила съм 5 113 препоръки към държавни и общински органи, от които всяка втора е изпълнена. Има над 15 закона, в които се започнаха и направиха промени по мое предложение, без да имам парламентарна група, нали така. Зад всичко това няма парламентарна група, има енергично убеждаване, че това са интересите на гражданите. В Общинския съвет не смятам да сменям подхода си и ще бъда също толкова настоятелна. Нито съм делила хората на леви и десни, нито ще ги деля. Кметът е омбудсманът на съгражданите си. На заден план ще останат партийните сметки в СОС, на преден ще излезе публичността. Слага се въпросът на масата, осветява се проблемът, дебатира се спокойно, въвежда се система за ясно отчитане на гласуването в СОС и всичко ще става пред очите на хората. Тези, които гласуват в интерес на гражданите, ще бъдат моето мнозинство. Тези обаче, които гласуват в частен или корпоративен интерес, а се прикриват зад уж гражданския, ще срещнат моята енергична съпротива, както и досега е било. - Държа много на заместник-кмет по здравеопазване, демография и младежка политика, както и по иновации, електронни услуги и електронни търгове. Някои от идеите на моите млади опоненти за транспорта и дигитализацията са много градивни за София и бих ги поканила в екипа ми. - В София пари има, но не се харчат прозрачно или се разхищават за ремонт на ремонта и в ръцете на приятелските кръгове. Категорично няма да вдигаме данъците – поехме този ангажимент с екипа ми. Бюджетът на София е 1,7 млрд. лв. А малко над 231 млн. лв. е дефицитът. Всъщност, от 10 години бюджетът на общината е на дефицит. 730 млн. лв. са собствените приходи на общината, а инвестиционната програма е 653 млн. лв. според планираното. За 2018 г. например се изпълниха едва 446 млн. лв., тоест общината не може да изпълни собствената си инвестиционна програма, а успява да усвои една около 70 % от нея. От тези 446 млн. лв. изпълнена инвестиционна програма, 249 млн. лв. са европейските средства. Столичната община глобално успява да усвои малко над 70 % от европейските средства, което е показателно за слабия административен капацитет, несвоевременно изготвяне на проектите и лошата организация на самите обществени поръчки. Така че отговорът е този: ще харчим по-разумно, ще спрем източването и ще подготвим качествени проекти. За детските градини сме направили разчети – нужни са 35 детски градини, за да се осигури място на всяко чакащо дете. За тротоарите програмата за рехабилитация и изграждане е 4-годишна, също с ясен разчет. За въздуха мерките също са остойностени. Голям разход са парите за обезщетяване на собствениците на имоти, отредени за детски градини, паркове, училища, но нека кажа, че със сегашните едва 6 млн. лв. на година, които общината отделя, няма как да има справедливо обезщетяване и затова хората излизат на протести. Ще направим и звено за контрол на ефективността на разходите, ще имаме списък с проекти в готовност, ще въведем онлайн отчитане на разходите, за да виждат гражданите за какво се харчат парите, а по кварталите ще питаме самите жители кое е най-належащо и ще даваме пари приоритетно за него. И в \"Младост\", и в \"Дружба\", и в \"Надежда\", и в \"Люлин\", \"Триадица\", \"Слатина\", \"Красно село\" проблемите с паркирането, трафика, мръсния въздух и презастрояването на зелените площи тревожат хората и аз ще се заема с това лично – време е в София да се живее по-спокойно и нормално. - Детските градини. Трябва да се отворят около 35 нови, защото сега чакат 7000 деца. Всъщност те растат в листите на чакащите от години. Вътрешните рингове трябва да се направят. Довършването на Околовръстното шосе, за да се облекчи трафикът също е много важно. Предвидили сме нови трамвайни трасета, нови паркинги на ключовите спирки на градския транспорт, 11 нови парка. Ще възстановим Драгалевския лифт и ще започнем реконструкцията на Княжевския в настоящите им трасета. Разбира се, за да се спаси София от сгъстяването на строителството, ще започнем изграждането на инфраструктурата към Северния град – това ще е дългосрочният проект на столицата, където предвиждаме нискоетажно еднофамилно строителство. Планът за метрото също трябва да се следва. От кв. \"Левски\" (станция Враждебна) през \"Сухата река\", \"Подуяне\", центъра, ж.к. \"Яворов\", „Арена Армеец” в кв. \"Слатина\". Заложили сме и още две разширения: от Бизнес парка до Симеоновския лифт и от \"Люлин\" до Околовръстното. И да не забравяме – програмата за рехабилитация и изграждане на тротоарите, за да стане градската среда проходима и за майките с колички, и за хората с увреждания. - Категорично данъците няма да се променят. През 2021 г. по закон трябва да се въведе и новият механизъм за събиране на такса смет и всяка община ще си избира метода. За София трябва да се отчете социалната поносимост на тази такса за гражданите, но да е справедлива и за бизнеса, както и да има устойчивост в бюджета. Приходите от такса битови отпадъци са 211 млн. лв. за 2018 г. За 2019 г. са предвидени 213 млн. лв. приходи. Това е най-голямата такса като приход в столичния бюджет на фона на общо събраните такси миналата година - малко над 254 млн. лв. От 2023 г. общината трябва да започне да събира такса смет по модела „замърсителят плаща”, но дотогава министърът на финансите трябва да подготви методиката. Тя не е готова, а до 2022 г. трябва да е вече в основата на разчетите за събирането на приходите и организиране на разходите за тези дейности. А ако искаме дългосрочна стратегия, с тези темпове не може да се работи. Ще съм много настоятелна в тази посока, защото гражданите на София не може да стават заложник на административно нехайство, особено по въпроса за такса смет, който е висящ от години. - Дружеството е с огромно задължение, което от 550 млн. лева преди 10 години вече е 862 млн. лв. Тоест при г-жа Фандъкова това задължение се увеличи. Съгласно данните от годишния отчет на  „Топлофикация София” ЕАД за 2018 г. задълженията й към Българския енергиен холдинг са 602 млн.лв. от общо задължения 862 млн. лв. или това прави 70 % от всички задължения, т.е основният кредитор е държавата, която е собственик на БЕХ. Следващият кредитор е „Булгаргаз”, т.е. пак държавно дружество. Дълговете са нараснали с 200 млн. лева за последните години и никой не търси отговорност на кмета г-жа Фандъкова, която е принципал, докато хората плащат неразбираеми сметки и с новата наредба ги изправят на междусъседски войни заради таксата сградна инсталация, която ще е между 20 и 40 %.  До фалит \"Топлофикация\" бе доведена от това кметско ръководство и от този общински съвет, а столичният кмет нито веднъж не защити гражданите от високите и неразбираеми сметки за цялото това време от 14 години. Точно в момента се плаща най-високата цена на парното, исторически - 95,64 лв/МВтч без ДДС, и гражданите плащат от джобовете си този дълг от над 860 млн. лева. Визията ми за „Топлофикация” е да се направи ревизия, да се спре източването чрез частния субект, който купува на ниски цени тока, произведен от \"Топлофикация\" и го продава скъпо на борсата - купува го за 90 лева, продава за 150-200 лева на борсата и прибира печалбата. Трябва да се спре това безобразно източване, при което кмет и общински съвет си затварят очите, а гражданите плащат. Ще отворя общината за гражданите и те ще могат да влизат на заседанията на СОС. В момента не могат и това е нарушение и на закона, и на моралното задължение на властта да взема решения публично и прозрачно.", "date": "2019.10.24", "title": "\"Не съм делила хората на леви и десни като омбудсман, няма да го направя и като кмет\""}
{"url": "https://clubz.bg/89518-ludogorec_izliza_sreshtu_zakysaliq_espanol", "text": "\"Лудогорец\" играе тази вечер срещу барселонския \"Еспаньол\" третия си мач от Лига Европа. Началният час е 19:55, българският тим е домакин. \"Орлите\" са начело с шест точки и голова разлика 8:1, а испанският тим заема второто място с 4 т. Двубоят се определя като сблъсък между двата най-силни отбора в група Н, но те ще излязат от различни позиции. \"Еспаньол\" е предпоследен в първенството на Испания и по всичко личи, че Лига Европа остава на заден план в името на запазване на мястото в елита. Тимът е в Разград без неколцина основни футболисти, оставени у дома. Треньорът на българския тим Станислав Генчев не може да разчита на ключови играчи. Защитникът Рафаел Форстър, който направи фурор с два гола срещу \"Ференцварош\", е наказан заради получения червен картон. Контузени пък са вратарят Ренан и голмайсторът Клаудиу Кешеру. Главен съдия е Алияр Агаев от Азербайджан.", "date": "2019.10.24", "title": "\"Лудогорец\" излиза срещу закъсалия \"Еспаньол\""}
{"url": "https://clubz.bg/89521-makron_obvinen_che_otvarq_zapadnite_balkani_za_nejelatelni_vliqniq", "text": "Евродепутати отправиха тежки обвинения срещу френския президент Еманюел Макрон, че отваря Западните Балкани за нежелателни влияния от Русия, Китай,Турция и дори от Саудитска Арабия. Нападките прозвучаха на снощните дебати в Страсбург, посветени на преговорите за членство в ЕС със Северна Македония и Албания. В залата бе и председателят на скопския парламент Талат Джафери. Именно Франция блокира даването на дата за започване на преговори със Скопие и Тирана. Това стана на срещата на върха на Съюза през миналата седмица в Брюксел. ЕС пак не определи дата за преговори със Скопие и Тирана Огромна част от депутатите разкритикуваха Макрон. Преобладаваха призивите ЕС веднага да поправи грешката си. Изтъкнати бяха опасенията от нежелателни резултати на предсрочните парламентарни избори, свикани след провала от премиера на Северна Македония Зоран Заев. Разбира се, не липсваха и изказвания, според които ЕС изобщо не трябва да се разширява. Намесени бяха най-различни аргументи – като се започне  . По-късно днес ЕП трябва да приеме резолюция. За и против удара, който Макрон нанесе на Скопие и Тирана Особено остър срещу Макрон бе българският депутат Александър Йорданов от СДС и Европейската народна партия (ЕНП). Йорданов смята, че ЕС не трябва да чака резултата от вота. Защото било възможно тогава Макрон да поиска да се изчака и да се види какви ще бъдат първите стъпки на правителството в Скопие и чак тогава да се вземе решение. Туск: Скопие и Тирана са готови за преговори. Други страни не са Андрей Ковачев (ГЕРБ) говори от името на групата на ЕНП, на която е зам.-председател, и изрази нейното разочарование. Ковачев припомни, че именно България е страната, върнала разширяването в дневния ред на ЕС. Това е направено по време на председателството на страната ни през 2018 г. И допълни, че са необходими действия в много политически сфери. Той смята, че изпълнението на договора за приятелство между София и Скопие не е задоволително. Решението от миналата седмица е историческа грешка и ЕС не изпълнява това, което е обещал многократно, смята Илхан Кючюк (ДПС), който говори от имет на либералната група „Обновете Европа“ (ОЕ). Думата взе и Сергей Станишев от БСП и Прогресивния съюз на социалистите и демократите (СиД). След което продължи: Такова мнение изказа германецът Райнхард Бютикофер от „Зелените“/Европейски свободен алианс (ЕСА). От залата той отправи емоционално послание към Макрон: Дори хора от крайнодясната група „Идентичност и демокрация“ (ИД) подкрепиха разширяването на ЕС, макар и с редица предупреждения за опасности. Тя посочи, че над половината население на Албания, както и 95 на сто от хората в Косово са мюсюлмани. И всичко това, както и идеята Турция да се присъедини към ЕС, задълбочава според нея миграционната криза. И би било добре първо да се помисли за единна политика на Съюза във външните отношения. Гръцкият евродепутат Стелиос Кулоглу от радикалната Европейска обединена левица/Северна зелена левица (ЕОЛ/СЗЛ) е убеден, че с решението си ЕС, вместо да подаде ръка на Зоран Заев, го хвърля в политически хаос. Парадоксално е, че процесът е блокиран от много малко на брой страни, но те същевременно твърдят, че искат да обновят Европа, смята хърватският социалист Тонино Пицула. Полякът Богдан Жонца от групата на Европейските консерватори и реформисти (ЕКП) заподозря Макрон в желание да си отмъсти за това, че ЕП отхвърли кандидатурата на френската кандидатка за еврокомисар Силви Гулар. Литовецът Андрюс Кубилюс (ЕНП) призова да се помогне не само на двете страни от Западните Балкани, но и на Франция, защото смята, че грешката не е сам на Париж, но и на „всички нас“. Социалистката Таня Файон от Словения се поинтересува дали Макрон ще поеме отговорност за предсрочните избори в Северна Македония. Гръцката депутатка Мария Спираки (ЕНП) предупреди Албания, че трябва да се спазват правата на гръцкото малцинство, които според нея са нарушавани през последните години. Словашкият либерал Михал Шимечка използва футбола, за да опише хаоса в ЕС относно разширяването: Макар противниците на европейската перспектива за Скопие и Тирана да бяха малцинство – поне в изказванията, думите им бяха твърде цветисти. От думите му проличаха подозрения към ЕС в пренебрежително отношение към славяните: За гръцкия комунист и независим евродепутат Лефтерис Николау-Алаванос жертването на страните от Балканите и отказът да се даде дата за започване на преговори били някакъв вид империалистическа политика. Той заяви на висок глас: Друг грък – Йоанис Лагос, също независим депутат, пък се върна чак в древността. Лагос допълни, че 80 на сто от гърците не искали Преспанското споразумение. Волята на мнозинството обаче не била зачетена, а правителството в Атина отказало поискания референдум. В Албания има концентрация на джихадисти, смята французойката Доминик Билд от крайнодесния Национален сбор и групата ИД. Показателно било и слабото участие на хората в Семерна Македония на референдума за Преспанското споразумение. И въпреки всичко това са отклонени милиарди евро като помощ за присъединяването на тези две страни. Той цитира проучване, според което огромен брой албанци искат да напуснат родината си. Германецът предложи да бъдат спрени преговорите и да се помага на тези страни не чрез разширяване, а например чрез структурни фондове. А французинът Жордан Бардела (ИД) заяви с ирония, че няма нужда да бъде присъединявана Албания, тъй като албанците вече са във Франция и се възползват от вътрешния пазар и дори извършват трафик. На реплика какви други перспективи освен ЕС за Скопие и Тирана вижда, Бардела отговори: Дебатите завършиха с тъжна констатация на еврокомисаря по разширяването Йоханес Хан: За и против удара, който Макрон нанесе на Скопие и Тирана Туск: Скопие и Тирана са готови за преговори. Други страни не са", "date": "2019.10.24", "title": "Макрон обвинен, че отваря Западните Балкани за нежелателни влияния"}
{"url": "https://clubz.bg/89523-zaplashiha_s_bomba_vss", "text": "Сигнал за бомба е получен във ВСС, докато течеше заседанието за избор на нов главен прокурор. Сигналът е постъпил на телефона на секретаря на представляващия ВСС. Посочно е, че след 30 мин в сградата ще избухне бомба, последвала е фраза на арабски език. Орлов мост: блокадата на протестиращите срещу Гешев остава (СНИМКИ, ВИДЕО) Това обяви пред колегите си главният прокурор Сотир Цацаров. Гласуват Гешев днес с един отпускар от ВСС. Какво следва? Красимир Шекерджиев предложи директно да продължат, а Атанаска Дишева и Боян Магдалинчв: че все пак е застрашен всеки член на ВСС лично и е най-добре да гласуват.  Подложиха на гласуване дали ще излязат. От всички присъстващи 23-ма гласуваха единодушно, че остават  След решението Гешен се пошегува в типичния си стил, че разбира, че му остават само още 30 мин да представи концепцията си... Клуб Z научи, че никой не е съобщил на полицаите пред ВСС или на протестиращите за сигнала за бомба. Гласуват Гешев днес с един отпускар от ВСС. Какво следва?", "date": "2019.10.24", "title": "Заплашиха с бомба ВСС"}
{"url": "https://clubz.bg/89517-ninova_za_izbora_na_glaven_prokuror_systezanie_s_edin_kandidat_ne_e_systezanie", "text": "Това каза в деня, в който ВСС избира главен прокурор, лидерката на БСП Корнелия Нинова по Нова тв. Единственият кандидат е сегашният зам. главен прокурор Иван Гешев. Кандидатурата му събра много критики, протестите срещу избора му продължават. Орлов мост: блокадата на протестиращите срещу Гешев остава (СНИМКИ, ВИДЕО) \"На всички хора, които ни питат защо не предлагате алтернатива на Гешев, обяснявам - законът не позволява на политическите партии да им предлагат свои кандидатури\", каза Нинова. Тя прехвърли топката в полето на премиера Бойко Борисов: \"Единственият, който можеше да даде състезание, е г-н Борисов. Той не го направи.\" Борисов се оправдал, че кандидатът би бил Данаил Кирилов или Емил Радев, т. е. партиен. Но защо правителството не намери непартиен кандидат, попита соцлидерката. И заговори за промени в Закона за съдебната власт, в които да се предвиди съдебен контрол върху решенията и актовете на главния прокурор. На въпрос дали президентът Радев трябва да наложи вето на избора, тя каза: Аз съвети не давам. Три години не съм давала. Нинова обяви, че би гласувала и за десен кандидат в София. При условие че подкрепената от БСП Мая Манолова не стигне до втори тур, поясни лидерката на БСП. На въпрос колко пари ще похарчи партията за кампанията преди местния вот, тя заяви, че пред Сметната палата са заявили 255 000 лева. И подчерта, че БСП не е плащала за билбордовете с лика на Манолова. Нинова каза още, че никога не е мислила за излизане от политиката. Като пример за добро кметско управление от представител на БСП Нинова даде градоначалникът на Гоце Делчев. „Общината е изключително добре подредена”, смята Нинова. „Нашите кандидати, за разлика от останалите, се издигат от структурите. Това е демокрация в действие. Има и изключения - като Варна например, но крайното решение пак е взето от колективен орган – от Националния съвет”, коментира още тя. Нинова бе категорична, че няма да подава оставка, какъвто и да е резултатът за левицата на предстоящите местни избори. Като най-сериозен проблем за страната като цяло Нинова посочи демографската криза. За да се бори тя, кметовете на левицата щели да осигурят безплатни градини и ясли за всички деца, общински жилища на млади семейства, общински стипендии за ученици и студенти и безплатен градски транспорт за възрастните хора. „Направили сме изчисления и това е възможно дори в София”, каза Нинова. Тя категорично заяви, че партията ѝ не купува гласове. И призова избирателите „да не продават достойнството си за 20 или 50 лева”. БСП водела „хубава и положителна кампания”. ", "date": "2019.10.24", "title": "Нинова за избора на главен прокурор: Състезание с един кандидат не е състезание"}
{"url": "https://clubz.bg/89524-geshev_politiko_ikonomicheski_krygove_opitvat_da_mi_kazvat_kakvo_da_mislq_rech", "text": "Такава беше и речта му - с \"чисто практическа насоченост\": Той успокои, че е човек на плурализма: През останалото време той говори повече \"технически\" подробности, свързани с дейността на държавното обвинение, и хвали свършеното досега от предното ръководство. Към кандидата има общо 107 въпроса от неправителствени организации. \" , каза той. Но отбеляза, че част от въпросите целят просто компрометиране на процедурата и на кандидата. Самият той ще ги обобщи по няколко еднотипни \"за по-голяма разумност\".", "date": "2019.10.24", "title": "Гешев: Политико-икономически кръгове опитват да ми казват какво да мисля (РЕЧ)"}
{"url": "https://clubz.bg/89493-zashto_protestirashti_pqha_baby_shark_video", "text": "За протестите в Ливан срещу корупцията, лошото управление и сриващата се икономика научи цял свят, но видео, което продължава около минута, даде друг нюанс на слуващото се. На него се вижда как демонстрантите пеят супер популярната и много натрапчива песничка Baby Shark... (\"Бейби Шарк\"), за да успокоят малко дете. Елиан Джабур шофирала към Баабда, район в южните части на Бейрут, когато колата ѝ попаднала в задръстване заради протестите и била заобиколена от викащи мъже. Тогава протестиращите започнали да пеят Baby Shark. Как заради WhatsApp тръгнаха протестите, които парализираха Ливан Иде ли Арабска пролет в Ливан Видеото бързо се разпространи в Ливан. Всичко станало толкова бързо, казва Джабур, че съпругът ѝ видял клипчето още преди тя да може да му разкаже за случилото се. Многохилядните протести в Ливан започнаха в четвъртък, след като ливанското правителство обяви нови данъци, в това число и 20-центова дневна такса за разговорите през WhatsApp. Но гневът на демонстрантите далеч не е свързан само с приложението. Те поискаха оставката на правителството и въобще заплашиха властта в Ливан, която функционира в преплетени връзки на политически и бизнес елит, като често става дума за едни и същи хора. Бързо растящият дълг спря икономическото развитие на страната и доведе до рязко обедняване на населението. Иде ли Арабска пролет в Ливан", "date": "2019.10.24", "title": "Защо протестиращи пяха Baby Shark (ВИДЕО)"}
{"url": "https://clubz.bg/89516-dobra_ideq_ili_reshenie_v_polza_na_peevski", "text": "Държавното дружество „Български пощи” ЕАД да извършва дейността по разпространение и продажба на печатни издания на територията на страната. Това предложение бе внесено от премиера Бойко Борисов като извънредна точка в дневния ред на заседание на Министерския съвет. По този начин премиерът смята да подкрепи свободата на словото в България, като лиши един медиен олигарх от монопола, на който се радва от години в разпространението на печата, като  (От съобщението на МС се разбра, че идеята е да се даде възможност и на \"Български пощи\" да разпространява периодични издания, а не да се органичава частният сектор - б.р.) Борисов обяви: \"Български пощи\" ще разпространяват печатните медии Потърсихме някои редактори на издания, които се разпространяват у нас на хартия, с въпроса какво мислят за тази идея и как си я представят осъществена на практика. \n\t Струва ми се добра идеята да има някаква конкуренция в разпространението, защото знаем, че сега 85%   бяха контролирани от Делян Пеевски. Въпреки че сега по документи се твърди, че разпространителските фирми не са негови. Така че е добре да имаме някакъв избор, или както е модерно да се казва – диверсификация. Нямам представа дали това ще промени пейзажа на печатните медии, още повече че механизмът, по който ще се разпространяват, не е уточнен. Разбирам, че „Български пощи“ могат да разпространяват абонамент, но дали могат да стигат по будките до всичките кътчета на страната. Иначе не си го представям,  в пощите ли ще се продават вестници? Най-лесно е с абонаментите – аз имам някъде към 160 или 170 абонамента на списанието, една част се разпространява от „Български пощи“, но не знам как би изглеждало със свободно закупуване. Не ми е ясно и с „Лафка“ какво ще се случи. Ние ще натоварим пощите с едно добро нещо, но в един момент те пак ще трябва да опрат до „Лафка“. Дали Пеевски ще вземе процент от продажбите на медията, която издавам, или ще го вземат „Български пощи“, е без значение. Пощите може и да вземат по-малко, нямам никаква икономическа представа как ще вървят нещата и би трябвало да е по-евтино през пощата, тъй като изданията ще вървят заедно с останалата поща. Няма да се пращат специални коли за разпространение, така или иначе тази пощенска мрежа я има. Но се притеснявам много, защото едно писмо по пощата пристига за 3-4 дни – ако и вестниците идват с такова закъснение, ще бъде ужасяващо. Но от друга страна, това е шанс за пощите да печелят, защото те ще вземат процента, който вземат сегашните разпространители. Наистина има възможност, стига да се организира както трябва. За да се оцени идеята, трябва първо да се разберат много подробности за нея. Колегите ми във вестника говориха с шефа на „Български пощи“, който самият не знаеше още за тази идея на премиера. Предполагам, че това е просто нещо, което не е обсъждано сериозно. Това – от една страна. От друга, има сериозен проблем с монопола върху разпространителската мрежа на вестници и някакви решения са нужни. От трета страна, има примери в някои европейски държави, в които държавата се включва, за да подпомага дистрибуцията на вестници. Такива примери има от Швеция и Дания – държави с голяма демократичност и култура, така че там трудно може да се заподозре някаква зла умисъл зад тях. Принципно има логика държавата да се включи да помага с нещо, въпросът е как ще се направи така, че да се гарантира някаква независимост. Премиерът има навика да хвърля идеи, които впоследствие предизвикват обсъждане и понякога се стига до промяна на решението – така че не е притеснително, че той предлага идеята, преди да е обсъдена с хората, които ще засегне, издателите на вестници. Предполагам, че го прави в отговор на критиките за състоянието на медиите в България, които се струпаха през последните дни. Последната беше вчера от Доклада по механизма за сътрудничество и проверка. Така че вероятно е искал да има някаква реакция на държавата към критиките. Проблемът е там, че не е ясно как ще се случат нещата, ако държавата поеме разпространението. „Български пощи“ и в момента участват в разпространението на вестници, като доставят вестници до абонати. Имат техниката и организацията да се включат в дистрибуцията до самите вестникарски сергии, предполагам, че това е имал предвид премиерът, за да избегне критиките, че пазарът се контролира от Пеевски. Не мога да предвидя чак дотам дали държавата ще изкупи лавките на Пеевски. Принципно идеята държавата да купува частни компании от всички положения не е добра. Идеята ми се струва, меко казано, странна. Но във всички случаи извън причината, която Бойко Борисов изтъква, и т. нар. внезапно обзела го тревога за свободата на словото и на медиите в България се вижда ясно, че институциите, които в момента трябва да регулират този пазар и да съблюдават дали се спазват правилата в него, не работят. Това е КЗК, която на два пъти се произнесе, че няма монопол при разпространението на печатните медии в България. Премиерът пренебрегва това, че въпросният държавен орган не работи, защитавайки години наред интересите на основния играч на този пазар Делян Пеевски, и сега изведнъж прехвърли всичко върху безпомощните „Български пощи“. Те са в много лошо състояние, не се разбира на практика как ще се осъществи въпросното правителствено решение и във финансов, и в законов аспект. Прекалено много въпроси има. Има законов и правен проблем, ако действително се отнеме този бизнес от Делян Пеевски. Затова в момента ние обсъждаме нещо, което не сме видели дори как е формулирано като правителствено решение. Нищо не е ясно. Може да бъде оформено като  и единствените, които отговарят за този лиценз, да са \"Български пощи“. Но в момента спекулирам. Има и такава хипотеза и тя е съвсем реална – вероятно този бизнес на закриляния толкова години Пеевски вече не му е печеливш, не му е интересен и иска да се отърве от него – и при това положение може би държавата услужливо ще му го изкупи на цената, която предложи продавачът. За да придобие „Български пощи“ въпросната инфраструктура от сергии и продавачи на „Лафка“, би могло да се случи именно това – държавата да изсипе някакви милиони на собственика на „Лафка“ и на „Национална дистрибуция“, както се казва неговата разпространителска фирма, с което да го отърве от тази „тегоба“. И в същото време правителството и премиерът да хвърлят прах в очите на „Репортери без граници“ и изобщо на европейските критики, че имаме голям проблем с медиите в България, които са споменати в този т. нар. розов доклад на Европейската комисия за мониторинга. Там медиите са споменати под линия, че положението им не е добро. С тази стъпка проблемът за Бойко Борисов изглежда решен. Десет години това, което продължава на българския вестникарски пазар, като добавим, разбира се, и обективната причина „дигитална революция“, не виждам кой знае какво положително да се случи тепърва за хартиените издания. Идеята изглежда необичайна. От една страна, ще се получи монопол на държавата и тогава въпросът, който всички ще си зададат, е какво става с частните дружества. От друга страна, ако се окаже, че ще се прави някаква разпространителска мрежа, която ще покрие цялата страна, защото става дума за много издания, това би могло да има някаква полза за независимата преса и за печатните издания. Но хартиените издания, тоест пресата и списанията, каквото е вестник „Култура“, са вече бели лястовици в медиите. Изненадващо за мен е, че всичко това се слага на масата без предварително обсъждане. Преди време в големи европейски държави като Франция и Германия имаше подкрепа за най-общо казано хартиената преса, но това се правеше с предварителни дискусии и по-скоро беше за субсидия на хартиените издания, а не толкова за тяхното разпространение. Струва ми се, че в България отново слагаме каруцата пред коня. За мене по-важно от разпространението е да има някаква подкрепа за хартиените издания, които са ударени в дигиталната ера. Може би тук по някакъв начин се цели да се върнат позициите на „Български пощи“. Доколкото знам, дружеството не е в добро състояние и държавата вероятно се опитва да мисли нещо по този въпрос. Интересният въпрос е какво ще се случи с „Лафка“. От опита и контактите ми с разпространителите знам, че те много страдат от нелоялната конкуренция на монополиста в разпространението и това допълнително затруднява този процес в страната. Разумно би било, ако държавата влезе в този бизнес, да взема по-малки комисиони и да не ликвидира частните разпространители. Пак ще бъде някакъв тип конкуренция… Но тъй като идеята не е обсъждана, изглежда смайваща. Вероятно е да има някаква разпространителска мрежа в страната, от опит знам, когато съм пътувал, че в по-малките населени места не може да се намери почти никаква хартиена преса с изключение на таблоидни и крайно жълти издания, които се продават по автогарите примерно. Предстои да видим какви условия ще бъдат предложени на хартиените издания, дали всичко това не цели само някакъв политически ефект. На първо четене тази идея ми се вижда голяма глупост, защото това си е национализация – откъде накъде? Защо изведнъж един частен бизнес да се национализира? Но като помислих малко, реших, че има нещо зад това решение. Тъй като разпространението на вестници става все по-губещ бизнес, все по-малко хора купуват вестници и все повече си гледат в телефоните, подозирам, че се търси някакво споразумение с Пеевски, който е основният монополист в разпространението на печата – държавата да му изкупи бизнеса, да му налее някакви милиони. Според мен нещо такова е в основата на тази работа. Не ми изглежда като опит да се разбие монополът, защото от частен фактически ще стане държавен монопол. Интересно е какво ще стане с дребните разпространители, те трябваше още навремето, когато Пеевски изкупи почти целия този бизнес, да сезират КЗК да не му позволят да го направи. Сега вече минаха години и според мен едно такова решение е в полза на Пеевски. Смятам, че с подобно решение няма да се промени особено ситуацията с печатните медии, но много от малките разпространители, особено в провинцията, ще останат без хляб. А как пощите ще се оправят с тези павилиони… Може би пощата ще изкупи всички тези „Лафки“. Стъпката е крачка назад за страна със свободна пазарна инициатива. Аз съм „за“ свободната инициатива. Утре могат да решат, че и вестниците трябва да се одържавяват, защото Бойко Борисов ще ги ръководи по-добре от техните издатели. Смятам, че – както обикновено – се хвърля прах в очите на хората. Предлага се нещо, което е трудно да бъде осъществено, особено пък което да е конкуренция на лавките на Пеевски. Това са само едни повърхностни обещания, никакъв детайл, нищо конкретно, просто отново някакъв емоционален разговор с журналисти. На Бойко Борисов всяка втора дума му е измислица, която после няма никакво покритие. Ако си спомняте, навремето щеше да ни дава три билборда, за да си закачаме „гадните карикатури“, когато идва Европредседателството, за да ги гледат и европейците. Нищо такова не се случи, даже му писахме писмо – къде и кога можем да ги получим? Същото е като че ли и сега. Мисля, че както винаги това са думи, които служат за външно предназначение – имаше една комисия от Европейския съюз, която беше тук една седмица, преди да дойдат „Репортери без граници“, откъдето искаха да разберат каква е медийната обстановка, и се хванаха за главата от цялото това нещо. Всичките наши усилия да бъдем европейци са фасадна демокрация – абе, ужким го има, но не съвсем. Така е и с пощите. Не знам как ще бъде организирана една такава тежка машина да възобнови РЕП-овете си в страната. Това е нещо много сериозно. И ако все пак се окаже сериозно намерение, „Български пощи“ ще направят една хубава верига и после Пеевски ще я купи. Системата, прилагана от Пеевски на всички вестници, които са извън неговата сфера на влияние, е контролираният тираж. Опираме пак до една формална страна на демокрацията – вестници като „Сега“, всекидневник, или „Капитал“, седмичник, са разпространявани колкото да може да се каже:   И вълкът е сит, и агнето е цяло. Имаме демокрация, ама всъщност тя е толкова контролирана, че е абсурд да кажеш, че има свобода на словото и на медиите по тази линия. Няма как да стане.", "date": "2019.10.24", "title": "Добра идея или решение в полза на Пеевски?"}
{"url": "https://clubz.bg/89498-glasuvat_geshev_dnes_s_edin_otpuskar_ot_vss_kakvo_sledva", "text": "Днес Иван Гешев ще бъде изслушан и гласуван според хронограмата за избор на нов главен прокурор от висшия колективен орган в системата - Пленума на Висшия съдебен съвет. На палатка пред ВСС (СНИМКИ) Прокурорите от ВСС слушат за качествата на Гешев, мислят отговор на Панов Кандидатът получи и множество запитвания по чл. 173 от ЗСВ от изрично посочените за това \"юридически лица с нестопанска цел, определени за извършване на общественополезна дейност, професионалните организации на съдиите, прокурорите и следователите, висши училища и научни организации...\" Някои от тях са повече от остри и критични - от Българския хелзинкски комитет (на които отговори снощи), от Инициатива \"Правосъдие за всеки\", Български институт за правни инициативи (БИПИ), от фондация \"Антикорупционен фонд\", ГД \"Боец\" (на които също вече отговори) и пр...  Задължение за кандидата няма, защото законът не сочи какви да са отговорите му - писмени, устни, подробни, еднозначни, няма пречки и да \"пропусне\" питане... Но на добра воля той вероятно ще отговори дълго и напоително. На Гешев със сигурност ще задат въпроси и представителите на критично настроеното малцинство в Съвета, което включва без съмнение Пашкунова обаче е в отпуск, съобщи \"Де факто\". Болнични засега няма След позора преди 5 години с уволнението на Камен Ситнилски от предния ВСС с 16 гласа, които бяха счетени за \"две трети\" от 25- членния съвет, в закона вече ясно е записано (с число), че трябват 17 гласа за избор. Иван Гешев има 11-те от \"бетонната\" Прокурорска колегия, които са и негови предложители. Изненада тук би била равна на някое чудо... 10 от ВСС: Лозан Панов тотално загуби достойнството на тогата Факт за съдийската колегия е, че  да си подаде оставката  Лозан Панов: Побързайте с решението за Полфрийман От тази декада \"бакалските сметки\" сочат, че, наблюдавайки поведението на членовете ѝ, изненада може би се очаква единствено от  - член от професионалната общност. Цялата останала съдийска квота плюс политическата, а именно: ... с огромен процент вероятност ще осигури на кандидата смазващите около 20 гласа. Обаче това са само косвени съждения. Нищо не пречи например от авторите на писмото срещу Панов, някоя от дамите да не харесва Гешев. Или две... Както и обратното - от уж отявлените противници някой да го подкрепи във важния ден. Сигурни са две неща - че вече вотът е явен и че не може да има \"въздържал се\". Почти сигурно е третото - че въпросът е не , а   ще има утвърдителен избор. Както е известно, в последните дни се появиха и зачестиха апелите към президента Румен Радев - който проформа назначава тримата големи,   При второ предложение обаче той няма да има право да откаже. Тънка подробност е, че няма срок, посочен за произнасянето му. Досега Радев не е дал ясен сигнал какво мисли да прави, ако Гешев му бъде поднесен за подпис. Напук на президента: Чолаков назначен за зам.-председател на ВАС Той вече върна избора на Георги Чолаков за председател на ВАС, но тогава се позова - доста смислено, на факта, че излъчилият го ВСС си отиваше до дни. Новият състав се конституира и със силата на аргумента, че Чолаков е \"изборът на съдиите\", т. е. - одобрен от общо събрание на ВАС, и го одобри втори път. Какво са ни замислили за днес ще видим... Прокурорите от ВСС слушат за качествата на Гешев, мислят отговор на Панов 10 от ВСС: Лозан Панов тотално загуби достойнството на тогата Лозан Панов: Побързайте с решението за Полфрийман Напук на президента: Чолаков назначен за зам.-председател на ВАС", "date": "2019.10.24", "title": "Гласуват Гешев днес с един отпускар от ВСС. Какво следва?"}
{"url": "https://clubz.bg/89515-barselona_se_izmykna_v_praga_inter_nadigna_glava", "text": "\"Барселона\" записа втора победа в Шампионската лига, но мина през трудности срещу пражката \"Славия\" - 2:1 като гост от група F.  Меси откри в 3-тата минута, Борил изравни в 50-ата, а в 56-ата Олайнка си отбеляза автогол. След почивката \"Славия\" надигра далеч по-класния си съперник и макар и да не достигна до равенство, показа, че чешкият футбол бележи прогрес. В другия мач от групата \"Интер\" успя да се справи с \"Борусия\" (Дортмунд) - 2:0, записа първа победа и съхрани шансове за втората фаза. Лаутаро Мартинес откри в 22-ата, към края пропусна дузпа, но в 89-ата Кандрева направи победата на тима на Антонио Конте по-солидна. \"Ливърпул\" мина като на парад през \"Генк\" - 4:1. Два гола вкара Алекс Окслейд-Чембърлейн, а по един Садио Мане и Мохамед Салах. \"Залцбург\" и \"Наполи\" изиграха един от спектаклите на вечерта, а отборът от Южна Италия си тръгна с трите точки след 3:2. Гостите дна пъти повеждаха, домакините изравняваха, а след като това стана за втори път в 72-ата, веднага от центъра Лоренцо Инсиние им осигури успеха. \"Бенфика\" постигна първа победа след две тежки поражения и това стана с куриозен гол в 86-ата минута след вратарска грешка - 2:1 срещу \"Олимпик\" (Лион) в Лисабон. Същият резултат записа и \"РБ Лайпциг\" срещу \"Зенит\". Развръзки в края на срещите. Гол на \"Аякс\" не беше зачетен от ВАР заради засада, а след почивката домакините удариха и греда срещу \"Челси\". Лондончани обаче издебнаха момента си и грабнаха победата с попадение на Миши Батшуай в 86-ата - 1:0. \"Лил\" и \"Валенсия\" пък завършиха 1:1. Френският тим изравни в последните секунди на добавеното време.", "date": "2019.10.24", "title": "\"Барселона\" се измъкна в Прага, \"Интер\" надигна глава"}
{"url": "https://clubz.bg/89487-fen_pomoli_edi_van_halen_da_go_snima_na_shou_na_tool_bez_da_go_poznae", "text": "Гениалният китарист Еди ван Хален е бил сред публиката на концерт на Tool в понеделник вечерта в баскетболната зала \"Стейпълс сентър\" в Лос Анджелис, става ясно от туит на сина му Волфганг. Той качи снимка в Twitter и текст, от които става ясно, че виртуозът бил помолен от фен, без да го разпознае... да го снима на фона на сцената. За забавната случка разказа \"Радио Тангра\". Четирима китаристи от 1990-те, които изгубихме Иначе това се случва в момент, в който слуховете за влошеното здраве на Еди бяха възродени от публикация в светския сайт TMZ, според която той се бори с рак на гърлото и постоянно лети до Германия за лечение. В началото на годината усилено се заговори за събиране на класическия състав на \"Ван Хален\" за първи път след 1984 г. (с Дейв Лий Рот и басиста Майкъл Антъни) и все още не е ясно защо турнето не тръгна. Една от вероятните причини, според Babbermouth, може наистина да е влошеното здраве на Еди. Преди години той водеше битка с рак на езика, една трета от който му е отстранен. Иначе Еди ван Хален редовно оглавява класациите за най-велики живи hard'n heavy китаристи.", "date": "2019.10.24", "title": "Фен помоли Еди ван Хален да го снима на шоу на Tool... без да го познае"}
{"url": "https://clubz.bg/89489-chrome_veche_ima_forsiran_cheren_fon", "text": "Последната версия на Google Chrome добавя дългоочаквания и тестван форсиран тъмен вид, нови защити на паролите и други функционалности, съобщи Engadget. Особено привлекателно за смартфоните е форсираният dark mode, който прави фона на страниците черен, текста - светъл, и така пести батерия на OLED дисплеите, и щади сериозно очите, традиционно натоварвани от много синя светлина, която излъчват екраните при бял фон.  Chrome вече ще работи с жестове и в Android Досега тази опция бе скрита в базовата версия, защото често превръщаше и изображенията в сайтовете в негативи. От Google са успели да намалят сериозно сайтовете, на които това се случва, но все пак е възможно, защото това \"форсира\" страницата, т.е. прави цялото обръщане от светло на тъмно от страна на браузъра. От друга страна, наличието на светла и тъмна версия на сайтовете става все по-популярно. Новият таб пък може да е изпълни с галери от снимки или теми, които вие имате, и можете да контролирате по-детайлно как изглеждат шорткътовете към любимите ви сайтове. Роскомнадзор към Google:  Youtube да спре да рекламира незаконни акции Допълнението Password Checkup на Google, пуснато в началото на годината, идва сега като интегрирано в новата версия на браузъра. То проверява сайтове със съмнителни акредитации и ви съветва да си смените паролата, когато има нужда.  И още - с поставяне на мишката върху смачкан таб (заради 50-те, които сте отворили в момента), дава не само текст, а и малка картинка, за да се ориентирате по-лесно. Последната функция още не е активирана - тя позволява да маркирате номер в сайт, и с един клик да го пратите на Android смартфона си и да му се обадите, без досадното преписване. Роскомнадзор към Google:  Youtube да спре да рекламира незаконни акции", "date": "2019.10.24", "title": "Chrome вече има форсиран черен фон"}
{"url": "https://clubz.bg/89500-germanskata_voenna_ministyrka_iska_vojski_na_oon_v_siriq", "text": "В северна Сирия да се направи зона за сигурност, в която да няма военни атаки и животът на цивилното население да е гарантиран предложи военната министърка на Германия. Анегрет Крамп-Каренбауер, която е и лидер на управляващата партия ХДС, поиска ООН да изпрати сини каски в региона, а той да бъде разделен на сектори. Германия ще се ангажира да осигури мисията в един от тези сектори, гарантира още тя. Франция, Великобритания и САЩ са откликнали положително на предложението й и биха участвали със свои сили в другите сектори. Турция също е сигнализирала, че ще се съгласи. Необходими ще са войски на място, разузнаване, въздушна подкрепа от ВВС, спасителна верига за извеждане на населението от застрашени региони и спасяването на ранени и болни, както и логистика. Мирната мисия трябва да е под ръководството и с мандат на ООН, смята още Крамп-Каренбауер. Тя трябва да включва и бойни части на армиите на участничките. По подобен начин НАТО действа в Афганистан, посочи още министърката. Германия е поела там отговорността за сектор в Северен Афганистан и е изпратила 5000 свои военни. Предложението на Анегрет Крамп-Каренбауер е обсъдено и подкрепено от канцлерката Ангела Меркел и парламентарната комисия по военните въпроси. В четвъртък и петък министърката ще го обсъди и в Брюксел с партньорите от НАТО. Тя посочи също така, че е от изключителна важност Русия също да участва в тази мисия. Договореното във вторник между Турция и Русия примирие от 150 часа няма да реши проблема, заяви лидерката на ХДС. Само по този начин от една страна ще може да се продължи борбата с Ислямска държава и от друга ще е възможно възстановяването на района и връщането на бежанци в сигурната зона. Предложението на Крамп-Каренбауер бе посрещнато остро от коалиционния партньор на ХДС – социалдемократическата партия. Външният министър Хайко Маас критикува колежката си от военното министерство, че е избързала да направи предложението, преди да го съгласува с коалиционните партньори в правителството. Според него първо е трябвало да се изясни с колко души може да участва самата Германия в подобна мисия. Франция също изрази скептицизъм към предложението- Според Париж то не отговаряло на динамиката на ставащото в региона.", "date": "2019.10.24", "title": "Германската военна министърка иска войски на ООН в Сирия"}
{"url": "https://clubz.bg/89513-trymp_svalq_sankciite_sreshtu_turciq_zaradi_siriq", "text": "Президентът на САЩ Доналд Тръмп обяви отменянето на санкциите, наложени на Турция в средата на октомври след началото на военната офанзива на Анкара срещу сирийските кюрди, предаде Франс прес, цитирана от БТА. Вчера Турция обяви, че няма да поднови офанзивата си срещу кюрдските сили в Северна Сирия след изтеглянето им от граничните райони. Президентите на Русия и Турция се споразумяха за съвместен контрол над по-голямата част от района на границата. Президентът на САЩ даде да се разбере и че срещата му с турския му колега Реджеп Тайип Ердоган може да се състои на 13 ноември, както е планирано. Турската офанзива започна след като САЩ обявиха, че се изтеглят от Североизточна Сирия. Много американски конгресмени и от двете водещи партии порицаха това като изоставяне на кюрдите, съюзници на Вашингтон в борбата срещу джихадистите от Ислямска държава. \n\tТръмп заяви, че Мазлум Абди, командващ на съставените предимно от кюрди Сирийски демократични сили, му е благодарил. Президентът на САЩ каза също, че малък брой американски войници ще останат в Сирия \"в районите, в които има петрол\". Над 100 пленени джихадисти от \"Ислямска държава\" са избягали, откакто преди две седмици в Североизточна Сирия започна турската военна операция, заяви пък днес специалният пратеник на САЩ за Сирия Джеймс Джефри цитиран от БТА. Изявлението му бе в рамките на дискусия за американската политика по въпроса за Сирия, състояла се в комисията по външна политика на Камарата на представителите на САЩ. Това стана само часове, след като Тръмп съобщи в туитър за \"голям успех на границата между Турция и Сирия\". \n\t ", "date": "2019.10.24", "title": "Тръмп сваля санкциите срещу Турция заради Сирия "}
