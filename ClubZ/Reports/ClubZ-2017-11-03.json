{"url": "http://clubz.bg/60286-kogato_evreite_sa_spaseni_chervenata_armiq_e_na_hilqdi_kilometri", "text": "Опит за подмяна на исторически факти. Така българското Министерство на външните работи определи изявление на говорителката на руското МВнР Мария Захарова, че Червената армия е спасила българските евреи. Поводът бяха надписи върху Паметника на Съветската армия, гласящи: \"100 години ционистка окупация\". Според изявлението на Захарова това е \"поредният акто на оскверняване на паметника\" и \"тези, които са го извършили, понятие си нямат от собствената си история\". Ето и цялата позиция на Дирекция \"Пресцентър\" на българското МВнР след изказването на Захарова: Русия претендира, че спасила българските евреи", "date": "2017.11.03", "title": "\"Когато евреите са спасени, Червената армия е на хиляди километри\""}
{"url": "http://clubz.bg/60289-pametnikyt_na_syvetskata_armiq_e_mente_a_sssr_ne_idva_kato_osvoboditel", "text": "Говорителката на руското Министерство на външните работи, Мария Захарова, на пресконференция вчера, 2 ноември, демонстрира непознаване на историята. И на българската, и на съветската. 1. Г-жа Захарова представя спирането на депортацията на българските евреи през март 1943 г. (след като преди това 11 343 от тях са натоварени във вагоните и изпратени в концлагера Треблинка) като резултат от действията на Червената армия.  \n\tНяма Българска православна църква, няма Димитър Пешев, няма нищо подобно. И, разбира се, няма нито един документ, който да подкрепя нейната теория. 2. Това, че за нея страшното не била вандалската постъпка, а че извършителите нямали понятие от своята история, а и от чуждата.  \n\tКоето, съпоставено с непознаването на историята, представено от самата г-жа Захарова, придобива особено значение. \"Когато евреите са спасени, Червената армия е на хиляди километри\"  - освободителка, но през 1944 г. такава армия не е съществувала; казвала се е \"червена работническо-селска армия\".  \n\tНякои хора все още не знаят този исторически факт. Мария Захарова изглежда е сред тях.  -- обявявайки война на България на 5-и септември 1944 г.  \n\tНякои хора (вкл. и Мария Захарова) все още не знаят този исторически факт.  ) съветски войници в резултат на военни действия.  \n\tНякои хора все още не знаят този исторически факт. Как мислите, дали Мария Захарова го знае? Русия претендира, че спасила българските евреи Как Червената армия грабеше България И едно важно уточнение от мен:  \n\tАнтисемитският надпис е неприемлив и следва да бъде заклеймен, но не заради това къде е поставен, а защото изобщо е написан!  \n\tАнтисемитизмът е грозно явление, срещу което всички нормални хора трябва да се борим!  \n\tА че авторите на надписа не знаят какво е ционизъм - това е друга тема. Ционизмът е национално движение на евреите да се завърнат в своята родина.     Русия претендира, че спасила българските евреи Как Червената армия грабеше България", "date": "2017.11.03", "title": "Паметникът на Съветската армия е менте, а СССР не идва като освободител"}
{"url": "http://clubz.bg/60277-bojidar_dimitrov_bih_se_vyrnal_v_politikata_snimki", "text": "Това обяви проф. Божидар Димитров, след като на официална церемония министърът на културата Боил Банов му връчи награда за принос в развитието на българската култура, цитиран от \"Фокус\". Божидар Димитров подаде молба за пенсиониране. Вчера новият директор на Националния исторически музей Бони Петрунова бе представена в музея лично от министъра на културата Боил Банов. Вече бившият директор на НИМ също присъства на първия работен ден на Бони Петрунова.   По време на тържествената церемония стана ясно, че на името на проф. Божидар Димитров е наименуван залив в Антарктика. Заливът „Димитров“ е широк 6.8 км и е разположен на полуостров Велинград, на брега Греъм. В него се вливат и ледници, а на хода му е разположен остров Камакуа. Според участниците в Българската антарктическа експедиция, избрали името на проф. Божидар Димитров за име на този залив, то това е, защото той има изключителен принос за развитието на българската антарктическа програма.  „Едно голямо „благодаря“, Божидаре. Надявам се, че и във времето напред ще бъдеш полезен по всички начини на новия директор и на всички колеги, защото и опитът ти е безценен, и качествата ти са безспорни“, каза Боил Банов.  ", "date": "2017.11.03", "title": "Божидар Димитров: Бих се върнал в политиката (СНИМКИ)"}
{"url": "http://clubz.bg/60283-rusiq_pretendira_che_spasila_bylgarskite_evrei", "text": "В навечерието на българското председателство на Европейския съюз руското външно министерство изглежда започва офанзива с провокационни декларации срещу България. Вчера говорителката му Мария Захарова поиска българските власти да заловят и да накажат този, който за пореден път е боядисал част от Паметника на Съветската армия в София.  Паметникът на Съветската армия е менте, а СССР не идва като освободител В разширено  тя казва, че поредното оцветяване на спорния монумент в нощта на 31 октомври било придружено с изписване на антисемитски лозунги. Според неоспорими исторически факти българските евреи са спасени от депортация повече от година преди Съветската армия да влезе като окупационна сила в България на 9 септември 1944 г. и да постеле пътя за намиращите се в нелегалност комунисти да узурпират властта и да превърнат страната в най-верния съветски сателит през следващите 45 години. \"Когато евреите са спасени, Червената армия е на хиляди километри\" Българските евреи дължат спасението си на тогавашното Народно събрание и на зам.-председателя му Димитър Пешев, чиято инициатива намира широка подкрепа сред гражданите, духовенството и цар Борис III. Изявлението на руското външно министерство напомня подобна провокация лично от руския президент Владимир Путин, който в деня на славянската писменост 24 май т. г. заяви, че кирилицата е дошла в Русия \"от македонските земи\". България очаква Путин на официално посещение у нас през февруари догодина по покана на българския му колега Румен Радев. \"Когато евреите са спасени, Червената армия е на хиляди километри\"", "date": "2017.11.03", "title": "Русия претендира, че спасила българските евреи"}
{"url": "http://clubz.bg/60288-pogrebenieto_na_ubitata_jurnalistka_v_malta_zabraneno_za_politici", "text": "Политическите лидери на Малта няма да присъстват на погребението на разследващата журналистка Дафне Галиция, съобщи Би Би Си. Причината - семейството на убитата така е пожелало. Галиция, известна с блога си, обвиняващ топ политиците в страната в корупция, загина миналия месец при взрив в колата си. Службите на няколко държави, както и Европол разследват смъртта ѝ. Днес е погребението на Галиция в родния ѝ град Моста.  Журналистка бе взривена в Малта. Работела по \"Досиетата Панама\" От офиса на президентката на Малта Мари-Луиз Колейро Прека са съобщили, че тя няма да присъства, защото научила, че семейството на убитата не я иска. Говорителят на премиера Йосеф Мускат заяви: Галиция, която е сред най-сериозните критици на властта, работеше по \"Документите Панама\", които сочат, че Мускат и жена му имат офшорни акаунти, в които крият плащания от управляващата фамилия в Азербайджан. Скандалът предизвика предсрочни избори, но въпреки това Мускат се върна на власт.", "date": "2017.11.03", "title": "Погребението на убитата журналистка в Малта - забранено за политици"}
{"url": "http://clubz.bg/60303-sakskoburggotski_za_rokadata_si_s_borisov_tova_e_evolyuciq", "text": "Преди 15 години Симеон Сакскобургготски бе премиер на България, а Бойко Борисов работеше за него. Сега Борисов е премиер, а Сакскобургготски го съветва по въпросите за европредседателството. Мислил ли е, че нещата ще се обърнат така? Този въпрос зададе в специално интервю с бившия министър-председател Бойко Василев в \"Панорама\" по БНТ тази вечер. Той отбеляза, че това България \"да води\" Европа е силна дума за европредседателството ни догодина, но смята, че ще сме готови за 1 януари 2018 г. Според него няма шанс ЕС да се разпадне изведнъж заради излизането на Великобритания. Сакскобургготски коментира ситуацията в Испания с непризнатата независимост на Каталуня - от гледна точка на човек, живял там през по-голямата част от живота си. Според него ще е трудно да има нова независима република в Европа: Според него решението на крал Филипе да подкрепи правителството в Мадрид не нарушава неутралитета, а пази единството на Испания. На въпрос дали монархиите могат да служат като посредници в модерния свят, той отговори: Сакскобургготски заяви, че не иска да дава оценки на правителството, но подчерта своя стара теза - че трябва да се правят политики в дългосрочен план. ", "date": "2017.11.03", "title": "Сакскобургготски за \"рокадата\" си с Борисов: Това е еволюция"}
{"url": "http://clubz.bg/60285-50_000_fenove_prekysnaha_trenirovka_v_kajro_video", "text": "Близо 50 000 фенове на тренировка - това не се вижда всеки ден. Футболистите на египетския \"Ал Ахли\" усетиха какво е истинска подкрепа преди решителния втори мач от финала на Шампионската лига на Африка срещу \"Уидад\" (Казабланка), информира bTV. Огромно море от привърженици заля стадиона на клуба по време на едно от последните занимания. Игрището се оказа тясно, за да приеме всички желаещи да покажат любовта си към треньора Хосам ел Бадри и неговите футболисти. Затова тренировката беше прекратена. Предвождани от фенската групировка \"Ахлави\", феновете създадоха страхотна атмосфера. Наличието на толкова много хора обаче доведе и до сблъсъци, които трудно бяха овладени от полицията. Органите на реда в Кайро не бяха получили заявка, че присъствието на тренировката ще бъде толкова масирано, и не бяха подготвени. Първият мач между \"Ал Ахли\" и \"Уидад\", който се игра на стадион \"Бурж ел Араб\" в Александрия, завърши 1:1. На трибуните имаше 60 хиляди зрители. Решителният двубой е в събота на ст. \"Стад Мохамед V\" в Казабланка. \"Ал Ахли\" преследва рекордна девета купа в Шампионската лига на Африка (1982, 1987, 2001, 2005, 2006, 2008, 2012 и 2013 г.), докато \"Уидад\" се надява на второ отличие след това през 1992 г.", "date": "2017.11.03", "title": "50 000 фенове прекъснаха тренировка в Кайро (ВИДЕО)"}
{"url": "http://clubz.bg/60294-moskva_gol_kontraprotest_v_zashtita_na_seksualniq_tormoz_video_18", "text": "Както знаем, либерално гнилият Запад предлага разврат и перверзии, на което консервативният Изток, най-вече в лицето на Русия – отговаря с висок морал, дълбока духовност и готовност за спасяване на света от пълна деградация. В тази връзка следващата новина звучи някак озадачаващо.    Пет момичета са се съблекли голи пред американското посолство в Москва, в знак на подкрепа за холивудския продуцент Харви Уайнстийн, обвинен в многочислени случаи на сексуален тормоз и изнасилвания, съобщава Лента.ру. Това е един вид контрапротест срещу всички, които заклеймяват Уайнстийн като сексуален хищник и насилник. Телевизионният канал РЕН публикува видеозапис от събитието. На него се вижда се   как една от активистките самоотвержено разголилите се в московския студ , крещи разпалено: Макар че и да ги е принуждавал – какво от това? Наскоро в Русия бе приет закон, който декриминализира част от случаите на семейно насилие – а нима Холивуд не е едно голямо артистично семейство? Трето момиче пък носи гордо на голите си гърди надписа „I Love You, Harvey“. Лента.ру съобщава, че две от активистките са били задържани от полицията   – не е ясно защо  . \n\t Две американски медии съобщиха през октомври за няколко случая на сексуален тормоз от страна на Уайнстийн, последваха оплакванията на още десетки работили с продуцента жени – сред тях и много световно известни кинозвезди. Няколко актриси го обвиниха в изнасилване. На фона на техните признания много други личности от шоубизнеса в различни страни започнаха също да оповестяват за подобни случаи – във Франция като част от кампанията „Покажи свинята“. Всичко това предизвика дълбоко недоумение в Русия, където подобни отношения, изглежда, са напълно невъзможни  . Затова и Русия стана единствената страна, в която бе организиран гол контрапротест   на Уайнстийн. Президентът Путин пази руските жени от сексуално насилие", "date": "2017.11.03", "title": "Москва: гол контрапротест в защита на сексуалния тормоз (видео, 18+)"}
{"url": "http://clubz.bg/60287-dps_obqvi_kurs_kym_demontaj_na_koaliciqta_s_nacionalisticheskite_partii", "text": "Курс към \"демонтаж на коалицията с националистическите партии\" обяви лидерът на ДПС Мустафа Карадайъ по време на първото заседание на Централния съвет на движението след предсрочните парламентарни избори. Лидерът на формацията обяви, че той, ръководството, парламентарната група и евродепутатите са получили мандат, който ги \"задължава\" да работят за отстраняване на националистите от властта, като за целта се използват  По думите на Карадайъ коалицията с \"Обединените патриоти\" загробва ГЕРБ, но това не е проблем на ДПС. За движението проблемът е, че участието на малкия коалиционен партньор във властта \"загробва България\" и носи постоянни рискове за стабилността на страната. Затова са нужни \"спешни действия\". Въпросните действия не бяха изброени конкретно.  \n\t\"Коалицията с националистическите партии е вредна за страната, защото създава условия за разрушаване на единството на нацията, на европейския образ на страната, създава риск за успешното Председателство на Съвета на ЕС и легитимира парти и хора с ксенофобски изказвания, раситски постъпки и официализира езика на омразата\", заяви Карадайъ, цитирайки партийното решение за \"демонтажа\". На въпрос как си представя този \"демонтаж\" - като предизвикване на предсрочни избори или чрез действия за преформатиране на управляващото мнозинство в рамките на действащия парламент, лидерът на ДПС обяви: Той повтори, че партийното ръководство и парламентарната група имат мандат за искане на вот на недоверие на правителството и ще участват в преговори за това с БСП идната седмица. На тях ще се уточни какви са оценките за управлението и ще се обсъжда темата на евентуален вот. Карадайъ уточни, че не става дума за \"сближаване\" на ДПС и БСП отново, а преодоляване на проблема с участието на националистите във властта и рисковете, които това води със себе си. Иначе при управленията на тройната коалиция и на експертния кабинет \"Орешарски\" БСП и ДПС заедно имали \"и успешни, и не дотам успешни, общи политики и действия.  На въпрос подходящ момент за вотове на недоверие и \"демонтаж\" на коалицията с \"Обединените патриоти\" е навечерието на българското председателство на Съвета на ЕС, лидерът на ДПС обяви: Карадайъ припомни, че е имало председателства на страни от ЕС, в които по това време не е имало излъчени правителства, но това не ги е провалило (Белгия, Малта и т.н. - б.р.)  От ДПС обявиха ,че си поставят за цел поставянето в дневния ред на Алианса на евпорейските либерали и демократи, към които принадлежат, темата за повече Европа на съединението, за мястото на българския етнически модел на Балканите и за превръщане на региона в свободна от национализъм и радикализъм зона.  Карадайъ увели, че почетният лидер на ДПС д-р Ахмед Доган е добре и вчера е участвал в Председателския съвет на движението преди заседанието на Централния съвет днес.", "date": "2017.11.03", "title": "ДПС обяви курс към \"демонтаж на коалицията с националистическите партии\""}
{"url": "http://clubz.bg/60297-vissha_politicheska_naglost_propagandno_postijenie_tyrsen_efekt", "text": "Изказването на говорителката на руското външно министерство Мария Захарова - че Русия е спасила българските евреи от нацистите - предизвика бурни реакции днес не само сред обичайните коментатори на обществения живот, но и сред политиците. Русия претендира, че спасила българските евреи Бившата вицепремиерка и шефка на кабинета на премиера Борисов   директно отсече във фейсбук: Тя определи изказването на Захарова като \"посегателството към историята на суверенна държава и висша форма на политическа наглост.\" \"Ако Русия иска да заличи и малкото останали добри чувства към нея, така трябва да постъпва. Провокациите към антисемитизъм и коментарите им след това от едни и същи хора са добре разработена технология на политическото влияние. Но този път грешно разчетено. Бившият служебен министър пък публикува снимка на надписа на Паметника на Съветската армия, станал повод Захарова да манипулира историята. И заяви: \"Когато евреите са спасени, Червената армия е на хиляди километри\" Посланикът ни в Русия от 2000 до 200 г.   посочи, че подобни действия ще отрезвят българските русофили: Паметникът на Съветската армия е менте, а СССР не идва като освободител По-късно Василев остро разкритикува външната министърка Екатерина Захариева за това, че е отговорила на твърденията на Захарова:  бе лаконичен - той само сподели изказването на Захарова с думите  Пред бТВ той обясни по-подробно позицията си. Ковачев предположи, че след като са минали десетилетия би трябвало да се очаква, че мисленето, че с такава идеология могат да привлекат хората, които са по-податливи на хибридни новини, би трябвало да се промени. Според евродепутата проблемът е, че става дума за говорител на външно министерство на Русия. \"За мен това е непонятно\", каза още той. Не е редно пришиване на заслуги в по-късен етап, това е търсен ефект, е коментарът на Той смята, че позициите на отделни вандали и понякога политици не могат да се преписват на целия български народ и би било грешка на руската страна да го прави. \"Когато евреите са спасени, Червената армия е на хиляди километри\" Паметникът на Съветската армия е менте, а СССР не идва като освободител", "date": "2017.11.03", "title": "\"Висша политическа наглост\", \"пропагандно постижение\", \"търсен ефект\""}
{"url": "http://clubz.bg/60299-a_dokladyt_na_ban_za_belene_se_okazva_taen", "text": "Докладът на БАН за това дали трябва да се строи АЕЦ \"Белене\", или не, се оказва с клаузи за конфиденциалност, които важат и за двете страни по договора за изработването му - Българския енергиен холдинг и академията. Това стана ясно от думите на министърката на енергетиката Теменужка Петкова. Днес тя присъства на връчването на лиценза за удължаване на живота на 5-и блок на АЕЦ \"Козлодуй\". Пет извънпарламентарни партии: ГЕРБ и БСП рестартират \"Белене\"  Министърката призова \"за търпение\" за анализа на БАН нужна ли е нова ядрена мощност у нас и обясни, че към момента има междинен вариант на поръчания от БЕХ на БАН доклад. Изработването му струва над 2 млн. лв. и според неофициална информация е бил връщан вече веднъж за доработване. АЕЦ „Белене“ пак изпълзя изпод ръждата Въпреки \"тайността\" на анализа на БАН, Петкова заяви, че въпросът е важен и се надява БАН, с разрешението на БЕХ, да обяви публично резултатите. И декларира: От думите на министърката не стана ясно откъде и защо са се появили клаузите за конфиденциалност, щом договорът, с който се възлага анализът на БАН е по поръчка на правителството и е подписан между държавната БЕХ и националната институция БАН. Според Петкова за правителството е важно  По-късно в ефира на бТВ енергийната министърка призна, че според един от сценариите, разгледан в доклада на БАН, в региона ни се очаквал недостиг на електроенергия след 2035 година. Според неофициална информация обаче в междинния вариант на документа присъства и извод, че финансирането на строежа на \"Белене\" е несигурно и проектът не може да възвърне инвестицията за строежа. Дали този извод ще е част от финалния вариант и дали анализът изобщо ще види публичност - предстои да видим. По думите ѝ, ако трябва да бъде създадена проектна компания - това може да се случи в рамките на една-две седмици и да бъде предложена на кандидат -инвеститор. Министър Петкова отново не отрече вариант за реализация на замразения през 2012 г. проект за втора атомна централа с руско финансиране.  АЕЦ „Белене“ пак изпълзя изпод ръждата", "date": "2017.11.03", "title": "А докладът на БАН за \"Белене\" се оказва... таен"}
{"url": "http://clubz.bg/60293-joze_mourino_plati_33_miliona_evro_i_izbegna_syd_v_ispaniq", "text": "Старши-треньорът на \"Манчестър Юнайтед\" Жозе Моуриньо трябваше да прекъсне подготовката си за неделния тежък сблъсък срещу шампиона \"Челси\", за да уреди сметките си с испанското правосъдие. Тази сутрин португалецът пътува до Мадрид, за да се изправи пред съд за предварително изслушване по разследване за укриване на данъци в размер на 3,3 милиона евро, докато бе наставник на \"Реал\" (Мадрид). На излизане от залата Специалния обяви, че се е разбрал с прокуратурата да плати въпросните 3,3 млн. и така да избегне дело. Обвинението срещу Моуриньо беше, че през 2011-а и 2012 г. е укрил съответно 1,6 и 1,7 милиона евро данъци от имиджови права. Той е поредният футболен човек в дълъг списък от длъжници към испанската хазна. Лионел Меси и баща му отнесоха условни присъди, отделно от това си платиха. Същото направиха Фабио Коентрао, Рикардо Карвальо, Радамел Фалкао, Анхел ди Мария... Засега единствено Кристиано Роналдо не иска да сключи споразумение, а от него прокуратурата търси 14,7 милиона евро. Асът на \"Реал\" (Мадрид) е готов да отиде на съд. През лятото той заяви, че не е излъгал и с цент и дори заплаши да напусне \"Реал\".", "date": "2017.11.03", "title": "Жозе Моуриньо плати 3,3 милиона евро и избегна съд в Испания"}
{"url": "http://clubz.bg/60296-papa_francisk_svetyt_se_gotvi_vse_po_usileno_za_vojna", "text": "Папа Франциск стресна миряните вчера при посещение в Нетуно, Италия, където са погребани 7860 американски войници, загинали при освобождаването на Италия по време на Втората световна война, съобщи Ройтерс. Да се отдава почит на младите войници, загинали във войната е особено важно днес, каза той, защото: Според него това ще е най-големият конфликт досега. Тръмп и Франциск - когато двама опоненти се срещнат Папата не разясни думите си, но последните му коментари по глобални въпроси бяха във връзка с напрежението между САЩ и Северна Корея през последните месеци, което предизвиква притеснения за конфронтация между ядрени държави. ", "date": "2017.11.03", "title": "Папа Франциск: Светът се готви все по-усилено за война..."}
{"url": "http://clubz.bg/60290-fenomenalno", "text": "Има едно явление в наши дни, което заслужава особено внимание. И то е Мария Захарова – официалният представител на външното министерство на Руската федерация. Не използвам граматическата форма за женски род на името „представител“ и не казвам „представителка“ тук, тъй като подозирам, че самата госпожа Захарова би възприела отнасянето на езиковия термин с окончание за женски род към нея самата по-скоро негативно. Предполагам, че реакцията ѝ може би ще е такава, тъй като си давам сметка, че в очите на госпожа Захарова придаването на такава пък чак значимост на стандартите за политическа коректност със самата си западност е проява на враждебност към Русия. Или реминисценция за някои маниери от времето на социализма, които сега не са сред най-модните в Москва.    В студиото на  „Россия 1“ госпожа Захарова показа снимка, направена по думите ѝ в Белия дом. А на фотографията виждаме Хилъри Клинтън, като външен секретар на Съединените щати, да се усмихва широко, видимо приятно развълнувана от това, че се ръкува в този момент не с друг, а със самия Осама бин Ладен. Ето ви - коментира госпожа Захарова пред руската медия, ето ви един великолепен пример за лобизъм. Та, като стана дума за многостранната информираност на Мария Захарова и за акуратните ѝ наблюдения по различни въпроси от първостепенно значение, се сетих за нещо друго с нейно участие от вчера, което дава да се разбере колко неотразимо феноменални са познанията по най-нова европейска история на настоящия официален представител на руското външно министерство. На 02. 11. 2017 г. в рамките на свой брифинг Захарова призова българските власти да направят необходимото, за да се сложи край на вандалското поругаване на съветските паметници, намиращи се на територията на България. Повод за това нейно официално изявление стана появата на надпис върху всеизвестния монумент в София на 31 октомври. Осъждайки този акт, Захарова заяви и следното, цитирано впоследствие от ТАСС: „Благодарение на нашите воини в годините на Втората световна война стана възможно да бъде предотвратена депортацията на евреите от България, с което 50 000 хиляди души бяха спасени от неизбежна гибел.“ Русия претендира, че спасила българските евреи Феноменално! Много се притеснявам, да ви кажа. Притеснявам се да не да последва някоя официална негативна реакция от страна на българското Външно министерство във връзка с величествените позовавания на безспорните исторически факти от страна на Захарова. Опасявам се да не вземе някой от българска страна да реагира остро и да попита какво общо има спасяването на българските евреи с действията на Съветската армия. Представете си, че на най-високо място в Москва, като резултат от тази реакция, вземат, че посъветват Мария Захарова да бъде малко по-внимателна, когато прави исторически препратки и въз основа на тях дава оценки. Ами ако това вземе, че стане? Съществува опасност Мария Захарова да спре да ни радва със своите така красиви, непосредствени и толкова нежно закачливи хрумвания, със своите проникновени и честни, но заедно с това и забавни, глумливи коментари. Те, коментарите на Мария Владимировна, са като пляски, игриви са такива едни, въртеливи. Но са и умни, да, и са премерени! Точно като за дипломат от ранга на госпожа Захарова. Така е наистина. Защото, забележете само колко хитро и внимателно защитено е съждението на Мария Владимировна относно зависимостта между спасяването на близо 50 000 български евреи и действията на Съветската армия по време на Втората световна война. А каже някой, че такава връзка изобщо няма и няма как да има, а го е хванала веднага натясно Мария Захарова с аргумента, че става дума за поредица от свързани помежду си събития и процеси, отвеждащи в крайна сметка до успехите на Съветската армия срещу нацистка Германия, които са в основата на всичко. Нима, ще ви каже госпожа представителят на руското външно министерство, можеше да стане възможно възпрепятстването на депортацията на евреите от България, ако по онова време Червената армия не беше вече притиснала здраво Хитлер? Феноменално, нали?             Неотдавна в текста си „Годишна програма“ (публикуван в Портал „Култура“ на 22. 09. 2017) припомних хронологията на дружеските закачки с България от страна на представители на руската държава, съпровождали чинно големите празници от българския национален календар в рамките на една година. Позволете ми да скицирам тази последователност още веднъж: 19.09. 2016 – изказването на Пьотр Толстой за това, че руснаците скоро ще изкупят „цяла България“; 02. 03 2017 – Захарова съобщава за нота от външното министерство на Руската федерация във връзка с появата на графити върху паметника „Альоша“; 24. 05. 2017 – президентът Путин рефлектира на всеослушание върху кирилицата като културен феномен, появил се в определен историко-географски ареал; 06. 07. 2017 – Захарова отправя от името на Русия нота във връзка с посегателство върху Паметника на Съветската армия в София; 02.11.2017 – изказване на Мария Захарова, предизвикано от действия на неизвестни лица по отношение на същия този паметник, в което Захарова обвързва съдбата на българските евреи през 1943 г. с ролята на Съветската армия през Втората световна война. Регулярност и логика тук несъмнено има. Да вземем най-скорошното от тези феноменални съвпадения, последвано от още по-феноменалното салто на Мария Захарова. Та нали на първи ноември в България се отбелязва българският Ден на будителите. Установен при това първоначално на тази дата във връзка с празника на Свети Иоан Рилски –19 октомври, който ден по стария календарен стил съвпада със сегашния 1 ноември.    И затова, моля Ви, министър Захариева, да не излизате с официална реакция заради думите на Мария Захарова! Недейте, защото в противен случай рискуваме някой най-голям големец в Москва да си каже, че все пак е хубаво да има и мяра, спирачки някакви да има все пак. А стане ли това, колкото и невероятно да е, може изведнъж да ни спрат шоуто на Мария Захарова. Или най-малкото да го променят. И ще си останем тогава само със скуката на достойното си съществуване на европейци, унесени в което често забравяме, че има и такива, на които много, ама много им се иска да го нямаме. А тези хора – хора като Мария Захарова и нейните работодатели, са ни нужни. За да ни веселят с пляските си, но и за да ни държат с тях будни.", "date": "2017.11.03", "title": "Феноменално"}
{"url": "http://clubz.bg/60292-bezraboticata_v_sasht_padna_do_41", "text": "Американската икономика е добавила 261 000 работни места през октомври, съобщи USA Today. Очакванията на анализаторите от \"Уолстрийт\" обаче са били по-големи - според прогнозите заетостта е трябвало да се увеличи с 310 000 души. Въпреки това увеличението е високо спрямо слабите резултати през септември. Тогава имаше ръст от едва 18 хил. позиции. Евростат: Безработицата в България е намаляла до 6.1% Този спад според анализаторите е основно заради поредицата урагани, които удариха САЩ. Тези смущения ще продължат да объркват експертите до края на годината, твърдят от \"Блумбърг\".  Почасовите възнаграждения не се изменят особено на месечна база, а на годишна спадат от 2,8% на 2,4% през октомври. Очакваше се по-малък спад - до 2,7% на годишна база..", "date": "2017.11.03", "title": "Безработицата в САЩ падна до 4,1% "}
{"url": "http://clubz.bg/60276-dps_obsyjda_vlastta_i_vot_na_nedoverie_na_centralen_syvet", "text": "ДПС събира Централния съвет на партията за първи път след парламентарните избори днес. Заседанието започна преди минути в София. Според депутата Йордан Цонев, който е част от партийното ръководство, на сбирката ще се обсъди какво мислят структурите на ДПС за новата власт, за управляващата коалиция и поведението на движението в първите 6 месеца от новия мандат. Темата \"вот на недоверие\" срещу кабинета \"Борисов 3\" също е сред темите, увери Цонев. БСП покани движението и другата определяща себе си като опозиционна партия - \"Воля\", на преговори по тема за вот на недоверие през идната седмица. Според социалистите вотът трябва да е за \"корупция\", но ако не е насочен срещу конкретни политики, а е за цялостна политика, това ще ограничи възможността на опозицията да иска отново вот на недоверие за период от 6 месеца. Във връзка с исканата от ДПС оставка на вицепремиера Валери Симеонов Цонев посочи, че постоянна тема на ДПС е участието на националистите във властта и ще бъде постоянна, докато тази власт бъде демонтирана.", "date": "2017.11.03", "title": "ДПС обсъжда властта и вот на недоверие на Централен съвет"}
{"url": "http://clubz.bg/60282-plevneliev_demokraciqta_shte_se_obogati_ot_koaliciq_mejdu_gerb_i_bsp", "text": "Президентът (2012-2017) Росен Плевнелиев пожела българското общество „да сме го докарали дотам, като например демократични и успели държави като Германия, Холандия, където една голяма коалиция да не е никакъв проблем“. В интервю за „Фокус“ предишният държавен глава коментира, че в момента БСП „крайно агресивно и непродуктивно действа на фона на предстоящо европейско председателство“. Росен Плевнелиев: Тотален провал в борбата с корупцията Той два пъти казва, че в момента трудно може да си представи такава голяма коалиция, но допълва: Росен Плевнелиев критикува антикорупционната активност на БСП и ДПС. Плевнелиев повтори тезата си, че „всички заедно от политическия спектър на България вкупом се проваляме дотук в голямата тема за справедливостта и борбата с корупцията“. Плевнелиев: Ако назначавах наследника си, бих посочил Петър Стоянов Предишният президент пожела на Народното събрание да приеме антикорупционния закон. Росен Плевнелиев коментира и оставката на министъра на здравеопазването проф. Николай Петров, която оцени като „морален акт“. Плевнелиев за пореден път обвини наследника си Румен Радев за провала на Консултативния съвет по национална сигурност по темата за борбата с корупцията. „За мен тук основна е вината на президента Румен Радев, който действаше по-скоро като еднопартиен, отколкото надпартиен президент. Нека си спомним, че в месеците преди този КСНС в Народното събрание вече имаше два законопроекта за борба с корупцията – един на управляващите, другият на опозицията. Тогава, когато имаме два законопроекта, не прилича на държавния глава да се опита да наклони везните в посоката на един или друг законопроект“, коментира Плевнелиев. Плевнелиев: Ако назначавах наследника си, бих посочил Петър Стоянов", "date": "2017.11.03", "title": "Плевнелиев: Демокрацията ще се обогати от коалиция между ГЕРБ и БСП"}
{"url": "http://clubz.bg/60279-frenskiqt_brat_na_berbatov_udari_fen_na_svoq_otbor_video", "text": "Бившият френски национал Патрис Евра се забърка в страхотен скандал по време на загрявката преди мача \"Витория\" (Гимараеш) - \"Олимпик\" (Марсилия) от Лига Европа. Защитникът е много близък приятел на Димитър Бербатов, двамата се наричат един друг \"брат от друга майка\". Евра бе сред гостите на Бербо и Луиш Фиго на звездния им мач в София по-рано тази година. Патрис Евра и съотборниците му в \"Олимпик\" се готвеха за двубоя с \"Витория\", когато започна размяна на реплики между някои фенове на марсилци и част от играчите. Най-активен сред тях бе Евра, който прескочи рекламните пана и се насочи към запалянковци, които пък бяха слезли от трибуната си.   Последва ритник от страна на Евра в главата на зрител. Патрис моментално бе изтикан встрани от свои съиграчи и скандалът бе потушен. Съдията бе информиран за постъпката на защитника и му показа червен картон доста преди началото на срещата. Кой кого е провокирал повече, тепърва ще се изяснява. Запалянковците на \"Олимпик\" са известни със своите доста крайни на моменти реакции както към своите, така и към чуждите. Патрис Евра също не е от най-кротките футболисти. Той често се забърква в скандали, особено в периода в \"Манчестър Юнайтед\", откогато датира дружбата му с Бербатов. През 2008 г. играчът бе наказан за четири мача, след като се сби с един от служителите, които поддържат терена на стадиона на \"Челси\". Медиите пък припомниха за прочутия кунг-фу ритник, който Ерик Кантона нанесе на фен на \"Кристъл Палас\" през януари 1995 г. с екипа на \"Юнайтед\".", "date": "2017.11.03", "title": "\"Френският брат\" на Бербатов удари фен на своя отбор (ВИДЕО)"}
{"url": "http://clubz.bg/60281-bsp_oficialno_vs_glavchev_zaradi_srybskiq_dimitrovgrad", "text": "БСП официално зае позицията на Българския антифашистки съюз против действията на председателя на Народното събрание Димитър Главчев и идеята за преименуване на сръбския град Димитровград (кръстен на комунистическия български лидер Георги Димитров - б.р.) и връщане на старото му име Цариброд. Главчев към българите в Сърбия: Помнете своя род и език В специална декларация от името на парламентарната група на левицата Валери Жаблянов от ръководството на БСП попита \"в какво качество Димитър Главчев иска пред сръбския президент промяна в наименованието на сръбския град Димитровград\" и заяви, че акцията може да влоши двустранните отношения със Сърбия. Как - не стана ясно.  Български социалисти бранят Георги Димитров от Главчев и Сорос. В Сърбия За разлика от антифашисткия съюз, който говори за успехите на Георги Димитров в отношенията със Сърбия в миналото и подозрения срещу Джордж Сорос, Жаблянов и БСП не си позволиха подобни коментари. Депутатът от БСП само припомни как историята на Балканите е противоречива и ако опитите за преименуване на градове според историческите им названия се задълбочат, процесът в целия регион нямало да може да бъде спрян. Според Жаблянов действията на Главчев не са \"допустими от гледна точка на международното право\". Социалистът не се съгласи, че преименуването на сръбския Димитровград е желанието на нашето малцинство там, защото имало два рефендума - през 1993 и през 2004 г., на които тази опция била отхвърлена.  ВМРО vs антифашистите: Георги Димитров не е герой, а предател Срещу позицията на БСП очаквано реагираха \"Обединените патриоти\". Депутатът Милен Михов декларира, че формацията му подкрепа действията на Димитър Главчев в защита на интересите на българите в Сърбия, което включвало и връщане на старото българско име на града в Западните покрайнини. По думите на Михов БСП не се учи от грешките си.  Български социалисти бранят Георги Димитров от Главчев и Сорос. В Сърбия ВМРО vs антифашистите: Георги Димитров не е герой, а предател", "date": "2017.11.03", "title": "БСП официално vs Главчев заради сръбския Димитровград"}
{"url": "http://clubz.bg/60301-posledno_panairyt_na_knigata_shte_byde_v_ndk", "text": "Коледният панаир на книгата в крайна сметка ще се проведе в Националния дворец на културата – от 12 до 17 декември. По-малко от 10 дни след новината, че форумът да бъде преместен в „Интер Експо Център“, на заседание на Общо събрание организаторът Асоциация „Българска книга“ взе ново решение: Панаирът ще си остане в НДК. Панаирът на книгата – от НДК в Интер Експо център Решението за преместването бе провокирано от новите условия, предложени от мениджмънта на НДК за повишаване на цените на наемите за Панаира. Скоро след това министърът на културата Боил Банов излезе с изявление, че се надява форумът да бъде на обичайното си място – НДК. Не е известно дали наемите са предоговорени за завръщането на Панаира в Двореца. Ремонтът, който затрудни провеждането на Пролетния базар на книгата, вече би трябвало да бъде завършен. От 1 януари НДК ще бъде основен домакин на събитията от Българското председателство на Съвета на ЕС. То ще продължи до края на първата половина от 2018-а, т.е. със сигурност ще съвпадне по време и с Пролетния панаир, който традиционно се провежда в дните около 24 май.", "date": "2017.11.03", "title": "Последно: Панаирът на книгата ще бъде в НДК"}
{"url": "http://clubz.bg/60275-shotlandskata_liderka_osydi_aresta_na_katalunskite_ministri", "text": "Първият министър на Шотландия Никола Стърджън осъди вчерашния арест на осмина от министрите на отстранения сепаратистки лидер Карлес Пучдемон.   Вчера испански съд нареди ареста на осем от министрите на Пучдемон, които се явиха на разпит от съдия-следовател по обвинения за бунт, противодържавна дейност и злоупотреба.  Прокуратурата поиска от съдията Кармен Ламела да издаде европейска заповед за арест за Пучдемон и още четирима от министрите му, които също бяха призовани, но не се явиха пред съда. Пучдемон е в Белгия и отказва да бъде разпитван у дома, защото смята, че процесът срещу него е политически. Прокурор поиска арест за Пучдемон  Стърджън е лидерка на националистите, които държат регионалното самоуправление на Шотландия.  Тя критикува начина, по който централното правителство в Мадрид реагира на едностранно обявената независимост на Каталуня, но отказа да подпише декларация на част от своите депутати, която призоваваше международната общност да признае независимата каталунска република. Шотландските националисти също искат независимост от Обединеното кралство, но на последния референдум за нея през 2014 г. загубиха с 45% срещу 55% от тези, които подкрепят оставането в пределите на Великобритания. В референдума за \"Брекзит\" на 23 юни 2016 г. обаче мнозинството от шотландците гласуваха за оставане в ЕС. Партията на Стърджън загуби в над една трета от избирателните райони на извънредните британски избори на 8 юни т.г. и обясни това с ненавременни призиви за нов референдум за независимост. Стърджън е заявявала, че ако Обединеното кралство напусне ЕС, Шотландия би желала на остане в него и това би означавало да напусне кралството. ", "date": "2017.11.03", "title": "Шотландската лидерка осъди ареста на каталунските министри"}
{"url": "http://clubz.bg/60284-ruskata_ferma_za_trolove_syzdala_i_izmislena_krajnodqsna_us_blogyrka", "text": "Тролове от руската \"Агенцията за разучаване на Интернет\" са създали личността на крайнодясна блогърка, съобщи \"Дейли Бийст\". Разположената в Санкт Петербург \"ферма\" за манипулации използвала профилите на персоната Джена Ейбрамс, за да влияят на общественото мнение в САЩ по време на президентските избори миналата година. Това установили разследващи от американския Конгрес в съвместна работа със социалните мрежи. Ейбрамс коментира всичко - от дрехите на Ким Кардашиян, през разкрачването в метрото, до използването на балистични ракети. В един момент профилът й в туитър достига 70 000 последователи. Ето един от туитовете ѝ от миналата година: Туитът избухва и бива коментиран от историци, журналисти и други известни потребители на микроблогинг платформата. Други крайнодесни пък защитават Ейбрамс. „Александър Николов“ ужилил и прокурори. Те искали да го бият Нейните съобщения в социалната мрежа биват коментирани в десетки американски медии, сред които USA Today, InfoWars, Yahoo Sports, Sky News, Брайтбайрт, \"Вашингтон пост\", Mashable, Quartz, CNN, BBC, Gizmodo, \"Индепендънт\", Business Insider, BuzzFeed, \"Дейли мейл\", \"Ню Йорк таймс\", и, разбира се, \"Спутник\" и Russia Today В повечето случаи става дума не за политически въпроси, а за съобщения в сферата на ентъртейнмънт индустрията. Между тях понякога се промъкват радикални тези и коментари. Във всяко едно отношение Ейбрамс прилича на обикновена американка с мнение и активна в социалните мрежи. Това обаче всъщност дава на фалшивата личност по-голяма платформа за изява.", "date": "2017.11.03", "title": "Руската ферма за тролове създала и измислена крайнодясна  US блогърка"}
{"url": "http://clubz.bg/60280-trymp_poteglq_za_aziq_na_naj_dylgata_prezidentska_obikolka_ot_chetvyrt_vek", "text": "Изправен пред проблеми у дома, американският президент Доналд Тръмп се подготвя за най-дългата обиколка на американски държавен глава в Азия от повече от четвърт век. Той ще търси подкрепа за притискането на Северна Корея, за да се овладее ядрена криза, пише Ройтерс. Обиколката на Тръмп включва Япония, Южна Корея, Китай, Виетнам и Филипините и ще продължи от петък, 3 ноември, до 14 ноември. В какво е обвинен Манафорт и каква е връзката му с Русия Той ще отсъства доста време от Вашингтон в разгара на няколко неразрешени въпроса като федералното разследване за намесата на Русия в президентските избори догодина, възстановяването на Ню Йорк от атаката, при която загинаха осем души, и дебатите около плана за данъчни промени, който, ако бъде одобрен от Конгреса, ще е първата голяма законодателна победа на Тръмп. Пхенян: Ще сваляме US самолети, няма как Според съветниците на Тръмп той може да се фокусира върху вътрешнополитически проблеми, в която и част на света да се намира. Последният път, в който президент на САЩ, беше в Азия за толкова продължително време, беше в края на 1991 г. и началото на 1992 г., когато на Джордж Буш-старши му стана лошо на официална вечеря в Япония. В петък Тръмп ще отпътува за Хаваите, като ще спре за кратко посещение в Пърл Харбър и ще се види с американските сили в Тихия океан. От 5 ноември започва визитата му в Япония, следва Южна Корея. После отива в Пекин, където ще се опита да окаже натиск върху китайския президент Си Цзънпин за по-сериозна намеса на Китай спрямо Пхенян. Тръмп ще присъства на срещата на Тихоокеанското икономическо сътрудничество във Виетнам, ще има и държавно посещение в Ханой. Обиколката му ще приключи със срещата на Югоизточните азиатски нации в Манила. Пхенян: Ще сваляме US самолети, няма как", "date": "2017.11.03", "title": "Тръмп потегля за Азия на най-дългата президентска обиколка от четвърт век"}
{"url": "http://clubz.bg/60298-kak_reagira_shalom_na_dumite_na_zaharova_pripomni_svoq_poziciq_ot_2011_g", "text": "Организацията на евреите в България \"Шалом\"излезе с позиция след като говорителката на руското Министерство на външните работи Мария Захарова обяви, че Червената армия е спасила българските евреи. Всъщност по-точно от \"Шалом\" са избрали да припомнят своя позиция от декември 2011 г., в която се казва, че \"Спасението е резултат на действията на по-голямата част от българския народ, Българската православна църква и българската нефашистка общественост. За този акт на българите евреите ще бъдем винаги благодарни\". Русия претендира, че спасила българските евреи Във връзка с изказването на говорителя на руското външно министерство г-жа Мария Захарова по повод оскверняването на паметника на Съветската армия в нощта на 31 октомври и ролята на съветските воини за предотвратяване депортацията на българските евреи по време на Втората световна война, припомняме политическата позиция по въпроса на съдбата на евреите под българско управление в годините на Холокоста в Европа. Позицията е приета от най-висшия управителен орган на ОЕБ „Шалом“ – Отчетно-изборната конференция на организацията на 4 декември 2011 г. 1. В годините на Втората световна война българските евреи са спасени от депортация в нацистките лагери на смъртта. \n\tСпасението е резултат на действията на по-голямата част от българския народ, Българската православна църква и българската нефашистка общественост. За този акт на българите евреите ще бъдем винаги благодарни. 2. Депортирането на евреите от Беломорска Тракия, Вардарска Македония и град Пирот, по времето, в което тези територии са били под българска администрация в годините на Втората световна война, е исторически факт, който не може да бъде отречен. Ние, българските евреи, скърбим за невинните жертви, почитаме и ще почитаме паметта им. \n\tВина за депортирането на евреите от тези територии имат германските власти, заедно с българското пронацистко правителство. Затова е важно българско правителство, по време и на място, което то прецени, да поеме моралната отговорност за действията на пронацисткото правителство спрямо евреите през периода 1941 – 1943 г. 3. Историческите факти за съдбата на евреите по време на Втората световна война в България и в земите, администрирани от българското пронацистко правителство, не могат да са повод за антибългарска пропаганда днес и в бъдеще. \n\t", "date": "2017.11.03", "title": "Как реагира \"Шалом\" на думите на Захарова - припомни своя позиция от 2011 г. "}
