{"url": "http://clubz.bg/81713-pol_makkartni_hedlajner_na_festivala_glastynbyri_dogodina", "text": "Легендарният музикант Пол Маккартни ще бъде хедлайнер на знаковия летен фестивал Гластънбъри. Почитателите му обаче ще трябва да почакат, защото бившият бийтъл ще се изяви като водещ изпълнител догодина, пише в. \"Дейли стар\". Сред потвърдените участници в тазгодишното издание на феста в Съмърсет, Англия, са грайм звездата Стормзи, \"Кюър\" и \"Килърс\". Основателят на проявата Майкъл Ийвис обаче изглежда по-загрижен за подбора на изпълнителите и има по-големи планове за 2020 г., когато ще бъде отбелязана 50-годишнината на Гластънбъри.  В интервю за Би Би Си Съмърсет Ийвис е загатнал, че бивш член на легендарната ливърпулска четворка \"Бийтълс\" ще озари сцената с присъствието си. \"Пол е в много добра форма в момента\", е заявил той.  Дейвид Бауи в Гластънбъри - на диск Запитан дали това означава, че Маккартни ще се изяви на Гластънбъри, Майкъл Ийвис е отговорил: \"Надявам се за 50-годишнината\".  Намекът му идва скоро след като дъщеря му Емили Ийвис, която помага в организирането на фестивала, загатна, че две от най-големите имена в музиката са ангажирани за участие през 2020 г.  Според фестивалния сайт билетите за тазгодишното издание са разпродадени за рекордните 38 минути. Без съмнение със сър Пол Маккартни в афиша пропуските за проявата догодина ще бъдат разграбени за нула време. ", "date": "2019.04.11", "title": "Пол Маккартни - хедлайнер на фестивала Гластънбъри догодина"}
{"url": "http://clubz.bg/81717-rusiq_i_sasht_predvijdat_barterni_poleti_v_kosmosa", "text": "НАСА е предложила на Роскосмос бартерни полети на руски и американски астронавти до Международната космическа станция (МКС), предаде ТАСС, цитирана от БТА. Идеята е руски космонавти да летят до МКС на американски космически кораби, а американските астронавти, при условия на бартер, да правят същото с руските \"Союз\". По думите на ръководителя на Роскосмос Дмитрий Рогозин американската страна била готова да доставя при условия на безфинансов бартер руски космонавти до МКС, когато техните нови космически капсули бъдат лицензирани за полет. Апарат на НАСА влезе в орбита около астероид За споразумението между Роскосмос и НАСА за полети както на руски, така и на американски кораби, Рогозин за пръв път съобщи през месец март тази година. Медведев към „Роскосмос”: Спрете да дрънкате къде ще полетим през 2030 г. Това стана по време на пресконференция след скачването на кораба \"Союз МС-12\" с МКС .  Медведев към „Роскосмос”: Спрете да дрънкате къде ще полетим през 2030 г.", "date": "2019.04.11", "title": "Русия и САЩ предвиждат бартерни полети в Космоса"}
{"url": "http://clubz.bg/81726-kmet_osydi_korneliq_ninova_zaradi_izkazvaniq", "text": "Кметът на Сливница Васко Стоилков от ГЕРБ се похвали, че е осъдил лидерката на БСП Корнелия Нинова на три инстанции заради нейни думи срещу него отпреди местния вот през 2015 г. Това се случи на специален брифинг в централата на управляващата партия. Новината се съобщава само няколко дни, след като депутатката от левицата Елена Йончева осъди премиера Бойко Борисов - също за клевета. Разликата между двете дела е, че това на Стоилков срещу Нинова вече е приключило, а това на Йончева срещу Борисов премина преди дни през втората инстанция и вероятно предстои трета. Стоилков цитира някои от думите, използвани от Нинова по негов адрес, заради което я е осъдил. Например \"нагъл, самоповярвал си, местен дебирей\". Соцлидерката се била обърнала към кмета и с думите: Кметът на Сливница обясни, че чак сега съобщава за делата, защото първо изчакал Нинова да си плати 2000 лв. по иска, заведен срещу нея. Това е присъденото му обезщетение. Тя не го направила и затова Стоилков се обръща към съдия-изпълнител.  Елена Йончева осъди Бойко Борисов за клевета \"Говорителите\" на ГЕРБ Тома Биков и Спас Гърневски традиционно поговориха по адрес на лидерката на БСП, припомняйки вече добре познатите си истории с \"Техноимпекс\" и как била зам.-министър по времето на СДС. Биков обаче се обърна и към \"българската Кьовеши\", както, по думите му, сама се била наричала водачката на листата на социалистите за евровота Елена Йончева. Поводът - когато тя осъди Борисов на втора инстанция призовала за оставката му, защото българите не искали премиер - \"доказан лъжец\". Депутатът от ГЕРБ попита дали Йончева има същите критерии за лидерката си, след като тя дори е осъдена заради клевети окончателно.  От ГЕРБ категорично отказаха да отговарят на въпроси за \"връщането\" на Цветан Цветанов в Народното събрание като \"нещатен сътрудник\" на ПГ на ГЕРБ. По-рано през деня лично Борисов разкритикува този акт, въпреки че наследничкатана Цветанов начело на депутатите Даниела Дариткова защити решението.  Борисов иска промяна на статута на Цветанов Кметът Стоилков отговори само на един въпрос - за протести в града му заради лоша инфраструктура. И нарече протестиращите \"провокатори\". От демонстрациите досега е минала около година. Кметът увери, че скоро ще бъде обявена обществена поръчка за ремонт на пътя.  Борисов иска промяна на статута на Цветанов", "date": "2019.04.11", "title": "Кмет осъди Корнелия Нинова заради изказвания"}
{"url": "http://clubz.bg/81732-pet_kompanii_iskat_letishte_sofiq", "text": "Manchester Airports Group (MAG), най-голямата британска летищна група, подаде оферта за концесията на летище \"София\", съобщиха от Министерството на транспорта. Компанията има и китайски партньор - строителната фирма BCEG. Процедурата бе открита на 5 юли 2018 г., а срокът за подаване на оферти бе удължаван няколко пъти. Последно - до днес. MAG очаквано взима участие, след като публично оповести своите планове през месец октомври 2018 г. Предложението на англо-китайския консорциум към българското правителство съдържа сериозни планове за развитие и реконструкция на съществуващите терминали на летището, както и дизайни за напълно нов Терминал 3, който в завършен вид ще превърне софийското летище в напълно отговарящо за водеща европейска столица, се казва в съобщението от министерството. MAG управлява три от големите летища във Великобритания – Манчестър, Лондон Станстед и Ийст Мидландс, които заедно обслужват 60 милиона пътници на година. Полетите от тези летища са до над 270 дестинации и биват използвани от 70 авиолинии. BCEG пък в момента строи най-големия конструктивен проект в авиацията в света – пекинското международно летище Даксинг. Освен британците, още няколко компании участват в търга за отдаване на летище София на концесия за 35 години. Сред тях е  компанията оперира едно от най-големите и натоварени летища в Европа - това във Франкфурт. Компанията освен това вече работи в България - като оператор на летищата във Варна и в Бургас, заедно с българския си партньор - фирма от групата на \"Химимпорт\". Fraport работи на още 14 летища в Гърция, както и на други места в Европа и света, в това число Бразилия. В процедурата по концесията участва и   - компанията оперира три от летищата на Париж. Освен това фирмата вече прави опит да кандидатства за летище \"София\" при предишната обявена процедура за концесия. И сега в консорциума на французите е и турският бранд TAV, в който имат голям дял. Френската група има участие и в холандската Royal Schiphol Group, оперираща летището в Амстердам, което в последните години е настига по брой пътници най-натовареното летище на континента - лондонското Хийтроу. В надпреварата за 35-годишната концесия на летище София се включват и операторите на летищата в Мюнхен и Копенхаген, гласи още информацията към момента - съответно чрез фонда  и   35-годишната концесия, обявена от правителството, е с възможност за удължаване. Избраният концесионер ще трябва да внесе авансово 550 млн. лв в бюджета. Ангажиментът за строеж на трети терминал на аеропорта е за срок от първите 10 години от концесията.", "date": "2019.04.11", "title": "Пет компании искат летище \"София\" "}
{"url": "http://clubz.bg/81719-proverqvat_i_krum_zarkov_platil_samo_1107_evro_za_kvm", "text": "Съвсем закономерно скандалите с имотите на властта се изместиха и към опозицията. Днес в полезрението на държавното обвинение, след медийни публикации, попадна и правното острие на левицата - депутатът Крум Зарков. Според материалите Зарков е платил за жилище \"едва\" 1107 евро на квадрат. От прокуратурата излязоха със съобщение, в което се посочва, че \"по повод публикация във вестник \"24 часа\" със заглавие: \"Зарков купил жилище на пъпа на София за 1107 евро квадрата, платил и дворно място\", както и по повод на такава информация в сайта \"Топновини\", Върховна касационна прокуратура възложи на КПКОНПИ и НАП извършване на проверка относно произхода на средствата за придобиване на недвижими имоти на значителна стойност от народния представител Крум Зарков\". По сигнал на ПИК: комисията на Пламен Георгиев проверява и президента Държавното обвинение е разпоредило на органите на оглавяваната от излезлия сам в отпуск поради имотните афери Пламен Георгиев извършването на следните действия: изискване на информация относно притежаваните от проверяваното лице недвижими имоти, относно историята по собственици на всеки от закупените имоти, относно декларирането на имотите в съответните общински райони, относно заплащането на продажната цена и дължимите данъци и такси, както и относно произхода на средствата за покупката. С разпореждане на прокурор от съответните нотариуси ще бъдат изискани пълни копия от нотариалните дела за всяка сделка, при стриктно спазване на разпоредбите на Закона за нотариусите и нотариалната дейност. От проверяваното лице ще се поиска съгласие за разкриване на банкова тайна, като при липса на такова ще се процедира по реда на Закона за кредитните институции.  На органите на НАП е възложено извършването на действия в съответствие с правомощията им относно спазването на данъчното законодателство във връзка с проверяваните сделки, цитирани в медийните публикации, както и относно съответствието между декларираните и/или получени доходи, става ясно още от съобщението на прокуратурата. Пламен Георгиев видя конспирация на олигарси за терасата си (ВИДЕО) Самият Зарков коментира чрез профила си във фейсбук. Ето какво написа: Преди Зарков, прокуратурата разпореди проверка и на колегата му депутат от левицата Валери Жаблянов заради вила, за която не е декларирал произход на средствата. По сигнал на близката до властта агенция ПИК пък КПКОНПИ започна проверка и на президента Румен Радев - пак за жилище, но и за конфликт на интереси.  Домсъветът на властта - история в няколко епизода Самият Жаблянов даде брифинг днес. Началото на строежа е през октомври 2011 г. след издадено строително разрешение. Строежът се осъществява върху семеен парцел с размер 800 кв. метра, придобит през 2002 г. 2013 г. е годината, в която през май е избран за депутат в 42-ото НС. Тогава подава имотна декларация, а вилата е в процес на строеж и няма как да бъде декларирана, обясни депутатът и допълни, че след приключване на строежа, имотът е обявен в годишната му декларация в 2014 г. Пламен Георгиев видя конспирация на олигарси за терасата си (ВИДЕО) Домсъветът на властта - история в няколко епизода", "date": "2019.04.11", "title": "Проверяват и Крум Зарков, платил \"само\" 1107 евро за кв.м"}
{"url": "http://clubz.bg/81724-ne_se_opitvam_da_zashtitq_delqn_dobrev", "text": "Аз пък разбирам Делян Добрев, когато казва, че му е писнало - ако щете, защото някак ми изглежда по-симпатичен от останалите забъркани, а това явно ми позволява да се поставя на негово място. Представете си само: след десет години пребиваване в политиката единственото, за което трябва да се обяснявате на прощаване, е кой ви е кум и какво жилище е купила майка ви. Не обсъждат търсенето на газ в Черно море, на което сте заложили надежди, дори не критикуват санирането на жилища, представено от вас като алтернатива на новата атомна централа и покрило градовете ни със стиропор. Не, вас изобщо не ви третират като политик, който може да е сгрешил и потрошил милиарди - медиите просто ви „доубиват“ като дребен мошеник, уредил братовчедите си. Едно такова изпитание теоретически може да има два свършека. Ако политикът е имал някакви амбиции да свърши нещо за държавата си, да следва някаква своя мисия или поне да се прочуе, да начеше егото си, той ще остане горчиво разочарован. И обратно: ако наистина е използвач, влязъл във властта, за да се облажи, няма изобщо да бъде изненадан. И ще си вземе поука следващия път да е по-внимателен, да симулира управление и да вложи цялата си енергия в това да не оставя никакви улики за зулумите си. Вече няколко коментатори казаха, че резервната скамейка на ГЕРБ започва да се скъсява, защото всеки нов кандидат си представя как ще започнат да ровят и в неговия частен свят. А едва ли има безгрешни хора, на които да не намериш поне една сбъркана данъчна декларация, поне един изобличаващ постинг във Фейсбук. И колкото по-образован и кадърен е човекът, толкова по-малко желание ще има да се гмурка в политическата кал. Мисля, че е същото и при другите партии: все по-трудно ще става да набират верни войници чрез обещания за някакви привилегии, ако използваме този любим термин от 1990-те. Не, днес управниците не са по-корумпирани от преди, но е нараснала нашата нетърпимост и към най-малките нарушения. Разбира се, това само по себе си изобщо даже не е лошо. Само дето поражда неочаквано следствие: ние сме все по-недоволни. Властта става все по-прозрачна, но това съвсем не увеличава доверието ни в нея. Точно наопаки - колкото повече знаем, толкова по-силно подозираме, че отзад има нещо, което не ни казват. За скъсяването на скамейките сме виновни и ние, гражданите. Мога да си представя политик, който да се съгласи да понесе атаките в стил shitstorm, обидите, майтапите, ровенето в любовните афери и депутатските кюфтета - но само ако зад него има хора, които вярват в каузата, за която се бори. Ако обаче ги няма, всичко е безсмислено. И сега идва големият въпрос: защо вече не вярваме в каузи, защо не се идентифицираме с лидери? Лесно е да кажем, че тези конкретни политици не струват и затова все чакаме отнякъде да се появят едни истински чисти хора. Но колкото по-големи са очакванията, толкова по-тежко е разочарованието. Някои казваха, че вече няма каузи, защото историята била свършила, ляво и дясно са се слели в един и същи истаблишмънт, политиците вече няма да ни водят напред, а ще предлагат управленски услуги, които скоро ще бъдат автоматизирани от изкуствения интелект. А истината е, че обществата ни се самонасъскват срещу всяка една форма на управление, дори срещу най-демократичната. И начело на това са не само старите и нови медии, но и самите политици, преобразени в борци срещу политическата класа и системата. Никога не е имало такава нетърпимост към това, че някой е излъчен да решава от името на друг. Огледайте се: Нетаняху - обвинен в корупция, Макрон - яростно оплюван от жълтите, задето бил надменен, Мей - оплетена като пате в кълчища, Тръмп - ненавиждан до смърт от половин Америка. Вероятно сме изправени пред дълбока промяна на демокрацията. Хората вече не се задоволяват да гласуват през четири години, искат непрекъснато да изказват мнения, които да насочват политиките. „Давам оценка за всеки хотел, в който съм бил, а те не искат да ме попитат какво мисля за закон, който ще промени живота ми“. Да, опасен е този път на „всекидневния (дигитален) плебисцит“ (по Ренан), но много хора днес виждат в него изход от пълното делегитимиране на политическата власт, което прави обществата ни неуправляеми. Въпросът е дали този „плебисцит\" ще може да тръгне в градивна посока. Или ще продължим все по-яростно да санкционираме политиците, както правят зрителите с несимпатичните в Биг Брадър. Възможно ли е непрекъснатият контрол отдолу да осъществява позитивен подбор, така че на гладиаторската арена, наречена политика, да излизат качествени, морални хора? Вероятно някой ще си помисли, че с този текст се опитвам да защитя г-н Добрев. Не, просто казвам, че бих предпочел да се разделим с него заради санирането, обществените поръчки или някаква друга спорна политика, а не заради кумове и баджанаци.", "date": "2019.04.11", "title": "Не се опитвам да защитя Делян Добрев"}
{"url": "http://clubz.bg/81728-vtori_pyt_arest_za_sina_na_gylybin_boevski", "text": "И Софийският апелативен съд като втора инстанция   сина на бившия щангист Гълъбин Боевски – Пол. Синът на Гълъбин Боевски остава в ареста заради наркотици Боевски-младши беше задържан миналата седмица, след като в кола, управлявана от него, бяха открити наркотици. Според прокуратурата   а за разпространение. Синът на Гълъбин Боевски - като \"супермаркет\" за наркотици По-късно от държавното обвинение разпространиха подробности за привличането на обвиняемия. От тях става ясно, че той е кътал марихуана, амфетамини, и кокаин. Освен във въпросната кола те са открити и в две жилища в столичните \"жк \"Младост\" и \"Люлин\". Пол Боевски и днес не пожела да отговоря на журналистически въпроси, пише бТВ. Определението на САС е окончателно и не подлежи на обжалване. Синът на Гълъбин Боевски - като \"супермаркет\" за наркотици", "date": "2019.04.11", "title": "Втори път: арест за сина на Гълъбин Боевски"}
{"url": "http://clubz.bg/81730-es_evakuira_horata_si_ot_tripoli", "text": "Европейският съюз е евакуирал вчера от Триполи членовете на мисията си поради засилването на бомбардировките на либийската столица, станала мишена за офанзивата на маршал Халифа Хафтар, предаде Франс прес, цитирана от БТА. Членовете на мисията временно са напуснали Триполи и са отишли в Тунис, където е базирана тя. Става дума за около 20 души, отбелязва агенцията. Таяни: ЕС се преструва на единен за Либия Европейският съюз е обезпокоен от развитието на събитията в Либия и отново призовава за незабавно спиране на огъня и за осигуряване на достъп на нуждаещите се до хуманитарна помощ., заяви говорителката на върховния представител на ЕС за външната политика и сигурността Федерика Могерини.  Могерини разговаря директно с маршал Хафтар и с премиера на правителството в Триполи Файез ал Сарадж. Проект за обща декларация бе предложен вчера на 28-те страни членки на ЕС. Няколко от тях изразиха резервите си по отношение на първоначалния текст и негова изменена версия ще бъде представена днес за одобрение. В боевете за Триполи до този момент са загинали най-малко 56 души, а 266 са били ранени, съобщи днес Световната здравна организация.", "date": "2019.04.11", "title": "ЕС евакуира хората си от Триполи"}
{"url": "http://clubz.bg/81727-voennite_obqviha_che_sa_svalili_prezidenta_na_sudan_video", "text": "Министърът на отбраната на Судан Ауад Мохамед Ахмед Бин Ауф, облечен във военна униформа, обяви по държавната телевизия, че президентът Омар Башир е свален от власт от армията, предадоха световните агенции, цитирани от БТА. Той посочи, че президентът е свален след неколкомесечно протестно движение срещу управлението му.    Суданският президент подаде оставка под натиска на военни и протести (ВИДЕО) Министърът, цитиран от Ройтерс и Асошиейтед прес, поясни, че се извършва преход във властта. Армията поема контрол върху страната за две години, след което ще се произведат \"свободни и честни избори\". През това време Судан ще бъде управляван от военен съвет, създаден по общо решение на армията, разузнавателните служби и силите за сигурност.  \n\tВ страната се въвежда тримесечно извънредно положение, правителството се разпуска, конституцията се суспендира. Затваря се въздушното пространство за 24 часа. До второ нареждане се затварят и границите на страната. Налага се комендантски час през тъмната част на деня.  \n\tПо-рано през деня лидери на протестното движение казаха, че водят преговори с военните за прехода към ново управление. Първата реакция на протестиращите бе на радост и празнуване, след като се появи съобщение за отстраняването на Ал Башир. По-късно обаче главният организатор на протестиращите срещу режима на Ал Башир каза, че те няма да приемат военен преврат и че седящата стачка пред сградата на главното военно командване ще продължи, докато контролът върху прехода не бъде предаден на гражданска институция, а не на военен съвет.  \n\tСваленият президент пое властта през 1989 г. с преврат и застана начело на съюз на военни и ислямистки хардлайнери, припомня Франс прес. По-късно през годините Башир бе принуден да се примири с отцепването на Южен Судан, в който преобладава християнско население, и стана нежелан и отхвърлен от международната общност лидер. Издирван е от международния трибунал за военни престъпления заради жестокостите на режима в суданската област Дарфур.     ", "date": "2019.04.11", "title": "Военните обявиха, че са свалили президента на Судан (ВИДЕО)"}
{"url": "http://clubz.bg/81718-runet_kremyl_ne_moje_bez_bodliva_tel_i_vyv_virtualniq_svqt", "text": "Долната камара на руския парламент днес одобри закон, който създава “суверенен” руски интернет (Рунет) независим от световните сървъри. Той задължава руските интернет доставчици  да осигурят \"технически средства\" за \"централизиран контрол на трафика\". Русия ще изгражда \"суверенен интернет\" От създаването си през 1989 г. световната мрежа е най-яркото въплъщение на глобализацията. Тя най-успешно преодолява границите и властовия контрол. С развитието на търсачките, платформите и особено - на социалните мрежи, от началото на този век интернет направи и друга революция в човешкото общуване - той сложи край на преобладаващата еднопосочност на т.нар. масова комуникация и направи този процес двустранен и интерактивен. Хиляди на протест за свободата на интернет. В Русия (СНИМКИ) С масово достъпната възможност всеки да се изразява публично в социалните мрежи, да има блог, интернет стана “популистки”, залезе институцията на “пазача на входа”, а традиционните медии загубиха монопола си върху дневния ред на обществото и върху съдържанието на публичната комуникация. Елитите изгубиха мощно средство за социален контрол - средствата за информация. От средство в ръцете на малцина, масовата комуникация вече се връща с големи скокове към древния си първообраз на среда - на вече глобална агора, където свободни граждани общуват свободно и гласът на всеки може да бъде чут;  където всеки може да бъде колкото обект, толкова и субект на общуването. Интерактивната мрежа позволи на отделния човек да бъде навсякъде в реално време, сам да съставя информационното си меню, вместо да се задоволява със стандартния пакет, който печатът, радиото и телевизионните канали някога поднасяха на всички в “масовата” публика. В Русия - затвор за неуважение към Думата в интернет Фейсбук и Туитър направиха Арабската пролет, Брекзит, жълтите жилетки, кампаниите на Обама, Макрон, Тръмп, възхода на “Пет звезди” в Италия. Виртуалната реалност счупи традиционните рамки на “тук и сега” и ги изтръгна от ръцете на познатите ни медии. Първата реалност вече не може без втората. Реалното съществуване е невидимо без виртуалното. Най-сетне интернет, най-вече със социалните мрежи, позволява на хората не само да общуват в реално време, но и да се организират. Накратко, интернет даде на човека свобода, която никой медиум досега не му е давал. Той изпревари със столетия политическите и държавните системи. Показателен е списъкът на държавите, които досега ограничаваха достъпа на гражданите си до интернет - Китай, Северна Корея, Куба, Турция. Руският закон е само една по-амбициозна стъпка в тази посока. Той показва, че режимът на Владимир Путин не може да живее без граници. Бодливата тел му трябва и във виртуалния свят. Той показва и колко куха е претенцията му за демократизация в сравнение с някогашния Съветски съюз. Кремъл не търпи медии, които са среда на свободен дебат. На него му трябват средства - колективни агитатори, пропагандисти и организатори по определението на водача на пролетарския метеж Владимир Илич Ленин. Руският режим обаче не се отказва да използва свободната част от световната мрежа, за да разпространява фалшиви новини, хибридна пропаганда, да се меси в чужди избори. Само взема мерки някой да не замери с неговите камъни неговата глава. Хиляди на протест за свободата на интернет. В Русия (СНИМКИ) В Русия - затвор за неуважение към Думата в интернет", "date": "2019.04.11", "title": "Рунет: Кремъл не може без бодлива тел и във виртуалния свят"}
{"url": "http://clubz.bg/81708-arestuvaha_djulian_asanj_video", "text": "Полицията арестува основателя на сайта \"Уикилийкс\" Джулиан Асанж, когото САЩ издирват за издаване на техни държавни тайни в интернет, съобщиха световните медии, цитирани от БТА. Той се укриваше седем години в посолството на Еквадор в Лондон. Полицията е влязла тази сутрин в дипломатическата мисия и го е извела. Той е бил обвинен, че \"не се е предал на съда след заповед от 2012 година\", съобщиха източници от полицията. 47-годишният Асанж бе арестуван, след като Еквадор реши повече да не му предоставя право на убежище, обяви днес президентът Ленин Морено. Британската полиция е била поканена в сградата на посолството от еквадорския посланик в Лондон. Съединените щати са повдигнали обвинения в \"информационно пиратство\" на шефа на \"Уикилийкс\", предадоха световните агенции, позовавайки се на комюнике на министерството на правосъдието.  \n\tСпоред американската прокуратура Асанж е заговорничил заедно с Челси Манинг, бивш анализатор от военното разузнаване на САЩ, за да проникнат в компютърни мрежи и да получат достъп до класифицирана информация. \n\tАко бъде признат за виновен, Асанж може да бъде осъден на до пет години затвор. Отношенията му с еквадорските власти се влошиха, след като те го обвиниха, че е разпространил информация за личния живот на президента Морено. По-рано Морено обвини основателя на Уикилийкс, че нарушава условията за предоставянето на убежище. Морено посочи, че е поискал от Великобритания гаранции, че Асанж няма да бъде екстрадиран в страна, където може да бъде подлаган на мъчения или да му бъде издадена смъртна присъда. По думите на еквадорския президент Великобритания е гарантирала, че няма да екстрадира Асанж в такава страна. Морено изтъкна и че еквадорските власти самостоятелно са взели решението за отмяна на правото на убежище на  Асанж, предаде Франс прес. По-късно те съобщиха, че са му отнели еквадорското гражданство. Асанж готов да се предаде, но ако не бъде екстрадиран в САЩ И допълни:   \"Жалкият нищожен червей Асанж трябва да се предаде\" \"Жалкият нищожен червей Асанж трябва да се предаде\"", "date": "2019.04.11", "title": "Арестуваха Джулиан Асанж (ВИДЕО)"}
{"url": "http://clubz.bg/81723-ukrajna_komendiantyt_shte_pobedi_shokoladoviq_kral_na_prezidentskiq_balotaj", "text": "Комедийният актьор и новак в политиката Володимир Зеленски, който играе ролята на президент в популярния тв сериал \"Слуга на народа\", е най-вероятен победител в балотажа на украинските президентски избори, сочи социологическо проучване на агенция \"Рейтинг\", оповестено днес и цитирано от Ройтерс и ТАСС. Това е първото проучване досега за нагласите на избирателите преди балотажа на 21 април.  Сред онези, които са посочили, че ще гласуват на втория тур, 61 процента предпочитат Зеленски, 24 са за сегашния президент Петро Порошенко, а 15 процента още не са определили избора си.  Сред онези, които са казали, че ще гласуват и вече са взели решение, 71 на сто са за Зеленски, а 29 - за Порошенко, сочат данните на \"Рейтинг\". Запознайте се с Володимир Зеленски Зеленски изпреварва своя съперник Порошенко при всички възрастови категории. При отчитане на географския показател, Зеленски води сред жителите на Източна, Южна и Централна Украйна. Само в Западна Украйна позициите на двамата са изравнени.  В първия тур на изборите Зеленски събра два пъти повече гласове от Порошенко, който трудно успя да се класира за балотажа. За шоумена гласуваха около 31 на сто от участвалите във вота, а за сегашния президент - под 16 на сто, предаде БТА. ", "date": "2019.04.11", "title": "Украйна: Комендиантът ще победи шоколадовия крал на президентския балотаж"}
{"url": "http://clubz.bg/81714-rusiq_pravi_svoj_internet_runet", "text": "Руските депутати одобриха на второ четене спорен законопроект, който цели в Русия да разполага с независим от големите световни сървъри интернет, предаде Франс прес, цитирана от БТА. Според властите законовата мярка ще гарантира по-голяма самостоятелност на руския интернет и защита от външни намеси, отбелязва Ройтерс Текстът, одобрен днес с 320 на 15 гласа, трябва да мине на трето четене, а после да бъде одобрен и от горната камара на парламента (което е чиста формалност), преди да бъде подписан от президента Владимир Путин. \n\tКритиците на новия закон виждат в него средство, чрез което властите ще засилят контрола си върху Мрежата. Те предупреждават, че той може да разруши интернета в Русия и да бъде използван за задушаване на инакомислието. ТАСС отбелязва, че на второто четене са били внесени 27 поправки, повечето от които уточняват пълномощията на държавните органи. Руснаците да внимават кого критикуват в интернет Според формулировката на вносителите законопроектът за т.нар. \"Рунет\" има за цел да гарантира устойчива работа на руския сегмент от интернет в случай, че той бъде изолиран от инфраструктурата на световната Мрежа. \n\tТекстът предвижда създаването на инфраструктура, която ще осигури функционирането на руските интернет ресурси в случай на невъзможност руските оператори да се свържат с чуждестранните интернет сървъри. Руските доставчици на интернет трябва да осигурят също наличие в мрежите им на \"технически средства\", които дават възможност за \"централизиран контрол на трафика\" за противодействие на евентуални заплахи. \n\tНяколко хиляди души протестираха в началото на март в Москва срещу законопроекта, който те отхвърлят като цензура и опит за изолиране на страната от останалия свят. ", "date": "2019.04.11", "title": "Русия прави свой интернет - Рунет"}
{"url": "http://clubz.bg/81711-daritkova_za_sytrudnika_cvetanov_ako_ima_neshto_skandalno_argumentirajte_se", "text": "Председателят на ПГ на ГЕРБ Даниела Дариткова защити решението Цветан Цветанов да стане нещатен сътрудник към групата. Така по-лесно ще влиза в парламента и депутатите ще имат по-лесна връзка с ръководството на партията, бяха обясненията на ГЕРБ. И допълни: Дариткова обясни, че Цветанов ще запознава парламентарната група с проблемите от гледна точка на партията и те ще бъдат сравнявани с гледните точки на депутатите. По-рано днес обаче премиерът Бойко Борисов се изказа против идеята Цветанов да се води нещатен сътрудник на ГЕРБ. Борисов иска промяна на статута на Цветанов", "date": "2019.04.11", "title": "Дариткова за сътрудника Цветанов: Ако има нещо скандално, аргументирайте се"}
{"url": "http://clubz.bg/81729-diego_kosta_nakazan_za_osem_macha_v_ispaniq", "text": "Футболистът на \"Атлетико\" (Мадрид) Диего Коста е наказан за осем мача от Испанската футболна федерация заради поведението си в мача с \"Барселона\" и ще пропусне края на сезона. В Ла Лига остават седем кръга. Звездата получи червен картон през първото полувреме на \"Камп Ноу\". Той извърши нарушение в средата на терена и остро оспорва решението на съдията Хесус Хил Мансано. Реферът го изгони, а испанският национал продължи да буйства, като хвана ръката му. Трудно беше изведен от терена. В доклада си Мансано е написал, че Коста два пъти е изрекъл тежки думи за майка му. И че след вдигнатия червен картон е опитвал да му пречи да покаже жълти на двама негови съотборници, които се включиха в суматохата. Четири срещи от наказанието са заради обидите. Останалите - за физическия допир до съдията. Голмайсторът има право да обжалва в следващите десет дни. Според испански медии, той може би е изиграл последния си мач за \"дюшекчиите\". Диего Коста отрича да е казвал нещо за майката на рефера, но специалисти го опровергаха, разчитайки думите му по видеозаписи. Треньорът на \"Атлетико\" Диего Симеоне винаги и защитавал твърде избухливия си таран. Направи го и сега, но подчерта, че не оправдава поведението му. \"Барселона\" спечели мача с 2:0 с голове в края.", "date": "2019.04.11", "title": "Диего Коста наказан за осем мача в Испания"}
{"url": "http://clubz.bg/81710-mediana_bsp_pred_gerb_s_edin_procent_za_evrovota", "text": "61 на сто от българите смятат, че \"Апартаментгейт\" ще навреди на управлението на ГЕРБ. Това сочат данни от национално представително изследване на \"Медиана\" сред 1001 души, проведено между 4 и 9 април т. г. 3,17 е оценката за сегашното правителство по шестобалната система. По около една трета от анкетираните (по 34 на сто) смятат, че кабинетът трябва да изкара мандата си и да си ходи. Според данните за евровота БСП води пред ГЕРБ с един процент - 32,1 на 31,1 на сто. Третата политическа сила е ДПС с 9,5 на сто. Битки на проценти: \"Медиана\" дава преднина за БСП пред ГЕРБ ✓ Прогнозите за ниска (традиционна) изборна активност на предстоящите Евроизбори у нас едва ли ще се потвърдят. Към момента, над 80 % от избирателите споделят, че тези избори са важни, а 70 % от всички заявяват намерение да гласуват на тях.     ✓ Причината е, че голямата част от избирателите (две трети от тях) възприемат тези избори като насочени към вътрешните проблеми на страната - своеобразен вот на доверие към управляващите и подготовка за политическо преструктуриране на властта.   ✓ Кризата около така наречените „апартаменти на властта“ и оставките тежко е ударила престижа на основната управляваща партия. За първи път от началото на третото правителство на Бойко Борисов  желаещите управлението да продължи мандата си и искащите то да си отиде предсрочно са се изравнили - по 34 % във всяка група.    ✓ За огромната част от избирателите скандалите около така наречените „апартаменти на властта“  не е просто предизборна политическа атака на техни опоненти (интерпретации, които се появяват), а отразяват реални далавери по върховете на властта. Близо 70 % от запитаните споделят това и само 15 % определят скандалите само като предизборна политическа атака. Дори и сред избирателите на ГЕРБ по-малко от половината определят случващото се като политическа атака на опонентите им. Над 60 % от симпатизантите на ГЕРБ определят случващото се като тежък удар върху партията с възможност сериозно да я отслаби и да и навреди.  ✓ Всичко това рефлектира и върху политическите нагласи. Симпатизантите на ГЕРБ са се свили до т. нар. „твърдо ядро“. При това положение БСП успява да изпревари коалицията ГЕРБ/СДС с около половин процент (0,6 %) – 32.1 % за БСП срещу 31.5 % за ГЕРБ/СДС. Разликата ГЕРБ/БСП би била по-голяма, но марката „СДС“ съвсем реално привнася в коалицията около един процент. Третата партия, която може да бъде сигурна, че ще вкара евродепутати е ДПС.   ✓ Разправията около номинирането/не номинирането на Сергей Станишев за евродепутат (на избираемо място) в листата на БСП може да предизвика сериозен трус в партията.  Според доминиращата част от симпатизантите на БСП (66 %) президентът на ПЕС трябва да бъде в листите на партията (12 % са против). Над една трета от избирателите на БСП (36 %) смятат, че тези спорове могат да доведат до сериозно разцепление и отслабване на партията преди изборите.  Това е и един от основните рискове пред БСП - вместо да се яви обединена, да затъне във вътрешнопартийни разделения и да пропусне шанса за победа. Данните показват, че на левицата в момента й е нужен всеки глас (разликата е под 1 %). Резултатът от изборите до голяма степен ще зависи от способността на БСП да се яви единна и  да мобилизира избирателите си.         ✓ БСП е изправена и пред още един сериозен проблем – позиционирането на партията по отношение на европейските структури. Очевидно е, че дебатът около номинирането на президента на ПЕС за листата на БСП има по-дълбоки мотиви – цялостно поставяне под съмнение на позиционирането на партията в семейството на европейските социалисти и търсенето на „консервативна“ идентичност. Сред симпатизантите на БСП обаче, 54 % са за оставането в ПЕС, 14 % са против, а останалите нямат мнение по въпроса. Другият риск - дебелото подчертаване на различията с ПЕС дава възможност за пропукване на европейската принадлежност на БСП, а това може да отблъсне много избиратели.  ✓ Разочарованието от властта, както скандалите и последвалите оставки са засилили търсенето на политическа алтернатива вън от противопоставянето ГЕРБ/БСП (както и засиленото желанието за участие в изборите). От една страна избирателите търсят алтернатива, а от друга различните партии засилват активността си с оглед  очакваното  политическо преструктуриране на властта и заемане на позиция за едни потенциални предсрочни избори. Към момента, Воля, ВМРО и Атака се възползват най-много от тази ситуация и се намират близо до възможността да достигнат изборната бариера (5.88 %).  В тази динамична среда не може да се изключат и възможностите на  „Демократична България“ и новата/стара „Коалиция за България –АБВ“. Доколко последната краде гласове от БСП или се вижда от избирателите като реална алтернатива предстои да видим.   ✓ Ударът върху ГЕРБ относително слабо се отразява върху личния имидж на премиера Бойко Борисов. Той е сочен от респондентите   (39 %) като българския политик с най-висок авторитет и влияние в Европа. Следват го Сергей Станишев (27 %) и президентът Румен Радев (26 %).  % от всички % от всички % от всички % от всички   % от всички* % от симпатизантите на ГЕРБ % от симпатизантите на бсп % от симпатизантите на бсп", "date": "2019.04.11", "title": "\"Медиана\": БСП пред ГЕРБ с един процент за евровота"}
{"url": "http://clubz.bg/81721-koj_e_djulian_asanj", "text": "След 7 години укриване в посолството на Еквадор в Лондон, основателят на \"Уикилийкс\" Джулиан Асанж бе арестуван и закаран в полицията в столицата на Великобритания. Основанията за ареста са неявяване пред съда след заповед от 2012 година. Асан бе обвинен за сексуално посегателство в Швеция, което бе свалено, както и в САЩ за публикуване на секретна информация. Джулиан Пол Асанж е роден на 3 юли 1971 г. в Таунсвил, Куинсленд, Австралия. Майка му - Кристин Ан е художник, а баща му Джон Шиптън е строител. Родителите са се разделили преди неговото раждане. Той носи името на първия официален съпруг на майката, Ричард Брет Асанж, директор на гастролиращ театър. Детството и юношеството Джулиан Асанж преминава в постоянно пътуване. По-късно той пише в биографията си, че е сменил 37 училища и шест университета (включително Университета в Централен Куинсланд и Университета в Мелбърн). Асанж никога не е завършил висше учебно заведение. Арестуваха Джулиан Асанж (ВИДЕО) На 16-годишна възраст започва да се интересува от програмиране и почти веднага започва да се занимава с хакерство под прякора \"Mendax\"  . Скоро заедно с приятелите си създава хакерската \"Международни саботьори\". Асанж бил заподозрян в престъпления като проникване в базите данни на Министерството на отбраната и други отдели на САЩ. На него приписват инцидента, свързан с хакването на компютърната мрежа на НАСА през есента на 1989 година. Тогава, преди кацането на совалката „Атлантис“, думите WANK (Червеи (хакери – бел. ред) срещу ядрените убийци) се появиха на екраните в центъра за управление на полета. През 1991 г. е започнало разследване срещу Асанж по подозрение за хакване в сървъра на канадската телекомуникационна компания Nortel Networks. По това време той преживява тежка депресия. Разследването на случая е продължило няколко години. През 1996 г. той се признава за виновен по повечето от 31-те обвинения, но е осъден само на глоба от 2100 канадски долара (около 1300 долара), тъй като съдът не е установил в действията му престъпно намерение или преследване на користни цели. Впоследствие работи като консултант по компютърна сигурност, сменя няколко професии в областта на информационните технологии (по-специално работи като администратор в една от първите австралийски хостинг компании Suburbia). През 1998 г. той е съосновател на австралийската компания Earthmen Technology, която разработва технологии за откриване пробиви в компютърни мрежи. През 2006 г., заедно с група съмишленици, той основава сайт, който публикува класифицирана информация, получена от анонимни източници – „Уикилийкс“. Асанж получи международно признание след публикуването на видеозапис през април 2010 г., как два американски вертолета разстрелват група цивилни през 2007 г в Ирак на сайта „Уикилийкс“. По-късно сайтът публикува стотици хиляди поверителни документи от кореспонденцията на американски дипломати. Тяхното появяване предизвика широк политически и обществен протест. За да се гарантира конфиденциалността на информаторите и редакторите на „Уикилийкс“, е решено сървърът на сайта да се премести в Швеция, тъй като законодателството на тази страна осигурява надеждна защита за анонимността на потребителите. Във връзка с това през август 2010 г. Асанж пристига в Швеция и подава молба за разрешение за пребиваване и разрешение за работа. През същия месец обаче шведските правоприлагащи органи го обвиняват в сексуални престъпления срещу две шведски гражданки. Асанж отрича да е извършил тези престъпления. Регионалният съд в Стокхолм решава да го арестува и Асанж е принуден да се премести в Обединеното кралство. В САЩ е повдигнато  обвинение срещу  Джулиан Асанж През декември 2010 г. Асанж бе задържан в Лондон по искане на шведските правоприлагащи органи, но след това освободен под гаранция от 240 000 британски лири, докато искането за екстрадиция на Швеция бъде разгледано. През февруари 2011 г. британски съд реши да екстрадира Асанж на шведските власти. На 19 юни 2012 г. той се скрива в еквадорското посолство в Лондон (през август същата година получава еквадорско гражданство). Въпреки оттеглянето на заповедта за арест от Швеция, полицията на Обединеното кралство заяви, че възнамерява да задържа Асандж веднага след като напусне посолството на Еквадор, тъй като през 2012 г. е нарушил условията на гаранцията. През ноември 2018 г., според \"Вашингтон пост\", стана известно, че Асанж е обвинен в Съединените щати (преди това е проведено разследване в Съединените щати по подозрение за нарушаване на американския закон за шпионажа от 1917 г., заради което той може да бъде подложен на смъртно наказание). В САЩ е повдигнато  обвинение срещу  Джулиан Асанж", "date": "2019.04.11", "title": "Кой е Джулиан Асанж?"}
{"url": "http://clubz.bg/81716-pyrvanov_i_dogan_sa_naj_vrednite_v_bylgarskiq_prehod", "text": "„Накараните да пишат доноси не са нанесли най-голямата вреда [на демократичните и пазарни реформи в България]. Вредата зависи от два фактора – от висотата на позициите на лицето и от силата на зависимостта. От тази гледна точка най-вредни за българския преход са лицата с най-високи политически и държавни властови позиции – такива като Георги Първанов и Ахмед Доган“, казва Иван Костов в своята книга „Свидетелства за прехода 1989-1999“, изд. „Сиела“. На другия полюс, продължава Костов, е силно нашумялото разкриване на сътрудничеството на Юлия Кръстева с ДС: В книгата си Иван Костов споделя, „че дълбоката причина за опорочаването на прехода бе първоначалната, много силна и развращаваща обществените нрави зависимост от властта на бившия комунистически режим“: Бившият премиер казва, че често получава упреци, че демократичните сили не са се справили на този фронт, често чува думите „Трябваше да ги смачкате тогава!“ – и казва: Костов излага схващането си, че \"най-вредното въздействие на остатъците от миналото произтича от личните зависимости\": Иван Костов пише, че първото оръжие на демократичните сили срещу комунистическите рецидиви (както нарича злоупотребяващите с властта и влиянието си висши номенклатури на БКП и ДС, заварената широко разпространена престъпност и зависимостта на България от Русия) е било отварянето на досиетата на репресивния апарат: В „Свидетелства…“ Костов дава отговор на въпроса „Защо не успяхме да направим лустрация в България?“. Книгата „Свидетелства за прехода 1989-1999“ ще бъде представена от Иван Костов на 11 април от 18,30 ч. в столичния Военен клуб. Предлагаме Ви откъс, избран от автора. Макар да знаехме, че Москва дава сили на Милошевич, не очаквахме, че ще се наложи да влезем в открит конфликт с нея. С резолюция 1244 на 10 юни 1999 г. Съветът за сигурност на ООН въведе Временната административна мисия в Косово. Русия веднага предяви своите \"исторически\" претенции. Два дни по-късно руски военни части от Силите за опазване на мира към ООН (ЮНПРОФОР) в Босна, в състав 200 души, след бърз марш през Сърбия завзеха летището в Прищина. От мемоарите на генерал Уесли Кларк – бившия върховен главнокомандващ въоръжените сили на НАТО в Европа, който ръководеше операция „Съюзна сила“, се вижда какво голямо военностратегическо и политическо значение има тази най-важна и невралгична позиция в Косово. Той разказва, че опитът му да възстанови контрола върху летището е бил неуспешен поради отказа на британския генерал Майк Джаксън да изпълни неговата заповед. Опасявал се да не започне трета световна война. Това породи тежък конфликт: Русия настоява за своя зона на самостоятелен контрол в Косово. Генералният секретар на НАТО Хавиер Солана и генерал Уесли Кларк бяха категорично против, защото това поставяше под руска зависимост силите на ООН в Косово (КейФОР), правеше невъзможно тяхното ефикасно командване от НАТО. През времето на този конфликт върховният главнокомандващ силите на НАТО споделя в книгата си своите опасения, че руските военни ще получат масирана помощ. Получава сведение, че 6 военнотранспортни самолета са напълно готови да излетят от Русия към Прищина. Ето какво си спомня генерал Кларк, когато му докладват, че има движение на руски транспортни самолети: „Ако наистина беше така, смелостта и твърдостта на Унгария, Румъния и България щяха да бъдат поставени на изпитание за трета нощ. Ограничаването на размера на руското присъствие на летището и следователно принуждаването им да водят преговори отново щеше да зависи от тези три малки държави\". Междувременно в София стана ясно, че в Хелзинки на преговорите между военните министри на САЩ и Русия не се постига съгласие по най-важния въпрос – за руска зона в Косово. Позицията на Солана и Кларк бе надделяла над вътрешните опити за отстъпки на Москва. Появи се информация, че Елцин е готов да заповяда акция на руските въоръжени сили. Генерал Кларк не си спомня всичко. Нямаше никакво „ако“. Още в същия ден, на 12 юни, а не след 3 дни, в българското външно министерство се получи нота от руското за даване на разрешение на руски военни самолети да прелетят над България на път за Косово. Председателят на БСП Георги Първанов заяви пред в. Монитор: „Нормално е да се предостави въздушно пространство за мироопазваща операция. България не трябва да прилага двойни стандарти“. Веднъж върнахме искането, защото не бе оформено по приетия дипломатически начин. Отнякъде се появи информация, че дори сме разрешили прелитането. Затова спешно в събота на 15 юни отказахме категорично и публично. Същевременно препоръчахме на руската страна да съгласува тези въпроси с КейФОР съобразно Резолюция 1244 на Съвета за сигурност на ООН. Посланикът на Русия в София Леонид Керестеджиянц ни обвини в липса на самостоятелност и каза пред ИТАР-ТАСС: „Напълно неправомерна е препоръката към руската страна да съгласува въпроси, отнасящи се до компетентността на българските власти, с ръководството на натовската операция в Косово“. Съветникът на президента Елцин Андроник Мигранян, в предаването „На върха“ на радио „Експрес“, бе още по-остър: „Отказът на България да предостави въздушен коридор на Русия е един явно недружелюбен акт. Особено в ситуация, когато руският контингент навлезе в Косово без окончателно съгласуване и се нуждае от подкрепа. Възможно е да нараснат антибългарските настроения в Русия, а може отказът да повлияе и на икономическите отношения между двете страни“. Същевременно добави обвинението, че се опитваме да създаваме проблеми пред българо-руските отношения, за да се представим по-добре пред Запада. Ние отразихме този натиск първи. Всъщност останалите ни изчакваха, защото нашата позиция бе решаваща. Ако бяхме дали съгласие, самолетите щяха да прелетят през Черно море и България и нямаха нужда от техните разрешения. Затова руският посредник за Косово Виктор Черномирдин продължи атаката единствено върху нас. В следващите дни заяви, че България е дала право на руските самолети с между 5000 и 7000 войници да прелетят, и изрази надежда, че скоро контингентът на летището ще има подкрепления. Оповестихме, че на 16 юни Русия е изпратила трета нота с искане за въздушен коридор за хуманитарна доставка и че външното министерство отново е изпратило отрицателен отговор. Заявихме, че всяко влизане на лица и материални части в Косово трябва да става с разрешението на командващия силите на КейФОР ген. Майкъл Джаксън. Отговорът бе съгласуван с Унгария и Румъния, към които Русия бе отправила същото искане. Те също отказаха. Аргументирахме се с това, че НАТО дава храна, вода и медикаменти на руските мироопазващи сили на летището в Прищина. Удържахме отказа си. Така ролята на България за умиротворяването в Косово стана още по-важна. Отслабихме позицията на Русия и я принудихме да се договаря с НАТО за участието си в мироопазващата операция под командването на НАТО. Накрая Москва бе принудена да се откаже от опита си да създаде собствена зона и прие военните ѝ да станат част от КейФОР и да получат само зона на отговорност. Едва след това получи желания коридор от българския парламент. Ако не бяхме се конфронтирали с Кремъл, сега в зоната на летището Слатина в Прищина щеше да има руска военна база. Територията на Косово щеше да бъде разделена, както това стана с Берлин след Втората световна война, и един сектор от нея щеше да остане под руски контрол. Не вярвам, че някой щеше да се осмели да изтласка руската армия оттам с въоръжена сила. Примерът с т.нар. Приднестровска молдовска република е достатъчно красноречиво потвърждение на това твърдение. В очите на бившите комунисти вече не ставаше въпрос за написаните от нас трагични и черни страници от българската история, ние се бяхме осмелили самата Русия да принудим към отстъпки. Компроматната война на БСП срещу нас достигна своите хималайски върхове.", "date": "2019.04.11", "title": "\"Първанов и Доган са най-вредните в българския преход\""}
{"url": "http://clubz.bg/81715-kokain_plava_kraj_shabla_zashtoto_e_nos", "text": "Фразата \"зеленчуци плават по реката и похапват зарзават\" на руския сатирик Евтушенко намери нов смисъл след като полицаи \"спасиха\" от удавяне кокаин за десетки милиони левове. Очаквано дневният ред в социалните мрежи се съсредоточи в търсенето на обяснение откъде е дошло огромното количество скъпа дрога. \" , се питат потребители на фейсбук. След призивите на властите гражданите да не опитват от съдържанието на пакети, на които може да се натъкнат при разходка на плажа, социалните мрежи преляха от колажи, коментари, вицове и пр., чест участник в които е покойният вече Пабло Емилио Ескобар. Сещате се защо. Обхождат морето край Шабла ще изплува ли още кокаин А Емилия Караабова попита и отговори:  ", "date": "2019.04.11", "title": "Кокаин плава край Шабла... Защото е нос"}
{"url": "http://clubz.bg/81682-50_nyuansa_politkorektno", "text": "Това не е хипотетичен сценарий, а реален казус с българско участие. Преди седмица Мартин Карбовски съобщи, че Facebook е изтрил четири негови страници с над 450 000 последователи. По   последната публикация, споделена на тези страници преди изтриването им, е статия за Цветан Цветанов от англоезична медия. Той твърди, че тази публикация и друга, свързана с песен на британската рок група Supertramp, са били докладвани и Facebook е поискал те да бъдат изтрити. Няколко дни по-късно Facebook върна официалния профил на Карбовски с над 280 000 последователи. Случаят е важен не защото в него е замесен журналист. Най-малкото Карбовски не е нито първият човек с изтрити страници във Facebook, нито пък ще бъде последният. Казусът заслужава вниманието ни, защото илюстрира колко плаващи са границите на свободата на словото в епохата на интернет и социалните мрежи. Свободата на словото неслучайно е чувствителна тема от векове – просто тя прави възможен ефективния обмен на знания и гледни точки, които пък правят възможен колективния ни напредък. Основната разлика с миналото е, че днес дебатите за свободата на словото приемат нови измерения. От една страна, дебатите вече са глобални, но това не премахва локалните нюанси. От друга страна, през XXI век параметрите на свободата на словото зависят от икономическите и политическите интереси на технологични корпорации, които могат да въздействат пряко на обществените дискусии чрез своите алгоритми. Тази безпрецедентна ситуация се усложнява допълнително от това, че дори тези компании да имат добри намерения, те няма как да предвидят всички последствия от своите действия. Нека бъда максимално ясен от самото начало: аз използвам Facebook от близо десетилетие и смятам, че той и други социални мрежи предлагат уникални възможности за общуване и информиране по всяко време в практически всяка точка на земното кълбо. Знам колко ценни са тези платформи за занимаващите се с журналистика, образование, музика, литература, кино и други творчески професии. Те са от полза и за всеки, който работи на свободна практика или за чуждестранна компания или гради семеен бизнес. Както с всяка друга технология, ползите от платформи като Facebook, Twitter и YouTube имат цена. Подобно на много други компании днес Facebook генерира приходи основно от реклама. Този бизнес модел поставя платформата в особено положение: тя хем иска да свързва хората и да държи вниманието им колкото се може по-дълго, хем трябва да контролира обмена на информация, за да се придържа към определени закони и морални норми. Така съвсем естествено се появяват проблеми с опазването на личните данни на потребителите и такива, засягащи публикуването на определен тип съдържание. В този контекст публичните лица са едновременно златна мина и потенциална опасност за Facebook. Собствениците и акционерите на Facebook имат интерес тези хора да споделят статии, снимки и видеа, защото така карат хилядите си последователи да прекарват повече време там и правят платформата по-привлекателна за рекламодателите. В същото време Facebook се стреми да се представя като източник на позитивни, а не на негативни емоции. Когато някоя публична фигура сподели мнението си по чувствителна тема или използва език, който може да бъде счетен за агресивен или вулгарен, Facebook трябва да прецени дали да позволи свободното разпространение на публикацията, или да го спре в зародиш, като изтрие нея, а евентуално и цялата страница. В повечето случаи Facebook обръща специално внимание на дадена публикация по сигнал на потребители. Опцията да докладваш език на омразата или подклаждане към насилие има редица позитиви, но може и да бъде експлоатирана от политически партии, компании или отделни хора с по-дълбоки джобове. Искате Facebook да ви пази данните? А колко му плащате? Като всеки бизнес Facebook действа с мисъл най-вече за своите клиенти и приходи.  , понеже никъде не предлагат безплатен обяд, всички ние, които използваме Facebook, сме не само или основно потребители на платформата, а нейният продукт. На този фон границите на свободата на словото се преначертават според бизнес нуждите и целите на компанията, а не според естеството на дадено мнение и начина на изразяването му. Отделните държави регулират свободата на словото със свои закони. Немалка част от тях се придържат и към международни документи като Всеобщата декларация за правата на човека и Европейската конвенция за правата на човека. Но как се регулира свободата на словото в глобална платформа, която е едновременно навсякъде и никъде? Да оставим настрана юридическия аспект. Пак остават два големи въпроса. Първо, как се регулира свободата на словото в платформа, която се използва от милиарди хора с различни култури, ценностни системи и политически и религиозни убеждения? И второ, кой всъщност регулира свободата на словото – екипът на платформата или разработени от него алгоритми? Тези два въпроса са ключови в дебатите за свободата на словото във време, в което сивото все по-често измества черното и бялото. Алгоритмите вършат отлична работа, когато става въпрос за явления, които се поддават на математически изчисления или друга форма на обективен анализ. Поне засега те не могат да отсяват нюансите в емоциите, вплетени в писменото слово. Това ги прави безсилни пред метафората, иронията и други стилистични похвати, чиято употреба е свързана с историята, културата и политическата обстановка в страната, в която се намираме. Резултатът: компания, чиито собственици и служители имат свои виждания и ценности, е в позицията да решава кога милиарди хора с различни от техните виждания и ценности имат правото да говорят и кога нямат това право. Тъй като алгоритмите не вършат работа, Facebook трябва да намери начин подобни решения да се вземат само и единствено от човешки същества. Този подход е оптимален на хартия, но неприложим на практика, защото всички ние генерираме тонове съдържание не просто всеки ден, а всеки час. Преди да вземе мерки, Facebook трябва да анализира нюансите на публикацията. За целта компанията се нуждае от преводачи, но този процес може да се проточи с дни или седмици. За да не губи време и за да се презастрахова, компанията просто сваля потенциално опасни публикации и страници. Така обаче може да премахне публикации и страници, които спазват добрия тон или предлагат по-различна гледна точка с помощта на метафори и други стилистични средства. Дебатите за свободата на словото в социалните мрежи не засягат единствено журналистите, активистите за човешки права и политиците. През миналата седмица Facebook свали и официалната страница на българската версия на най-големия портал за безплатно образование в света – Khan Academy. Впоследствие   беше възстановена, но екипът все още не знае каква е причината за временното изтриване. Когато говорим за свободата на словото, принципите и обменът на идеи са по-важни от личните пристрастия. Също толкова важно е да говорим и да отстояваме правата си, а не да ги приемаме за даденост. Достатъчно е да си припомним   на Георги Марков. В него Марков разказва за любопитното и доста поучително преживяване на свой приятел. Дисидентът помолил приятеля си да види дали ще намери някоя от пиесите на чешкия писател и драматург Павел Кохоут в някоя антикварна книжарница в Прага. Когато продавачът в една книжарница заявил, че няма такъв автор, приятелят на Марков отбелязал, че Кохоут бил популярен драматург. Тогава книжарят отговорил: „Генерация Z“ – с подкрепата на „Америка за България“ „Генерация Z“ – с подкрепата на „Америка за България“", "date": "2019.04.11", "title": "50 нюанса политкоректно"}
{"url": "http://clubz.bg/81731-upravlqvashtite_nqma_da_mahat_plamen_georgiev_zasega", "text": "Отстраняването на шефа на КПКОНПИ ще се обсъжда само след като приключи проверката от прокуратурата. Съседите на Пламен Георгиев не са давали съгласие за барбекюта и сауни Това реши днес парламентарната комисия за борба с корупцията, конфликт на интереси и парламентарна етика. Предложението да се махнат предсрочно Пламен Георгиев и Антон Славчев като председател и зам.-председател на антикорупционния орган бе на БСП. То бе внесено миналата седмица. Самият Георгиев коментира, че атаката срещу него е от страна на хората, които КПКОНПИ проверява. Законова поправка породи питане: готви ли се оставка на Пламен Георгиев От левицата обаче не се появиха в заседанието на комисията. БСП-ари коментираха днес, че със сигурност има някой друг \"подбран\" за поста на Георгиев, след като стана ясно, че ще се променят правилата, по които се избира шеф на КПКОНПИ, като към сегашните изисквания добавиха, че освен юрист председателят може да е и лице с дълъг стаж в службите за сигурност. Спас Гърневски от ГЕРБ изтъкна, че парламентарната комисия периодично изслушва доклади за работата на комисията, и досега всички в комисията, включително БСП-арите, са били съгласни, че тя работи добре и усилено. Представителите на \"Воля\" и ДПС също заявиха, че ще изчакат резултатите от проверката на прокуратурата. Председателят на комисията Борис Ячев пък се заяде със семантичното оформление на предложението на БСП - какво значело \"тежки\" нарушения по отношение на Георгиев и неговите действия. В крайна сметка депутатите решиха да поискат данните на проверките от главния прокурор и тогава да се произнесат. Законова поправка породи питане: готви ли се оставка на Пламен Георгиев", "date": "2019.04.11", "title": "Управляващите няма да махат Пламен Георгиев. Засега"}
{"url": "http://clubz.bg/81709-krasimir_qnkov_borisov_shte_se_osvobodi_ot_cvetanov_sled_mestniq_vot", "text": "Цветан Цветанов няма да спре да влияе на парламентарната група на ГЕРБ, той остава изключително влиятелен в партията. Така червеният депутат Красимир Янков коментира новата позиция на бившия лидер на ПГ на ГЕРБ в парламента - сътрудник на групата в \"Денят с Веселин Дремджиев\" по TV+. Цветан Цветанов - новият сътрудник на ПГ на ГЕРБ Според него обаче Цветанов няма да остане дълго на върха. Борисов иска промяна на статута на Цветанов Според Янков обществото като цяло печели от скандала с евтините апартаменти, защото научава повече за управляващите. Но скандалът не трябва да остава фокусът на цялата кампания за евровота, смята той. Според него последният Консултативен съвет за национална сигурност при президента се е провалил, защото няма обща позиция и декларация, дори лидерката на левицата Корнелия Нинова е гласувала да няма такава. Янков коментира и ролята на КПКОНПИ в скандала и борбата с корупцията, като повтори тезата си, че тя е излишна. Той припомни и предложението на левицата шефът на КПКОНПИ да се предлага от опозицията, защото сега управляващите са назначили този, който трябва да ги разследва: По отношение на излизането на БСП от парламента, Янков заяви, че има \"и силни, и слаби страни\". А оценката за този ход ще дадат избирателите.  Корнелия Нинова отново на борба срещу Истанбулската конвенция На въпрос дали опозицията в левицата се надява на провал на евровота, за да свали Нинова, той отсече: За финал Янков коментира предложението на ДБГ да се направи операция \"Чисти ръце\" - проверка и разследване на високите етажи на властта от чужди, европейски разследващи органи. Който не постига нищо, отбеляза водещият Дремджиев. Ето и пълното интервю: Борисов иска промяна на статута на Цветанов Корнелия Нинова отново на борба срещу Истанбулската конвенция", "date": "2019.04.11", "title": "Красимир Янков: Борисов ще се освободи от Цветанов след местния вот"}
{"url": "http://clubz.bg/81720-moje_li_mesi_da_nastigne_ronaldo", "text": "Голът на Кристиано Роналдо във вратата на \"Аякс\" снощи (1:1 в Амстердам) е под номер 125 в 161 мача за него в Шампионската лига. В същото време Лионел Меси имаше \"тиха\" вечер на \"Олд Трафорд\", но пък отборът му спечели с 1:0. Поне докато играят двамата големи ще бъдат сравнявани. Би Би Си прави анализ на попаденията им в най-комерсиалния клубен турнир. \"Аякс\" и \"Ювентус\" ще решат спора в Торино В момента аржентинецът има 17 гола по-малко от големия си съперник. Може ли да го застигне? Кристиано Роналдо (34 г.) дебютира в Шампионската лига през 2003 г. с екипа на \"Манчестър Юнайтед\". Минава време обаче преди да се разпише за първи път - това става на 10 април 2007 г. при победата на \"червените дяволи\" над \"Рома\" със 7:1. 12 години по-късно опънатите мрежи от CR7 са 125. През този сезон португалецът е бил в прегръдките на своите съотборници пет пъти в осем срещи. Той е далеч от върховото си постижение - 17 гола през 2013-2014 г., с които помогна на \"Реал\" да вдигне трофея. Коефициентът му е 0,77 попадения на мач. Меси е с три години по-млад и ако продължава да играе на това ниво, може един ден да задмине стария си познайник. Лео има 108 гола в 132 срещи или средно по 0,81. \"Барселона\" уверено гледа към полуфинала Любопитно е, че в края на сезон 2011-2012 той е водел на Роналдо с цели 13 гола. Тогава обаче започва забележителна серия на Кристиано, в която той отбелязва по минимум 10 пъти на сезон в ШЛ. Ако се вземат под внимание горните коефициенти, аржентинецът може да застигне Кристиано Роналдо за 21 мача, при условие, че \"седмицата\" спре да бележи. Въпросните 21 двубоя могат да бъдат записани до груповата фаза на сезон 2020-2021. Тогава Меси ще е на 33. Всичко изглежда постижимо, но не се вижда какво и как ще спре Кристиано. Дори да не записва името си сред голмайсторите по над 10 пъти в турнира, този сезон показва, че и в нов отбор Роналдо е машина за голове. Един футболен Бог знае на какви стойности ще спрат 5-кратните носители на \"Златната топка\" някой ден. А ето къде са други изявени голмайстори в тази листа: Карим Бензема - 60 попадения, Роберт Левандовски - 53, Томас Мюлер - 42, Серхио Агуеро - 36, Единсон Кавани - 34, Неймар - 32, Ариен Робен - 31, Хари Кейн - 14. \"Барселона\" уверено гледа към полуфинала", "date": "2019.04.11", "title": "Може ли Меси да настигне Роналдо"}
{"url": "http://clubz.bg/81696-kak_se_stigna_do_novata_otsrochka_za_brekzit", "text": "Не е имало никакви съмнения, че британската премиерка Тереза Мей ще получи отсрочка за „Брекзит“. Драмата е била около отлагането и условията за него, пише Ройтерс за провелия се снощи Европейски съвет. Лидерите на страните членки на ЕС решиха да отложат излизането на Обединеното кралство от Съюза до 31 октомври. Най-яростен противник на отстъпките е бил френският президент Еманюел Макрон. По време на вечерята той предизвикал неколкочасов диспут, в който водел предимно сам битката да убеди колегите си да не дават на Лондон още цяла година време. Отлагат \"Брекзит\" до края на октомври Председателят на Европейския съвет Доналд Туск и други лидери заявили, че ако задължат британската премиерка Тереза Мей да приеме доста по-дълго от поисканото от нея отлагане до 30 юни, ще разколебае твърдолинейните депутати от нейната Консервативна партия за нейната сделка. Защото подкрепящите „Брекзит“ тори ще се уплашат, че дълга отсрочка може да настрои британците срещу напускането. Макрон обаче настоял, че ако се позволи на Лондон да остане по-дълго време в Съюза, това ще подкопае проекта за европейска интеграция, който е една от главните цели на неговата политика. Резултатът от спора бил компромис за датата. Бил договорен краен срок 31 октомври за напускане със или без сделка. Условието било Мей да организира европейски избори на 23 май, за да се върнат британските депутати в новия Европарламент, който ще се събере през юли. Както и обещанието, че Обединеното кралство няма да нарушава вземането на ключовите решения, преди да излезе от ЕС. Ако Мей не успее да убеди депутатите за споразумението или не успее да организира избори, Великобритания ще напусне ЕС без сделка на 1 юни. България иска \"подреден\" Брекзит и подкрепя отлагането му Британската премиерка побързала да намекне, че отсрочката до 31 октомври не означава, че „Брекзит“ няма да се случи на по-ранна дата и преди оставката й от поста, която тя обеща на съпартийците си. Някои от лидерите допуснали още отлагания. Днес Меркел ще разговаря с ръководството на опозиционната Лейбъристка партия за по-нататъшните действия. Еманюел Макрон защитил позицията си против допълнителна отсрочка от почти девет месеца или една година. Той изтъкнал, че тази позиция е „за общото благо“. Други френски представители пък намекнали, че ЕС е изправен пред изнудване от страна на бъдещо британско правителство, което ще блокира решенията на Брюксел. Натискът на Париж довел и до „затягане“ на клаузите в   на Европейския съвет, в които Лондон е предупреден да не се меси във вземането на решения на ЕС, ако остане в него по-дълго. Това ще бъде оценено на редовния Европейски съвет на 20-21 юни. България иска \"подреден\" Брекзит и подкрепя отлагането му", "date": "2019.04.11", "title": "Как се стигна до новата отсрочка за \"Брекзит\""}
{"url": "http://clubz.bg/81689-za_kogo_shte_glasuvame_na_26_maj_spisyk", "text": "Точно 15 партии и 8 коалиции заявиха пред ЦИК и получиха регистрация за участие в изборите за Европейски парламент на 26 май.  Срокът за подаване на документи за участие във вота изтече вчера в 17 ч. Има и една подробност – до 20 април коалициите, получили вече регистрация, могат да правят промени в състава, в който искат да се явят в изборите. С други думи – регистрирани вече партии могат например да се влеят в съществуващи вече коалиции. Или партии, станали част от обединения, все още могат да ги напуснат и да отидат другаде. Но не и да участват самостоятелно.  И още нещо – тепърва предстои проверка на автентичността на подписките от поне 2500 граждани, подкрепящи съответната партия или коалиция за участие в изборите. Това се прави от служба ГРАО и ако се установят нарушения или по-малък брой подписи – някоя от получените вече регистрации може да бъде заличена. За сравнение – на предишните европейски избори през 2014 г. партиите и коалициите, регистрирани за вота, бяха общо 27. Тоест има ръст в броя на желаещите да участват в европейския вот. Има и чисто нови партии. ГЕРБ, \"БСП за България\" и ДПС от парламентарните формации отиват с имената си на изборите. Макар в листата на управляващите да присъстват и хора от СДС, самата партия на практика пропуска тези избори според регистрациите. При социалистите, за разлика от предишни вотове, има само един партньор – Комунистическата партия на България. Партията на Веселин Марешки привлече по-малки формации като НПСД и БЗНС \"Александър Стамболийски\" и участва под името \"Воля – българските родолюбци\".  \"Обединени патриоти\" участват разединени в европейския вот – ВМРО и \"Атака\" самостоятелно, а НФСБ – в коалиция \"Патриоти за Валери Симеонов\".  По реда, в който извънпарламентарните формации присъстват в социогическите проучвания, следва \"Демократична България\" – обединението между ДСБ, \"Да, България\" и \"Зелените\" (последните в крачка ще трябва да си сменят името заради съдебно решение – б.р.). В изборите ще участва и \"Коалиция за България\". Наложената от БСП в продължение на повече от десетилетие изборна марка обаче този път е за АБВ и партньори. Очаква се партията на Корнелия Нинова да обжалва по съдебен ред тази регистрация. Дали тя ще остане актуална – ще се разбере в тридневен срок. За участие в евровота се регистрираха още \"Движение 21\" на Татяна Дончева, както и НДСВ в коалиция с \"Новото време\" и послание \"Път на младите\".  На десния фронт са още \"Движение България на гражданите\", които все още водят разговори с \"Демократична България\" и коалиция \"Възход\" – ЕНП и партньори. И чисто новата партия \"Волт\". Ето и пълния списък от партии и коалиции: В списъка с мажоритарните кандидати е и бившият министър на отбраната във втория калинет “Борисов” и водач на БЗНС – някога част от Реформаторския блок  . В “независимата” компания е и бившият депутат, напуснал “Атака”,  Следващото интересно име е  – това е активистката от КТ “Подкрепа”, която често е сред говорителите на работническите сдружения. Все още обаче я няма обещаната регистрация за  – съпругата на бизнесмена Николай Банев. Семейството в момента е в ареста с обвинения за източване на предприятие, укриване на данъци и пране на пари. Банева участва като независима и във вота през 2014 г. получи малко над 6000 гласа. Ето и списъка с независими кандидат-евродепутати до момента:  Кандидатските листи на партиите и коалициите предстои да бъдат обявени - срокът за тяхната регистрация продължава да тече.", "date": "2019.04.11", "title": "За кого ще гласуваме на 26 май? (СПИСЪК)"}
{"url": "http://clubz.bg/81703-da_dojde_dqnkov_ot_sasht_da_nqma_pejka_kyde_da_sedne", "text": "По прозорливите думи на Иван Гешев, изречени на няколко прокурорски брифинга - претовареният Специализиран наказателен съд дава всички признаци, че ще блокира тотално. Как работи Спецсъдът: бомбардират ги, а те броят снарядите Днес бе поредният абсурд, достоен за гротеска, макар и по едно от делата, най-близки до сърцето на спецпрокуратурата - срещу издателя Иво Прокопиев и бившите ГЕРБ министри Симеон Дянков и Трайчо Трайков. Прокурор Гешев видя заговор срещу Спецсъда - до Нова година ще \"блокира\" След като с цел да се избяга от разлюбения Софийски градски съд (СГС) всички важни дела за висока корупция бяха пратени от ГЕРБ в спецсъда на ул. \"Черковна\", там заседания вече се насрочват все по-рано сутринта, завършват все по-късно, а обикновени стаи се прекръстват на зали  Интересен е случаят с нещото, наречено \"зала 6\". Днес това единствено свободно място вбеси и защитата, и прокуратурата, които бяха единодушни като никога, че във въпросната стая/зала не може да се проведе дело. А колежката му изчисли, че стаичката, окичена с незаслужения комплимент \"зала 6\", с размери приблизително 4х5 м, трябва да побере 6-имата подсъдими  всеки с по 2-ма защитници, 10 призовани за днес свидетели, от които се явиха 7, двама прокурори, тричленен съдебен състав и един резервен заседател, плюс... медиите. Съдът заседава на маса, а за всички останали имаше 5 пейки, дълги по около 1,2 м. Освен прокурорите дори един от подсъдимите - Трайчо Трайков, стърчеше прав, а Симеон Дянков, който само изстена, че пътува за делото чак от Вашингтон и моли да не се отлага, седна.  Трайков: Изфабрикувано дело даде повод на КПКОНПИ Томовете с материали по сочения като мегапроцес са в пазарска количка, която се разкарва. Върху нея са натрупани дрехите на присъстващите. А при нужда от предявяване на материали - каквито днес прокуратурата имаше на няколко пъти, който е най-близо, започва да тараши в количката да търси искания том... Половината от времето на толкова важна тема като това - извършени ли са на най-високо държавно ниво . около раздържавяването на част от енергетиката на България, мина в...   - дали пък няма да тръгне. Климатикът победи. Пак прекратиха делото срещу Дянков, Трайков и Прокопиев Адвокат Марковски (който защитава Дянков) дори отбеляза, че се нарушава основополагащ принцип за публичността на наказателния процес, защото медиите се затрудняват да присъстват и да слушат. Съдия Вилислава Ангелова се видя в чудо и звъня по телефона от самата председателска банка, пардон - маса. Така след върховни еквилибристики всички след около половин час се понесоха към друга зала, а единият от съдебните заседатели достолепно прибута количката с томовете по делото, касаещо приватизацията на ЕВН. За шест години: службите пожелали да слухтят три пъти по-малко Само преди седмици на годишния отчет на спецсъда стана ясно, че \"съквартирантите\" им от Държавната комисия по сигурността на информацията (ДКСИ) практически вече са се изнесли, но остава Министерският съвет да деактува сградата и да я даде на съдебната система. Чак после всички заинтересовани - първонистанционната и апелативната спецпрокуратура и съответстващите им съд и апелативен съд, ще \"седнат на една маса\" и ще разпределят помещения. Отсега обаче слухове говорят, че ще стане, каквото поиска прокуратурата... Финално: обвинителният акт срещу Дянков, Трайков и Прокопиев се върна на нулата Иначе като свидетел, чакан с най-голям интерес, днес се яви сегашната шефка на КЗК Юлия Ненкова, която по време на продажбите е била изпълнителен директор на надзорния съвет на Агенцията по приватизация и следприватизационен контрол. Тя също не видя никакъв проблем в сделката с миноритарния дял на акции на ЕВН. Министър не вижда проблеми в сделката \"Трайков, Прокопиев, Дянков\" На въпросите на прокуратурата има ли нещо нередно в цената, тя заяви, че дяловете са продадени през фондова борса, а това е \"било с цел по-голяма прозрачност\". На питане дали тогавашният шеф на Агенцията по приватизация, а днес министър от ГЕРБ Емил Караниколов е споменавал някой да го е натискал да избере посредник при сделката, тя отвърна: Прокурор Гешев видя заговор срещу Спецсъда - до Нова година ще \"блокира\" Трайков: Изфабрикувано дело даде повод на КПКОНПИ Пак прекратиха делото срещу Дянков, Трайков и Прокопиев За шест години: службите пожелали да слухтят три пъти по-малко Финално: обвинителният акт срещу Дянков, Трайков и Прокопиев се върна на нулата Министър не вижда проблеми в сделката \"Трайков, Прокопиев, Дянков\"", "date": "2019.04.11", "title": "Да дойде Дянков от САЩ - да няма пейка къде да седне"}
{"url": "http://clubz.bg/81706-borisov_iska_promqna_na_statuta_na_cvetanov", "text": "Премиерът Бойко Борисов обяви, че статутът на заместника му Цветан Цветанов трябва да бъде променен. Бившият председател на парламентарната група на ГЕРБ подаде оставка и напусна парламента заради скандала \"Апартаментгейт\", но сега е назначен като нещатен сътрудник към групата. Това му дава достъп до НС по всяко време. Цветан Цветанов - новият сътрудник на ПГ на ГЕРБ И допълни: У нас политиците с евтини апартаменти се проверяват от хора с евтини тераси Според него никой не може да се меси в работата на независими агенции като КПКОНПИ, Сметната палата, КЕВР, КЗК. Шефовете им се избират от политическите партии, но след избора ставали абсолютно независими. На намека, че направената проверка е доста елементарна, премиерът отговори: Борисов смята, че  КПКОНПИ може да провери всяка сделка. Ако не го направи, \"те ще си отидат и ще проверяват други\", увери Борисов. Но случаят трябва да бъде валиден и за други структури. На въпроса за идеята следващият шеф на КПКОНПИ да не бъде юрист, премиерът отвърна, че няма намерение да се бърка. А на припомнянето, че вчера поиска оставки и от \"другите\", Борисов отговори така: Самият Борисов можело да говори за оставки само на хората от ГЕРБ, не и от \"Обединени патриоти\". И припомни, че е подписал коалиционно споразумение и няма да се намесва в назначенията на коалиционните партньори. Можел само да им препоръча. \"Артекс\" спря строежа на небостъргача \"Златен век\" Тази сутрин Борисов разговарял с шефа на Дирекцията за национален строителен контрол (ДНСК). Причина за разговора била, че някой му казал, че строежът на блок „Златен век“ продължава. До 15 април всички институции трябва да си напишат документите, за да бъдат те законни. Бойко Борисов бе помолен да коментира и това, че доскорошният вицепремиер Валери Симеонов едва ли не е отправил призив за оставката му. Бунт в Габрово предизвика извънредно заседание на кабинета Напрежението и сблъсъците в Габрово са свързани с предстоящите избори, убеден е Бойко Борисов. Докато течели преговорит в Брюксел, той разговарял и с вицепремиера Александър Каракачанов, и с вътрешния министър Маден Маринов. Борисов пратил в Габрово и Томислав Дончев, който е бивш кмет на града. Той се надява виновните, независимо от какъв произход са, да бъдат наказани. Така Борисов описа снощния извънреден Европейски съвет в Брюксел, в който участва. Лидерите на страните членки от ЕС се споразумяха да дадат отсрочка за „Брезит“ до 31 октомври. Но датата може да бъде променена в зависимост от различни обстоятелства. Той заяви, че е българскто правтелство е разграничило държавния и партийния интерес. Става дума за това, ч ако Великобритания проведе избори за Европарламент, опозиционната Лейбърстка партия може да постигне значтелни успехи. И да наклони везните в полза на Партията на европейските социалисти (ПЕС). Докато няма британска партия, която да членува в Европейската народна партия (ЕНП), която е първа сила в Европарламента. ГЕРБ също са част от ЕНП. За държавата обаче е по-важна съдбата на живеещите в Обединеното кралство българи. У нас политиците с евтини апартаменти се проверяват от хора с евтини тераси \"Артекс\" спря строежа на небостъргача \"Златен век\" Бунт в Габрово предизвика извънредно заседание на кабинета", "date": "2019.04.11", "title": "Борисов иска промяна на статута на Цветанов"}
{"url": "http://clubz.bg/81733-zakonomerno_borisov_ne_haresa_sytrudnika_cvetanov_toj_se_ottelq", "text": "\"Нещатното сътрудничество\" на Цветан Цветанов към парламентарната група на ГЕРБ, която доскоро оглавяваше, приключи доста бързо. Зам.-председателят на ГЕРБ обяви във фейсбук, че по негото искате след разговор в партията ще бъде заличен като сътрудник. Причината  Преди ден се разбра, че Цветанов е нещатен сътрудник, което дава право на пропуск за сградите на Народното събрание, където режимът на влизане е ограничен. Както Клуб Z писа, въпросното \"сътрудничество\" се използва и от други политици от различните партии, които не са народни представители. Както и от представителите на пиар екипите на парламетарните групи. Тази практика не е нова, а и статутът не дава особени привилегии. Цветан Цветанов - новият сътрудник на ПГ на ГЕРБ Новата председателка на депутатите от ГЕРБ Даниела Дариткова днес защити Цветанов и обясни, че присъствието му на заседанията на групата и на различни партийни срещи е мотивът той да попадне сред лицата с допуск до Народното събрание. Защото все пак е зам.-председател на партията.  Премиерът Бойко Борисов обаче обяви от Брюксел решението за \"сътрудничество\" за неуместно. И поиска промяна в статута му, вероятно подразнен именно от интерпретациите, че заместникът му се \"завръща\" в парламента. Промяната, разбира се, се случи няколко часа по-късно. Съвсем закономерно.  Борисов иска промяна на статута на Цветанов В експозето си с уточнения зам.-председателят на ГЕРБ уточнява, че статутът \"сътрудник\" не предполага друго, освен пропуск за Народното събрание, не се получа възнаграждение и т.н.  Ето пълния текст на обяснението му: Борисов иска промяна на статута на Цветанов", "date": "2019.04.11", "title": "Закономерно: Борисов не хареса \"сътрудника\" Цветанов, той се оттеля"}
{"url": "http://clubz.bg/81705-premieryt_na_lyuksemburg_za_brekzit_prodyljavame_da_chakame_godo", "text": "Британският премиер Тереза Мей получи още шест месеца да финализира излизането на Великобритания от Европейския съюз, след като официално бе поискала удължаване на срока до 30 юни. Германският канцлер и някои други лидери бяха готови да предложат и по-дълго отлагане. Френският президент Еманюел Макрон обаче изигра ролята на \"лошото ченге\" и беше против удължаване с повече от година, настоявайки Великобритания да обясни какво възнамерява да направи с даденото й допълнително време, отбелязва британският в.   след вчерашната извънредна европейска среща на върха в Брюксел, посветена на \"Брекзит\". Отлагат \"Брекзит\" до края на октомври Франция каза също, че страните от ЕС трябва да следят през месеците, отпуснати на британците, Обединеното кралство да не пречи на дългосрочните планове на Съюза, включително на избора на следващия председател на Европейската комисия и дългосрочно планиране на бюджета. Вчерашната среща беше вторият случай за по-малко от месец, когато лидерите от ЕС трябваше да вземат решение за отлагане на \"Брекзит\". Тереза Мей се споразумя за отлагане на \"Брекзит\" до края на октомври, а председателят на Европейския съвет Доналд Туск предупреди Великобритания да не губи това време, пише в.   Великобритания ще остане страна членка до 31 октомври с опция да напусне по-рано, ако Мей успее да осигури подкрепа за сделката за \"Брекзит\" в Камарата на общините. Маратонските дебати между европейските лидери приключиха с предложение към министър-председателката за по-дълга отсрочка от тази, която тя искаше, създавайки обаче нова критична точка през есента, върху която да се фокусират умовете в Уестминстър (парламента), посочва всекидневникът. Как се стигна до новата отсрочка за \"Брекзит\" След срещата Тереза Мей многократно избягна въпросите за бъдещето си като премиер, след като преди това беше казала, че няма да приеме удължаване след 30 юни. Тя само подчерта, че страната й все още може да напусне на 22 май и да не участва в изборите за Европейски парламент, ако британските депутати одобрят сделката за \"Брекзит\", допълва \"Гардиън\". \"Брекзит\", около който се родиха куп любопитни изрази, предложи вчера на журналистите още един: \"Хелоуински Брекзит\". След като отначало беше насрочен за 29 март, а после за 12 април, новата крайна дата за \"Брекзит\" сега е 31 октомври, когато англосаксонският свят отбелязва деня на Вси светии, по традиция съпътстван с тикви и вещици, пише френският в.  . Държавните и правителствените глави излязоха от преговорите с типично европейски компромис - срязаха тиквата на две, допълва той. По-малко от 48 часа преди планираното напускане на Великобритания ЕС удължи крайния срок до края на октомври, предотвратявайки унищожителен рязък развод, без обаче да реши нито един от въпросите, довели британската политика до хаос, лошо функциониране и взаимни обвинения, пише в.   В поредната тежка нощ за британския премиер Тереза Мей европейските лидери отхвърлиха предложението й за отлагане на \"Брекзит\" до 30 юни, стигайки до заключението, че този кратък срок е нереалистичен. Въпреки че силното напрежение от последните седмици сега може би ще отслабне, пътят напред пак прилича на минно поле, осеяно с взривоопасни проблеми като възможен опит за сваляне на Мей, общи избори и втори референдум за \"Брекзит\" или някаква комбинация от трите. Най-непосредствена е вероятността Мей да бъде приканена да подаде оставка и потенциалните й приемници вече се подготвят за този вариант и рекламират достойнствата си, отбелязва вестникът, цитиран от БТА. Как се стигна до новата отсрочка за \"Брекзит\"", "date": "2019.04.11", "title": "Премиерът на Люксембург за \"Брекзит\": Продължаваме да чакаме Годо"}
{"url": "http://clubz.bg/81697-arsenal_priema_napoli_v_naj_interesniq_sblysyk_v_liga_evropa", "text": "Тази вечер от 22 часа българско време се играят всичките първи четвъртфинали в турнира Лига Европа. Най-интересно ще бъде в Северен Лондон, където \"Арсенал\" приема \"Наполи\". Двата тима са сред големите фаворити за спечелване на трофея, който гарантира и участие от новия сезон в Шампионската лига (ако това право вече не е придобито от вътрешните първенства). Другият английски представител - \"Челси\", гостува в Прага на местния \"Славия\". Чешкият тим елиминира в предишната фаза \"Севиля\". Ще видим и първото действие на испанския сблъсък между \"Виляреал\" и \"Валенсия\". Това е спор между съседи - двата града отстоят един от друг на около 50 километра, така интригата е още по-голяма. Единственият германски отбор на това стъпало и в двата турнира - \"Айнтрахт\" (Франкфурт), ще опита да продължи похода си в Лисабон срещу \"Бенфика\". Реваншите са идната седмица.", "date": "2019.04.11", "title": "\"Арсенал\" приема \"Наполи\" в най-интересния сблъсък в Лига Европа"}
{"url": "http://clubz.bg/81702-sudanskiqt_prezident_podade_ostavka_pod_natiska_na_voenni_i_protesti_video", "text": "Суданският президент Омар ал Башир е подал оставка днес след 30 години управление и са в ход консултации за съставяне на преходен съвет, съобщи Ройтерс, позовавайки се на правителствен източник. Министърът на производството и икономическите ресурси на провинция Северен Дарфур Aдел Махджуб каза пред базираната в Дубай телевизия Ал Хадат, че “има консултации да бъде сформиран военен съвет, който да поеме властта, след като президентът Башир подаде оставка\". Судански източници потвърдиха съобщението пред Ройтерс и добавиха, че Башир е в президентския дворец под \"тежка охрана\". Жителите на суданската столица бяха призовани да се присъединят към хилядите демонстранти събрали се за шести пореден ден пред седалището на армията, където се намират и министерството на отбраната и официалната резиденция на Башир, съобщиха организаторите на протеста, цитирани от Франс прес.     Те искаха оставката на 75-годишния Башир и призоваваха армията да се присъедини към тяхното движение, предаде Франс прес. Армията и службите за сигурност разположиха сили около министерството на отбраната и по главните улици и мостове в Хартум, докато хиляди хора се стекоха на антиправителствен протест пред министерството, предаде Ройтерс. Десетки хиляди суданци манифестираха ликувайки в центъра на столицата, танцуваха и скандираха лозунги против Башир, предаде Ройтерс.  ", "date": "2019.04.11", "title": "Суданският президент подаде оставка под натиска на военни и протести (ВИДЕО)"}
{"url": "http://clubz.bg/81707-pak_valeri_simeonov_ministyr_obitava_imot_v_bistrica_ne_go_e_obqvil", "text": "Лидерът на НФСБ Валери Симеонов отново подхвърли сигнал за министерски имот пред медиите в парламента. И отново без да каже кой точно е министърът, когото визира.  Бившият вицепремиер съобщи, че представител на правителството живее в луксозен имот в престижен район в покрайнините на София, който очевидно не е негов, защото не е деклариран. Антикорупционният закон обаче задължавал публичните личности да декларират и ако живеят в чужд имот, а не само личното си имущество, твърди Симеонов, позовавайки се на чл. 37, ал. 1, т. 9 от въпросния закон.  Симеонов с нови намеци за имоти на Ангелкова. Сега в кв. \"Драгалевци\" Ангелкова: Симеонов има фиксация върху мен. Да обясни защо По-късно лидерът на НФСБ обясни, че имотът е в \"Бистрица\", на улица \"Липа\", и е 2,5 декара с голяма къща. Показа и \"малко бледички\" снимки, за които се твърди, че са от въпросния имот. Попитан дали не става дума отново за министърката на туризма Николина Ангелкова, както в сигналите му досега, той отговори: Няколко пъти Симеонов обяви, че не знае кой е министърът, че получава анонимни сигнали и на парче, както и медиите. И ги призова да направят разследване. Но не изключи колегите му депутати, които нарече \"непримирими\", да подадат нов сигнал до КПКОНПИ и прокуратурата с искане за проверка. По думите му е интересен и въпросът чий е имотът, в който министър живеел със семейството си от много време. По нареждане на Цацаров КПКОНПИ проверява и Валери Симеонов Домсъветът на властта - история в няколко епизода По думите му за една от сделките - за поземлен имот на община Бургас, по личното му настояване цената на парцела е била около 3 пъти над пазарната цена за 1 кв. м във въпросния бургаски квартал през 2008 г.  Ангелкова: Симеонов има фиксация върху мен. Да обясни защо По нареждане на Цацаров КПКОНПИ проверява и Валери Симеонов Домсъветът на властта - история в няколко епизода", "date": "2019.04.11", "title": "Пак Валери Симеонов: Министър обитава имот в Бистрица, не го е обявил"}
{"url": "http://clubz.bg/81665-homoseksualnite_sa_normalni_nedopustimo_smqtat_britanski_roditeli", "text": "Родители от Бирмингам, Великобритания, излязоха на протест против програмата за сексуално обучение, която включва положителен поглед върху хомосексуалността, разказва Sky News. Особено тежко са реагирали родителите от общественото училище \"Парксайд\" в града. Зам.-директорът на школото дори е получил смъртни заплахи. 98% от децата в училището са мюсюлмани и техните родители смятат, че е недопустимо те да бъдат учени, че е нормално да си хомосексуален. Според тях това може да направи иначе хетеросексуални деца хомосексуални. Властите обаче не допускат опцията родителите да не пускат децата си в тези уроци. В момента подобни теми се засягат в много гимназии, но от 2020 г. те ще станат задължителни във всички училища на острова. Главният секретар на британската Национална асоциация на директорите Деймиън Хънт заявява, че са нужни консултации с отделните училища преди влизането на мярката в сила. Но:", "date": "2019.04.11", "title": "Хомосексуалните са нормални? Недопустимо, смятат британски родители"}
{"url": "http://clubz.bg/81701-karakachanov_za_gabrovo_policiqta_si_svyrshi_rabotata_mestnata_vlast_ne", "text": "Вицепремиерът Красимир Каракачанов коментира напрежението в Габрово и заяви, че политицията си е свършила работата, но има какво да се желае от местната власт. Преди няколко дни работещ в магазин бе пребит от трима роми, което предизвика снощи протести и се стигна до нападения над къщи на ромски фамилии. Той свика извънредна среща с ръководството на МВР в Министерския съвет тази сутрин. Каракачанов изтъкна, че протестът е предизвикан от криминален инцидент, бил е спонтанен и  Той обясни, че общината е тази, която следи за обществения ред. Според Каркачанов в Габровска област са били привличани като сезонни работници хора от други области, предимно от Сливенско. Попитан дали би подал оставка заради случая той заяви: Според Каракачанов повече от 20 години проблемите на ромите се замитат \"за дане разсърдим някого\". Според него трябва да се започни с образованието, социалната политика и незаконните строежи. Той изтъкна, че това не е свързано с дейността на полицията. Главният секретар на МВР Ивайло Иванов разказа хронологията на събитията от снощи в Габрово.", "date": "2019.04.11", "title": "Каракачанов за Габрово: Полицията си свърши работата, местната власт - не"}
{"url": "http://clubz.bg/81699-radan_kynev_do_mariq_gabriel_shte_dopusnete_li_monopol_na_pazara_na_internet", "text": "\"Госпожо Габриел, ще допуснете ли монопол на пазара на интернет и кабелна телевизия да убие бизнеса и да повиши двойно цената на тези услуги за българските граждани?\" Този въпрос отправя водачът на листата на \"Демократична България\" Радан Кънев до водача на листата на ГЕРБ Мария Габриел, която е и еврокомисар. Поводът е решение на Комисията за регулиране на съобщенията (КРС), като според Кънев то ще доведе до монополизация на пазара и до по-високи цени на кабелната телевизия и интернет за потребителите. Водачката на ГЕРБ за евровота Мария Габриел зове за общи каузи Уважаема г-жо Габриел, Обръщам се към Вас като към член на ЕК, кандидат за член на ЕП и български политик. В качеството си на Комисар с ресор Цифрова икономика и цифрово общество несъмнено знаете, че благодарение на ограничената държавна намеса и добри регулаторни решения в миналото българските граждани се радваме на отличен достъп до интернет и кабелна телевизия на ниска цена. А това дава възможност на предприемчивите българи да развиват своя бизнес и просперитет. Тези достижения на обществото ни са поставени пред много сериозен риск: С Решение № 109 от 14.03.2019 г. Комисията за регулиране на съобщенията (КРС) “отменя всички специфични задължения, наложени на „Българска телекомуникационна компания“ ЕАД с Решение № 372/13.08.2015 г. на КРС”. Става дума за задължението на БТК ЕАД да осигурява достъп на доставчиците на интернет и кабелна телевизия до тръбната си (канална) мрежа на фиксирани цени поради фактическото монополно положение на БТК ЕАД на този пазар. Точно тази мярка защитава хилядите фирми, доставчици на интернет и телевизия, от нелоялна конкуренция от страна на техния пряк конкурент БТК ЕАД и от злоупотреба с господстващо положение на пазара. Именно тази мярка гарантира и сравнително ниските цени, на които българските потребители и бизнес получават достъп до интернет и телевизия. Решение № 109/2019 г. на КРС се основава на пространен, но изцяло грешен и лобистки, изготвен от самата КРС, “анализ на пазара” ( ), който стига до извода, че монопол или господстващо положение при достъпа до тръбна (канална мрежа) няма. В действителност 90% от законно поставените кабели за доставка на интернет и телевизия преминават през тръбната мрежа на БТК ЕАД. Още по-съществено е, че БТК ЕАД контролира 100% от т.нар. последен километър и последни 100 м от трасетата за достъп до българските домакинства и офиси. Твърдението за липса на господстващо положение е голословно и дори цинично. Последиците от влизане в сила на Решение № 109 ще бъдат: Правото на ЕС обаче защитава конкуренцията и интересите на малкия бизнес и потребителите. Това опасно решение на КРС не може да влезе в сила, ако не бъде съгласувано от ЕК, и то точно от управлявания от Вас ресор на комисията. От Вашия глас в ЕК зависят съдбата на хиляди фирми и бюджетите на милиони семейства. Призовавам Ви като действащ еврокомисар и кандидат за член на ЕП да поемете ясен, категоричен и безусловен ангажимент пред българските граждани, че ще се противопоставите на съгласуването на Решение №109/14.03.2019г. от Европейската комисия. Аз, а надявам се и Вие, като убеден европеец вярвам, че силна Европа може да защити българите от монополисти и от корупционни актове на администрацията и регулаторите. Бъдете част от силна Европа, а не от корумпираната партийна администрация!", "date": "2019.04.11", "title": "Радан Кънев до Мария Габриел: Ще допуснете ли монопол на пазара на интернет"}
{"url": "http://clubz.bg/81700-finansovata_avtonomiq_na_malkite_kmetove_ne_se_haresa_na_deputatite", "text": "Депутатите от ГЕРБ, \"Обединени патриоти\" и ДПС подкрепиха \"по принцип\" идеите на правителството за по-голяма финансова автономия на районните кметове в София, Пловдив и Варна, както и на кметовете на кметства, но никак не харесаха самия законопроект на властта за промени в Закона за местната власт и местната администрация. Това стана ясно по време на дебатите на първо четене днес.  Става дума за обещанието на премиера Бойко Борисов, дадено пред Сдружението на кметове на кметства в края на миналата година. Те възнегодуваха, че нямат никакви правомощия за развитие на населените места, които управляват, по отношение на финансите. За всеки лев в момента трябва да се молят на кмета на голямата община, не участват в провеждането на обществени поръчки, нито в контрола по изграждане на обекти. Т.нар. \"малки кметове\" заплашиха с протести. В резултат - Бойко Борисов им обеща промени в закона и те бяха приети през февруари от Министерския съвет. Т. нар. малки кметове с повече участие при обществените поръчки Според предлаганите промени кметовете на малки населени места или оправомощени от тях лица да участват активно в подготовката и реализацията на обществените поръчки на територията на населените места, които ръководят. Проектът предвижда въвеждане на задължение на общинския съвет при приемането на бюджета на общината да одобрява разходи по определени показатели на кметствата в рамките на общия бюджет на общината. Изрично се регламентира задължение за кмета на общината в хода на изпълнение на бюджета да осигурява своевременно през годината одобрените разходи по бюджетите на кметствата. Създава се и възможност кметовете на кметства или оправомощени от тях лица да участват в комисиите за подбор на кандидатите и участниците, разглеждане и оценка на офертите и провеждане на преговори и диалог при реализиране на обществени поръчки, в комисиите за въвеждане в експлоатация на строежите, както и при съставяне на актове и протоколи по време на строителството, когато обектите са на територията на кметствата. Кметове на БСП обвиниха кабинета, че раздава пари само на \"техни\" общини Депутатите обаче се възпротивиха на конкретните текстове. Особено много предложенията не се харесаха на народни представители, които идват от местната власт. Бившият кмет на Пловдив Славчо Атанасов (НФСБ/Обединени патриоти) дори заяви, че текстовете ще позволят районите на София, Пловдив и Варна да се превърнат в цели отделни общини, заподозря, че ще се случи \"феодализация\", ако въпросните \"малки\" кметове получат повече финансови гаранции.  Зам.-председателят на парламента от ГЕРБ Емил Христов, който преди бе шеф на общинския съвет в Стара Загора, пък обяви, че \"в опит да се поправят междуличностни отношения по места\" ще се създаде проблем на кметовете на общини и начина на разпределянето на бюджета от тези кметове и от общинските съвети. От изказването му не стана съвсем ясно какво има предвид под \"междуличностни отношения\" - но е факт, че често кметствата биват пренебрегвани от \"големите кметове\", особено когато става дума за финансиране.  Райони и малки кметства - с нещо като бюджет По думите на Христов  - тоест даването на повече правомощия на кметовете на кметства щяло да наруши субординацията. И на свой ред настоя за сериозен ремонт на правителствения законопроект между двете му четения.  Притестения за текстовете сподели и Танер Али от ДПС, въпреки че той не се възпротиви на идеята за повече финансова независимост на малките населени места.  Още от самото начало спор по темата има между Националното сдружение на общините и сдружението на кметовете на нмалки населени места. Това призна и финансовият министър Владислав Горанов, който бе натоварен с изготвяне на текстовете, внесени в парламента. По думите му обаче изпълнителната власт не може да е арбитър и \"предостави\" отговорността за намиране на баланс на парламента, който така и така разглежда законопроектите.  Парламентът реши да удължи максимално срока за предложения между двете четения на законопроекта - тоест 3 седмици. Забавянето поставя под въпрос дали проектът ще бъде гласуван преди местните избори наесен, въпреки че за това има предостатъчно време все още. Кметове на БСП обвиниха кабинета, че раздава пари само на \"техни\" общини Райони и малки кметства - с нещо като бюджет", "date": "2019.04.11", "title": "Финансовата автономия на \"малките кметове\" не се хареса на депутатите"}
{"url": "http://clubz.bg/81686-dea_golqmo_kolichestvo_heroin_vliza_v_evropa_prez_balkanite", "text": "Той участва телефонна конферентна връзка с журналисти в Брюксел, където пристигна на посещение. За борба с трафика на хероин ДЕА откри през 2016 г. представителство в хърватската столица Загреб, допълни Дилон. Един от главните входни пунктове за хероина в Европа е и белгийското пристанище Антверпен. Само миналата година там са заловени над 6 тона от този наркотик, идващи от Иран. Хероин за близо 1 милион лева спипан на “Капитан Андреево” Антверпен е и сред главните пунктове, през които в Европа се вкарва кокаин от Южна Америка, допълни Утам Дилон. През 2018 г. белгийските власти са заловили там 50 тона кокаин. Почти същото количество е било хванато и преди да стигне до това пристанище. Дилон наскоро е бил в Колумбия, където се произвеждат най-големите количества кокаин. И това са същите организации, които пращат наркотика в САЩ. Те и дейността им не познават граници. Особено безпокойство в САЩ предизвиква значителната употреба на фентанил, дошъл в страната от Китай, каза още Утам Дилон. В момента борбата с това явление е един от приоритетите на ДЕА. Той призна, че в САЩ досега не е имало толкова голяма криза с опиоиди. 70 000 души са починали в страната миналата година заради свръхдози дрога. Почти 50 хиляди от тези смъртни случаи са причинени от фентанил. И най-големите количества от този наркотик идват от Китай. Освен в САЩ те отиват и в Мексико. Властите в Пекин обещали от 1 май да наложат контрол върху фентанила и неговите аналози. България залови 170 кг кокаин в спасителни жилетки в морето Унгария отказва да екстрадира в САЩ руски трафиканти на наркотици и оръжие и предизвиква тяхното разочарование, заяви Утам Дилон. Става дума за баща и син с еднакви имена - Владимир Любишин. Двамата са разкрити още през 2016 г. при операция на ДЕА. Вместо да ги екстрадира в САЩ Унгария ги е изпратила в Русия. И сега единият от двамата вече е на свобода в родината си. Дилон обаче подчерта, че властите в Будапеща са оказали сътрудничество на ДЕА в разследването. Разочароващо не само за Америка, но и за Унгария и дори за цяла Европа е това, че поне един от тези хора, заниваващи се с престъпна дейност и свързани с тероризма, е свободен, смята шефът на американската Администрация за борба с наркотрафика. Но фактът, че  това, че досега баща и син Любишини не са екстрадирани, не означава, че това няма да се случи. И даде за пример как САЩ дълги години са се борили да Мексико да им предаде наркобарона Хоакин Гусман по прякор Ел Чапо (Дребния). Скоро се очаква той да получи тежка присъда в Ню Йорк. И въпреки че Любишини са в Русия, Вашингтон има отлични работни отношения с правоприлагащите агенции на Москва, посочи Утам Дилон. И припомни, че ДЕА има свое представителство в руската столица.и България залови 170 кг кокаин в спасителни жилетки в морето", "date": "2019.04.11", "title": "ДЕА: Голямо количество хероин влиза в Европа през Балканите"}
{"url": "http://clubz.bg/81698-kastro_zadava_se_nov_nedostig_na_stoki_zaradi_sasht", "text": "Лидерът на Кубинската комунистическа партия и бивш президент на Куба Раул Кастро предупреди сънародниците си, че трябва да са готови за нарастващ недостиг на стоки заради политиката на американското правителство, предаде Асошиейтед прес, цитирана от БТА.  Все пак на острова няма да се върнат гладът и отчаянието от ерата след разпадането на Съветския съюз благодарение на диверсифицираната икономика, която посреща близо 5 милиона туристи годишно и получава преки инвестиции от Европа, Азия и Латинска Америка, допълни той.  В първото си обръщение към нацията от над три месеца Кастро заяви, че натискът на САЩ върху Венецуела и Куба може да доведе до сериозен недостиг, който да се засили през идните месеци.  Куба омагьосва богатите туристи с лукс  В Куба тази година е все по-трудно да се намерят основни стоки като пилета, олио, яйца и брашно до голяма степен заради недостига на твърда валута, с която да се плаща вносът на стоки, или оборудване за обработка на местни продукти. Държавните вестници намалиха броя на страниците си през миналата седмица заради липсата на вестникарска хартия. Кастро намекна, че е възможно правителството да прибегне до нови съкращения заради липсата на пари кеш.  Централизираната икономика на Куба през последните месеци загуби приходи от стотици милиони долари заради проблеми в отношенията с левите и бившите си съюзници. Новият крайнодесен президент на Бразилия Жаир Болсонаро в края на миналата година прекрати договор, по който в страната работеха хиляди кубински лекари. Освен това колапсът на венецуелската икономика е намалил със стотици милиони помощта за Куба, макар никоя от страните да не публикува данни. Тръмп се закани да наказва европейските инвеститори в Куба Кастро говори на церемонията за утвърждаване на новата конституция, одобрена на референдум през февруари.  Тръмп се закани да наказва европейските инвеститори в Куба", "date": "2019.04.11", "title": "Кастро: Задава се нов недостиг на стоки заради САЩ"}
{"url": "http://clubz.bg/81693-obhojdat_moreto_kraj_shabla_shte_izpluva_li_oshte_kokain", "text": "След като вчера граничните полицаи се натъкнаха на 170 килограма кокаин, плуващ в морето край Шабла със спасителни жилетки, днес продължават обходите в търсене на още количества от наркотика. Властите очакват засилен интерес от страна на \"разхождащи\" се по бреговете граждани и призовават, ако някой намери пликове с веществото, веднага да се обърне към тях и в никакъв случай да не го опитва. Въпреки че вчера бе обявено, че залавянето на кокаина е плод на полицейска акция, не е установен плавателният съд, от който идва. МВР предполага, че пратката е предадена в открито море, без трафикантите да са имали действителна среща. България залови 170 кг кокаин в спасителни жилетки в морето Намереното количество вчера се оценява на 13 милиона лева в чист вид, като след примес цената му може да надхвърли 70 милиона лева. Акция тече в съседна Румъния, където също бяха заловени големи количества от същия наркотик. Засега властите не могат да кажат дали става въпрос за една и съща пратка, но веществото, намерено край Шабла, било сходно с това, заловено от северната ни съседка.  ", "date": "2019.04.11", "title": "Обхождат морето край Шабла ще изплува ли още кокаин"}
{"url": "http://clubz.bg/81691-trymp_pozdravih_bibi_za_golqmata_pobeda", "text": "Президентът на САЩ Доналд Тръмп е телефонирал на израелския премиер Бенямин Нетаняху, за да го поздрави с изборната му победа, предаде Ройтерс.  Нетаняху съобщи, също с туит, че Тръмп му се е обадил от борда на президентския самолет \"Еър Форс 1\" напът за Тексас.  Нетаняху напът към рекорден пети премиерски мандат Израелският премиер си осигури рекорден пети мандат при изборите, като се очаква десните религиозни партии да му осигурят парламентарно мнозинство въпреки близките резултати на основния му опонент. ", "date": "2019.04.11", "title": "Тръмп: Поздравих Биби за голямата победа"}
{"url": "http://clubz.bg/81692-genialniqt_pikaso_deset_fakta", "text": "Няма точна бройка. Според оценки на изкуствоведи и куратори, испанският художник и скулптор е създал около 50 000 произведения на изкуството. Никой друг творец от неговото поколение не е бил толкова продуктивен. Картината \"Пикадор\" се ражда след едно посещение на корида - тогава Пикасо е само на 9 години. Малкият Пабло израства в семейство, в което изкуството е на почит. Роден е в Малага - град с вековни традиции в изкуството. Баща му, по професия учител по рисуване, отрано разпознава таланта на сина си. Смята го за дете-чудо и още в ранни години започва да го учи на академично рисуване. През 1892 година талантливото момче е прието в училището по изкуства в Малага - и използва всяка свободна минута, за да рисува. По-късно Пабло постъпва в Художествената академия в Барселона, а след това е приет в реномираната Кралска академия за изящни изкуства \"Сан Фернандо\" в Мадрид. Но младият художник изобщо не е впечатлен от методите на преподаване - само след половин година Пикасо напуска академията и започва да се самообучава. Жаждата си за знания утолява с безчет посещения в музеи и ателиета, изследва техниките на други творци и попива всичко, до което се докосва в света на изкуството, литературата и музиката. Първоначално Пабло Руис Пикасо (Пикасо е моминското име на майка му) подписва творбите си с пълното си име. След 1900 обаче той започва да се подписва само с \"Пикасо\". По това време той живее в Барселона и ще минат още четири години, преди да наеме първото си ателие в Париж. В ранния му период неговите картини са богати на цветове, дори крещящо ярки - младият творец иска да бъде забелязан. И е много продуктивен още в самото начало на кариерата си. Пикасо и двете му по-малки сестри израстват в културна и високо образована среда. Една от традициите в семейството е децата да носят дълги и благозвучни имена. Така Пикасо получава следното име: Пабло Диего Хосе Франсиско де Паула Хуан Непомусено Мария де лос Ремедиос Сиприано де ла Сантисима Тринидад Клито Мартир ПатрисиоРуис и Пикасо. Още първата изложба през 1899 година, в която са включени негови произведения, носи голям успех на младия художник. Но към този момент Пикасо все още не може да се издържа от продажби на свои творби. Точно обратното дори - често му се налага да рисува върху стари картини, тъй като няма пари за нови платна. Ръководен от желанието да се потопи в културния живот на Париж, Пикасо предприема първото си пътуване до Франция. Там той се запознава с търговеца на произведения на изкуството Педро Манач, с когото се договаря за твърда месечна заплата. Ще мине обаче още доста време, преди Пикасо да бъде забелязан от колекционерите и кураторите - първата си голяма самостоятелна изложба подрежда в Цюрих през 1932 година. Към този момент Пикасо вече е поставил основите на кубизма и е преоткрил неокласицизма. В този период от творчеството си той работи и над много скулптури и пластики. Пикасо печели признание в парижките културни среди през двата си \"цветни\" периода - тъй наречените \"Син период\" и \"Розов период\". През 1906 се запознава с Анри Матис, благодарение на когото установява множество важни контакти. Например с Амброаз Волар, който откупува всички картини на Пикасо от неговия \"Розов период\" и така за първи път му осигурява финансова независимост. По-късно търговецът на картини Даниел-Анри Канвайлер ще превърне Пикасо в един от най-скъпо продаваните художници на 20 век. Канвайлер е посредник и при продажбата на една от най-известните му картини - \"Госпожиците от Авиньон\". На търг през 2015 в Ню Йорк картината на Пикасо \"Алжирски жени\" е продадена за рекордната сума от 179,4 милиона щатски долара. Пикасо доживява почти до библейска възраст, като продължава да твори и след като навършва 90 години. Художникът умира на 8 април 1973 във вилата си на Лазурния бряг. Тогава той е на 91 години. В последните си години Пикасо живее в усамотение с втората си съпруга Жаклин - далеч от децата си и от целия останал свят. Непосредствено след смъртта на Пикасо наследниците му започват да водят ожесточени съдебни битки. Още повече, че родствените му връзки са много объркани: Пикасо се е женил два пъти, но има деца и от други жени. През 1976 година имуществото на мултимилионера Пикасо е оценено на 3,75 млрд. френски франка (696 млн. евро). Това имущество включва притежаваните от него къщи, земи, ателиета и други недвижими имоти, както и личната му колекция от много ценни картини, сред които произведения на Матис, Миро, Сезан и Ван Гог. Художественото наследство на великия творец е оценено на 1,275 милиарда франка. То обхваща 1 885 картини, 7 089 рисунки, 19 134 графики, 3 222 произведения от керамика, 1 228 скулптури и пластики, както и 175 скицника с общо 7 000 рисунки, които Пикасо е използвал за някои от големите си произведения. Дължимите на френската държава милиони под формата на данък наследство са изплатени от наследниците отчасти с негови произведения - картини, рисунки и скулптури. Тези творби влизат в основния фонд на открития през 1985 година Музей на Пикасо в Париж, който и до днес привлича посетители от цял свят.", "date": "2019.04.11", "title": "Гениалният Пикасо: десет факта"}
{"url": "http://clubz.bg/81694-ivan_kostov_greshkata_mi_e_che_ne_izvyrshihme_dekomunizaciq_kato_denacifikaciqta_v_germaniq", "text": "Голямата грешка, която аз съм допуснал, е, че не извършихме декомунизация по начина, по който Конрад Аденауер извърши денацификация в Германия. Голямата неспечелена битка е битката за децата, за учениците, за подрастващите. Те останаха в едно състояние на деидеологизация. Тези два свои управленски пропуска открои днес бившият премиер Иван Костов, който гостува в сутрешния блок на бТВ по повод представянето довечера на книгата си \"Свидетелства за прехода 1990-1999\". Костов говори за приватизацията, за \"момчетата\" със \"стикерите\", за ДПС и за групировките, за контрабандата по каналите на Държавна сигурност, за Андрей Луканов, за Желю Желев и за още много други \"свидетелства за прехода\". Преходът през погледа на Иван Костов За бившия премиер самата рецепта на прехода е била сгрешена - и днес има дефицит на демокрация. По думите му много малко известно е в България, че според критериите на Фридъмхаус в момента \"демокрацията ни е в упадък, в отстъпление\" от идването на ГЕРБ на власт. \"Тя е била консолидирана демокрация (преди 2008-а), а сега е полуконсолидирана. Ние сме в регрес и е много голям въпросът защо сме в регрес\", посочи Костов. На въпрос каква беше ролята на Андрей Луканов, отвърна: Иван Костов: Стига дипломация срещу руската агресия По думите на бившия премиер \"мафията се роди от контрабандата по старите канали на Държавна сигурност\". Той не пожела да коментира каква е ролята на ДПС и на почетния й вече председател Ахмед Доган в прехода и в днешни дни. Бе лаконичен, но и многозначителен: Костов: Руската агресия в Крим разруши консенсуса за ЕС и НАТО у нас Неизменно бе попитан и за приватизацията, и за клишето \"Костов заграби страната\": Иван Костов отрече да познава лидерката на БСП Корнелия Нинова от времето, в което бе зам.-министър на икономиката и изпълнителен директор на \"Техноимпекс\". Христо Иванов: Не аз ще защитавам приватизацията при Костов, но проблемът е друг \"Това е политическа измама от много голям калибър\", отвърна той на въпроса за приватизацията, за която е критикуван как имущество за 30 милиарда било станало 3 милиарда. \"Не се гордея, че съм един от тези, които лишиха БНБ от паричната ѝ политика. ЕЦБ освен макроикономическата стабилност в момента преследва като своя цел зададена предварително инфлация от 2% в страните от еврозоната, за да постигне икономически растеж. БНБ никога не може да си постави такава цел\", коментира още той валутния борд. Като друга неспечелена битка открои \"битката за децата, за учениците, за подрастващите\": - Грешка ли беше, че създадохте партия? - попита още водещият.  - лаконичен бе Иван Костов. Иван Костов: Да свалим букаите на валутния борд По повод актуалните теми с имотите на властта за себе си бившият премиер отчете: \"Тази книга ми отне много сили, донесе ми много тъга. Много неща съм преодолял, за да я напиша, и сега да се връщам, за да се занимавам с българската политика - това е над моите възможности\", отказа да говори за сегашната политическа ситуация Костов. Иван Костов: Стига дипломация срещу руската агресия Костов: Руската агресия в Крим разруши консенсуса за ЕС и НАТО у нас Христо Иванов: Не аз ще защитавам приватизацията при Костов, но проблемът е друг Иван Костов: Да свалим букаите на валутния борд", "date": "2019.04.11", "title": "Иван Костов: Грешката ми е, че не извършихме декомунизация като денацификацията в Германия"}
{"url": "http://clubz.bg/81690-otlagat_brekzit_do_kraq_na_oktomvri", "text": "Лидерите на ЕС се разбраха да отложат „Брекзит“ до 31 октомври, съобщи председателят на Европейския съвет Доналд Туск. Новината бе обявена рано тази сутрин на Европейския съвет в Брюксел, който обсъжда искането на британската премиерка Тереза Мей за отсрочка до 30 юни. След като лидерите на 27-те страни от ЕС са постигнали съгласие, Туск го е предал за одобрение на Мей. Преди два дни той предложи \"гъвкаво\" отлагане на \"Брекзит\", което да е по-дълго, но не повече от година. Той допълни, че отсрочката е гъвкава според очакванията и по-кратка, отколкото самият той е очаквал. Въпреки това тя е достатъчна, за да бъде намерено възможно най-доброто решение. Същевременно обаче не може да се допусне отсрочката да накърни редовното функциониране на ЕС и неговите институции. Това изрично се казва в приетите тази нощ  на Европейския съвет. Ако Великобритания продължава да бъде член на ЕС на 23-26 май 2019 г. и не е ратифицирала споразумението за напускане до 22 май, тя трябва да проведе избори за Европейски парламент. Ако Лондон не изпълни това задължение, излизането от Съюза ще стане на 1 юни 2019 г.  Брюксел определи насоките при „Брекзит“ без сделка Председателят на Еврокомисията Жан-Клод Юнкер не пропусна дадемонстрира чувството си за хумор: Същевременно висши представители на Брюксел съобщиха пред Ройтерс, че се обсъжда удължаване на мандата на сегашната Еврокомисия, ако „Брекзит“ получи по-дълга отсрочка. Това е поредният знак, че забавянето на „Брекзит“ може да разстрои функционирането на Съюза, отбелязва агенцията. Ако Великобритания не излезе от ЕС до изборите, тя трябва да ги проведе. И това може да промени баланса на силите. Засега прогнозите сочат победа на десноцентристката Европейска народна партия (ЕНП). Което означава, че тя ще остане първата политическа сила в ЕП. Британско участие в изборите може да доведе до силно представяне на евроскептиците. Но е възможно също така и лейбъристите от Обединеното кралство да донесат успех на Партията на европейските социалисти (ПЕС). Оглавяваната от Сергей Станишев левица е втората сила в Европарламента. България иска \"подреден\" Брекзит и подкрепя отлагането му Самолетът на Борисов спука гума в Брюксел. \"Пак късмет\", каза той Всичко това ще доведе до голяма несигурност за следващата Еврокомисия, която трябва да бъде избрана от евродепутатите. Те пък ще бъдат избрани след месец и половина. И именно по тази причина висши представители на ЕС обсъждат удължаване на мандата на комисията „Юнкер“. Съобщенията идват в момент, в кйто в Брюксел се провежда извънреден Европейски съвет, посветен на „Брекзит“. Лидерите на страните от ЕС обсъждат искането на британската премиерка Тереза Мей за нова отсрочка до 30 юни. Тереза Мей е казала на останалите лидери от ЕС, че е готова да приеме по-дълга отсрочка на „Брекзит“, ако тя може да бъде съкратена при готовност на Великобритания да напусне Съюза. Тя говорила с колегите си малко повече от час, преди да напусне залата и да ги остави да вземат решение.Този път Мей се е представила по-убедително, но в изказването й пак липсвала достатъчно конкретика. В заключителния документ на срещата се казва, че в случай на нова отсрочка 27-те страни членки и Еврокомисията ще продължат да се срещат без Великобритания на всички равнища и да обсъждат въпроси, отнасящи се до ситуацията след „Брекзит“. Като условие за отлагането лидерите на ЕС искат от Лондон да се ангажира, че няма да прави спънки в работата на Съюза, най-вече при участие в процеса на вземане на решения. Германската канцлерка Ангела Меркел е стопила леда между ЕС и Тереза Мей на срещата тази нощ, споделиха очевидци, цитирани от Ройтерс. Докато британската премиерка събрала сили да убеждава колегите си да й дадат по-голяма отсрочка за „Брекзит“, Меркел сновяла с таблет в ръка. На него имало фотомонтаж, показващ как Меркел и Мей говорят пред парламентите на своите страни часове преди срещата в Брюксел. И двете дами са облечени с почти идентични костюми. Те бяха с тях и в Брюксел. И Мей, и Меркел избухнали в смях. Разсмял се и Доналд Туск, след което започнали разговорите. България иска \"подреден\" Брекзит и подкрепя отлагането му Самолетът на Борисов спука гума в Брюксел. \"Пак късмет\", каза той", "date": "2019.04.11", "title": "Отлагат \"Брекзит\" до края на октомври"}
{"url": "http://clubz.bg/81695-bunt_v_gabrovo_predizvika_izvynredno_zasedanie_na_kabineta", "text": "Заради протеста на габровци в сряда вечерта Министерският съвет се събира на извънредно заседание. Вицепремиерът Красимир Каракачанов заяви пред бТВ, че трябва да се обсъдят предварителни мерки за предотвратяване на подобни случаи. Стотици габровци излязоха на бунт в сряда вечерта по улиците на града заради нападнат продавач в денонощен магазин от трима мъже, но недоволството прерасна в етническо. Тази сутрин има засилено полицейско присъствие, изпратени са сили на жандармерията. Има задържано лице за неподчинение на полицейско разпореждане, както и три непълнолетни деца.    На място е пристигнал и вицепремиерът Томислав Дончев. Той бе кмет на града от 2007 до 2010 г. Дончев каза, че не толерира никаква форма на насилие, но заподозря, че протестът се използва предизборно. Хората се организирали в социалните мрежи. Участниците в протеста се събрали на площад „Възраждане”, а след това се насочили към следствения арест, където са задържани тримата биячи. Те се опитали да нахлуят в сградата, но полицията ги спряла. Оттам се отправили до домовете на нападателите, които се оказали празни. Някои от протестиращите обаче атакували прозорците на празните домове с камъни.  Директорът на областната дирекция на МВР Борислав Бончев обясни пред бТВ, че се е наложило да се ползват подкрепление от жандармерията и полицейски екипи от съседни областни дирекции на МВР. Кметът на Габрово Таня Христова е издала заповед полицията да направи незабавни проверки по закона за гражданската регистрация на адресите, на които има струпвания на ромски фамилии и хора от криминалния контингент.", "date": "2019.04.11", "title": "Бунт в Габрово предизвика извънредно заседание на кабинета"}
{"url": "http://clubz.bg/81674-chiq_e_koaliciq_za_bylgariq_epizod_2", "text": "БСП ще обжалва пред Върховния административен съд (ВАС) решението на ЦИК от вторник да регистрира за участие в европейските избори на 26 май \"Коалиция за България\". Това е името, под което АБВ на Румен Петков и Георги Първанов, заедно с други формации смята да се яви на вота за Европейски парламент на 26 май. Социалистите внесоха възражение в ЦИК още когато Петков и компания подадоха искане за регистрация за вота – тоест преди решението на комисията. Тогава се оказа, че тече \"надцакване\" със собствеността на търговската марка \"Коалиция за България\". Първи по един от възможните пунктове я е регистрирал бившият депутат от БСП, бивш издател на \"Дума\" и председател на движение \"Русофили\" Николай Малинов. Това става във времето, в което той напуска БСП. Сертификатът му фигурира в регистъра на Патентното ведомство.  Разправии вляво: БСП плаши АБВ със съд за \"Коалиция за България\" В документите на БСП за възражение пише, че Малинов на първо място \"недобросъвестно\" е поискал регистрацията с ясно съзнание, че принадлежи другиму. Социалистите признават, че регистранта има право да ползва марката за бизнес услуги – тоест да си открие фирма, да я рекламира и да предоставя услуги чрез нея. БСП обаче оспорва последващ акт – сключен договор за дарение на марката на трето лице. В случая – на партия \"Възраждане за отечеството\" с лице Красимир Кузманов. Въпросната партия е част от \"Коалиция за България\" на АБВ. Във договора дарителят Малинов предоставя марката \"за политическата дейност\" на формацията. От БСП обаче цитират Закона за политическите партии, според който партиите нямат право на търговска дейност. Твърдят още, че предметът на дарението е нищожен заради разминаванията със закона за партиите, както и с предмета на търговска дейност, за който има издаден сертификат за марката \"Коалиция за България\". БСП от своя страна вече е регистрирала също търговската марка \"Коалиция за България\" - за най-различни дейности, в това число рекламни материали, издателска дейност и много други. Заявлението е подадено през 2018 г. и сертификатът вече е факт.  На практика Малинов държи правата върху марката по една от спецификациите по закон за патентите, а БСП - по останалите, показва справка в документите.  Георги Първанов си връща марката \"Коалиция за България\"  Второто нещо, на което се очаква социалистите да се позоват при обжалването на регистрацията на \"Коалиция за България\" за изборите на 26 май, е текст от Изборния кодекс забраняващ дублиране на имена на партии и коалиции на избори.  Текстът гласи следното:  Факт е, че към днешна дата \"Коалиция за България\" с БСП във състава си фигурира в правния мир. Причината е, че на предишните европейски избори през 2014 г. това е името, под което БСП се яви и настоящите евродепутати са такива именно от името на \"Коалиция за България\". Това вероятно би могло да направи употребата на името на коалицията, но от други партии, нередно.  Румен Петков към Нинова: \"Не гледай на \"Коалиция за България\" като на \"Техноимпекс\" В цитирания текст от Изборния кодекс обаче има забрана за дублиране на имена между регистрирани партии и коалиции, какъвто случаят с \"Коалиция за България\" не е. Другата забрана е за дублиране с политически субекти, регистрирани за участие в последните парламентарни избори в ЦИК. На вота за парламент през 2017 г. - тогава е последният, \"Коалиция за България\" не се е явявала. Тогава БСП се кръсти \"БСП за България\".  От \"Позитано 20\" обаче се заканват - ако и след обжалването пред ВАС регистацията на АБВ в коалиционния формат остане, да водят дела за всяка употреба на марката \"Коалиция за България\" в запазените от БСП сфери. В това число - печатни материали.  От левицата недоумяват и защо ЦИК е допуснала регистрацията на формацията на Първанов, което би довело до объркване сред левите избиратели. Протоколи от заседанието на комисията все още не са публикувани, за да се проследи има ли дебат по темата. \"Позитано\": Коалицията ГЕРБ, ДПС и \"патриоти\" се пренесе и в ЦИК Днес от левицата атакуваха ЦИК и по друго направление. Зам.-шефът на БСП Кирил Добрев заяви, че изборният процес на евровота ще бъде управляван от ГЕРБ и ДПС. Той поясни, че в районните комисии има две позиции, които са ключови - на председателя и секретаря, а \"ЦИК е направила служебно разпределение, според което ГЕРБ има 29 председателски места и 2 секретарски в 31 избирателни района\". БСП има 1 председателко място и 13 секретарски места в 14 избирателни района. \"Обединени патриоти\" само \"29 директори на водопади\", а ДПС - 1 председателско и 16 секретарски места, изброи още Добрев. И допълни, че БСП обжалва разпределението в 8 области, където има постигнато споразумение. Върховният админисатртивен съд вече е отменил решенията на ЦИК за Враца и Пловдив. Георги Първанов си връща марката \"Коалиция за България\"  Румен Петков към Нинова: \"Не гледай на \"Коалиция за България\" като на \"Техноимпекс\" \"Позитано\": Коалицията ГЕРБ, ДПС и \"патриоти\" се пренесе и в ЦИК", "date": "2019.04.11", "title": "Чия е \"Коалиция за България\" - епизод 2"}
