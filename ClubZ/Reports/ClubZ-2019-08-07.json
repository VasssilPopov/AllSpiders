{"url": "https://clubz.bg/86400-depozitite_na_firmi_i_domakinstva_prodyljavat_da_spadat", "text": "И през второто тримесечие на 2019 г. се отбелязва спад на депозитите на домакинствата и фирмите, сочат данни на БНБ, публикувани днес. Броят им е спаднал с 1,7% спрямо юни 2018 г. Общата сума обаче е нарастнала на 76,3 млрд. лв., с 6,4% повече от миналата година.  Фирмените депозити са 23,25 млрд. лв. в края на юни, с 2,6% повече на годишна база. Но броят им е 600 хил., 4,7% спад от същия период през 2018 г. Физическите лица пък са спестили 53 млрд. лв., ръст от 8,2%, броят им обаче е с 1,5% по-малко. Промени в закон затварят вратичките за кредити от БНБ  В добавка, има вече 916 физически лица и нетърговски организации, обслужващи домакинствата, с депозит над 1 млн. лв - с 90 повече, отколкото през юни 2018 г. Кредитите обаче растат - 3,1 млн. броя, с 1,8% повече от миналата година, с общ размер от 56,6 млрд. лв., ръст от 6,1%. Този ръст е предимно от физически лица, тъй като корпоративните кредити са намалели с 1,3% до 151 хил. броя. Но и те са се вдигнали с 4,8% на годишна база до общо 33,8 млрд. лв. Физическите лица са изтеглили общо 2,947 милиона кредита, с 2% повече от миналата година, и също отбелязват солиден ръст - 8,1%. 175 са физическите лица и нетърговски организации, обслужващи домакинства, които са изтеглили заеми над 1 млн. лв. - със 147 по-малко от миналата година. Фирмите с подобни заеми пък са се увеличили със 172 бройки, до 5136.", "date": "2019.08.07", "title": "Депозитите на фирми и домакинства продължават да спадат"}
{"url": "https://clubz.bg/86393-vojna_za_trupove_30_mln_lv_za_obezvrejdane_na_jivotinski_otpadyci", "text": "Близо 30 милиона лева са изхарчени от държавата през Българската агенция по безопасност на храните (БАБХ) за обезвреждане на животински трупове от март 2018 до сега. Парите отиват само в две фирми, на които е платено за рекордни количества обработена трупна маса и то с мобилни инсинератори, чиито капацитет е в пъти по-нисък от този на екарисажите например. Това разкрива разлседване на журналистката Генка Шикерова и Антикорупционния фонд.  Правомерно ли са изхарчени тези милиони и осъществява ли БАБХ своевременен и ефективен контрол върху начина на обезвреждане и обезвредените количества? Юристите на фонда намират редица факти за притеснителни и изискващи проверка от страна на отговорните органи. В края на 2017г. Агенцията по безопасност на храните обявява обществена поръчка за обезвреждане на животински отпадъци за три години на стойност 30 милиона лева. Поръчката е спряна след жалба на един от участниците. Тогава Агенцията преминава към т.нар. директно договоряне. От БАБХ канят само две от фирмите с мобилни инсталации (инсинератори, в които обезвреждането става чрез изгаряне при много висока температура), с които да сключи договори за обезвреждане на трупове – “Син кръст 2016” и “Еко БГ СЖП”. Собственици на “Син кръст 2016” са Янка Николова-Лазарова и Борислав Лазаров, станал известен покрай кризата с боклука на столицата, когато той е управител на фирма-концесионер. Съдружници в “Еко БГ СЖП” са Димитър Манджуков и Димитър Димитров. През март 2018-та са сключени първите договори на стойност 12 милиона лева. Като основно предимство при обществената поръчка е посочена мобилността на инсталациите и възможността да реагират бързо и на място при необходимост. Впечатление прави заниженото изискване за капацитет на фирмите, които ще изпълняват договора, в сравнение с предишни години. Нещо повече, не е ясно как БАБХ контролира изпълнението на дейността и количествата, за които държавата плаща, предвид липсата на изискване за кантар при мобилните инсинератори. Към края на 2018-та 12-те милиона, които агенцията е договорила за обезвреждане на трупове, са изразходвани и се прибягва до подписване на анекси. На 16 ноември 2018 е подписан първият анекс. Анексите продължават и в началото на тази година, когато на двете фирми са отпуснати още 12 милиона лева. Така фирмите получават чрез анекси още близо 17,5 милиона лева допълнително над основния договор от 12 милиона. Няма данни за предоставяне на допълнителна гаранция за добро изпълнение, съразмерна на възложените допълнителни дейности. Напротив, с Анекс от януари 2019 г. част от гаранцията за добро изпълнение на двете фирми е освободена, в разрез с предвиденото в договора освобождаване на гаранцията едва след прекратяване на договора и то ако няма основание за задържането й. Мотивите за възлагане на допълнителни дейности с анекси са свързани с извънредната и усложнена епизоотична обстановка в страната по отношение на болестта чума по дребните преживни животни, проникването на африканската чума по свинете и птичия грип. Същевременно липсват публични данни инсинераторите да са използвани, при която и да е от посочените епидемии. Напротив, животинските отпадъци в резултат от епидемии се заравят в земята. С Писмо от 02.08.2019 г. БАБХ уведомява АКФ, че „до настоящия момент труповете на умъртвените животни във връзка с болестта Африканска чума по свинете (АЧС) се загробват и не се изпращат в предприятия за изгаряне или обезвреждане.“ По този начин се създават съществени рискове за замърсяване на околната среда и не се гарантира ограничаване на разпространението на заразата. На база платените количества и цената, договорена на тон с инсинераторите, излиза, че за една година те са изгорили около 20 хиляди тона трупове и други животински отпадъци или близо три пъти повече от обезвредените от екарисажите в Шумен и Варна за 2017-та година. Количество, което никога досега не е обезвреждано в България и което според експерти не е възможно да бъде обработено от инсталации с подобен капацитет. Отделен е въпросът откъде са тези огромни количества животински отпадъци, при положение, че инсинераторите не обезвреждат отпадъци от епидемии. От Агенцията отказват да дадат информация какво е преработеното и платено количество животински отпадък от момента на сключването на договора и как се контролира то. Аргументът на БАБХ за отказ е „липсващ надделяващ обществен интерес от разкриването й“. През 2019 г. “Син кръст 2016” и “Еко БГ СЖП” подписват нови договори за още 30 милиона лева за обезвреждане на животински отпадъци с БАБХ до края на 2020 г. При преглед на документацията по обществените поръчки, свързани с обезвреждане на животински отпадъци, експертите на АКФ установиха данни за редица нарушения на Закона за обществени поръчки при сключването на анексите. Допуснато е и припокриване на договори – за периода април – юни 2019 ЕКО БГ СЖП е имал действащи два договора с един и същ предмет по двете обществени поръчки. По отношение на „Син кръст 2016“, припокриването на договори е налице от ноември 2018 г. насам. От Антикорупционнен фонд ще сезират Агенцията за държавна финансова инспекция за всички нередности и ще Ви информират за предприетите действия от страна на държавата. ", "date": "2019.08.07", "title": "\"Война за трупове\". 30 млн. лв. за обезвреждане на животински отпадъци"}
{"url": "https://clubz.bg/86394-konfiskuvaha_49_mln_evro_ot_partiqta_na_salvini", "text": "Италианският Касационен съд потвърди снощи, че се конфискуват 49 милиона евро от бюджета на управляващата крайнодясна партия \"Лига\" заради финансова измама на нейни бивши представители. Това ще принуди партията на вицепремиера и вътрешен министър Матео Салвини да възстанови тези средства на държавата, предаде Франс прес. \n\tСлед петчасови разисквания съдът потвърди конфискацията на сумата, която бе постановена на 26 ноември от Апелативния съд в Генуа, но отмени обвиненията срещу двама бивши партийни ръководители поради давност, тъй като нарушенията им са извършени преди десетина години. \n\tВ периода 2008-2010 г. основателят на партията, която по онова време се казваше \"Северна Лига\", Умберто Боси беше обвинен в използване за лични цели на 49 милиона евро, които са били възстановени от държавата предизборни разходи на партията. Какво е знаел Салвини за тайната сделка, сключена в московски хотел? Бившият му шофьор и ковчежник Франческо Белсито пък беше обвинен, че е фалшифицирал партийното счетоводство. \n\tСпоред цитирани в медиите през 2012 г. телефонни подслушвания и свидетелства, Умберто Боси, синовете му Ренцо и Рикардо, съпругата му и други роднини са бъркали в партийната каса, за да финансират лични разходи: ремонти на къщи, ръководено от съпругата частно училище, наем на луксозни коли и дори зъболекарски услуги. \n\tРенцо Боси, комуто бяха нужни три години да вземе матура в Италия, е заподозрян и в купуване на университетска диплома в Албания, където \"завършва\" за една година следване, което обикновено продължава три. \n\tОттогава парите са изчезнали и друго разследване се опитва да открие милионите евро, които са се намирали в партийната каса. \n\tОт конфискуваните от съда 49 милиона евро в сметките на \"Лига\" е имало само 3 милиона. Партията се ангажира да възстанови останалите 46 милиона, но с разсрочено плащане върху няколко десетилетия.", "date": "2019.08.07", "title": "Конфискуваха 49 млн. евро от партията на Салвини"}
{"url": "https://clubz.bg/86378-nasiliq_i_izdevatelstva_po_granicite_na_es_vklyuchitelno_i_v_bylgariq", "text": "Британският „Гардиън\" и германската обществено-правна медия ARD разпространиха тези дни сериозни обвинения срещу Европейската агенция за граничен контрол \"Фронтекс\". Изабела Купър, говорителка на Агенцията, отговори, че гранични служители, които са пряко подчинени на „Фронтекс\", не са участвали в никакви насилия по границите и не са замесени в незаконно връщане на мигранти. Говорителката направи обаче уточнението, че \"Фронтекс\" не носи отговорност за действията на национални гранични служители, примерно от унгарска или българска страна, които евентуално са нарушили човешки права или неправомерно са върнали мигранти. А говорителката на Европейската комисия в Брюксел Мина Андреева допълни, че е важно да се прави разлика между служителите на националните гранични служби и служителите на \"Фронтекс\". Двете цитирани медии се позовават на вътрешни източници от \"Фронтекс\", които твърдят, че гранични служители в България, Унгария и Гърция гонели с кучета мигрантите, биели ги и неправомерно ги връщали обратно през границата. Говорителката на Еврокомисията потвърди, че такива документи съществуват. Българският министър на вътрешните работи Младен Маринов, който беше на 5 август на посещение в Мюнхен и разговаря с баварския си колега Йоахим Херман, отхвърли обвиненията, свързани с България. Във \"Фронтекс\" има специален пълномощник по човешките права. Освен това всички служители на агенцията са длъжни да докладват, ако са били свидетели на нарушаваше на човешките права. Агенцията категорично отхвърля подозренията, че нейни служители са упражнили насилие и са нарушили човешки права. От своя страна \"Фронтекс\" уточнява, че в държавите-членки на ЕС Агенцията практикува само съвещателни функции по границите. Служителите на \"Фронтекс\" не могат да взимат решения, свързани с държавния суверенитет. Много от тези служители са просто командировани граничари от други страни - 105 германски граничари работят за „Фронтекс\" в Гърция, например. Агенцията, наброяваща в момента 1500 служители, не може да дава заповеди на националните гранични служители и няма право да провежда собствени разследвания на територията на страните-членки. Освен всичко друго, от няколко години насам във \"Фронтекс\" съществува и така нареченият „Консултативен форум\", в който са представени Червеният кръст, ООН и различни бежански организации. Щефан Кеслер, председател на този форум, каза пред Дойче Веле, че тези обвинения по принцип не го изненадват. Изненадващ бил единствено фактът, че този път директни обвинения са отправени и към служители на \"Фронтекс\". Той пояснява, че и преди е имало съобщения за нередни действия срещу бежанци и мигранти - примерно по унгарската граница. По тази причина Еврокомисията дори обвини Унгария пред Европейския съд. Всъщност, „Фронтекс\" може да прекрати дейността си в държави, в които има сериозни нарушения на човешките права, но досега няма такъв случай. Щефан Кеслер има своя хипотеза по въпроса. Той твърди, че \"Фронтекс\" не е независима служба: В отговор на запитване на Дойче Веле, от \"Фронтекс\" заявиха, че досега няма нито едно оплакване от действията на служители на Агенцията по европейски граници. При това такова оплакване може много лесно да се подаде в интернет - на страницата на \"Фронтекс\". „Европейска служба за гранична и брегова охрана - това е новото име на \"Фронтекс\", заедно с което идват и доста нови средства. До 2027 година Агенцията трябва да разполага с 10 000 граничари „в бойна готовност\", които във всеки един момент ще могат да бъдат викани на помощ от държавите-членки. Новоизбраната председателка на Еврокомисията Урсула фон дер Лайен възнамерява дори да постигне тази цел още по-бързо - до 2024 година. Засега обаче сред държавите-членки на ЕС, от които зависи всичко, все още няма единодушие за финансирането и точния мандат на \"Фронтекс\".", "date": "2019.08.07", "title": "Насилия и издевателства по границите на ЕС, включително и в България?"}
{"url": "https://clubz.bg/86376-14_zaginali_i_nad_150_raneni_sled_samoubijstven_atentat_v_afganistan", "text": "Четиринайсет души загинаха и над 150 бяха ранени след самоубийствен атентат в Кабул, Афганистан, съобщиха правителствени източници, цитирани от Ройтерс. Талибаните поеха отговорност за нападението. Те уточниха, че е бил атакуван  . Близо 4000 цивилни са били убити или ранени в Афганистан за шест месеца Говорителят на вътрешното министерство Насрат Рахими оповести, че бомбата е избухнала, на входа на полицейски участък. Първоначално здравното министерство обяви, че 95 ранени са били настанени в болници. Повечето от тях са цивилни, има жени и деца. Експлозията идва ден след като талибаните обявиха бойкот на президентските избори на 28 септември и заплашиха, че ще атакуват предизборните митинги. Талибаните не искат да преговарят с афганистанското правителство Талибаните не искат да преговарят с афганистанското правителство", "date": "2019.08.07", "title": "14 загинали и над 150 ранени след самоубийствен атентат в Афганистан"}
{"url": "https://clubz.bg/86379-halvadjiqn_osydi_na_15_000_lv_volen_siderov_za_parvenyu_i_lyjec", "text": "Лидерът на „Атака“ Волен Сидеров и партията му са осъдени да платят солидарно 15 000 лева на тв продуцента Магърдич Халваджиян за обидни и клеветнически твърдения. Това съобщава правният сайт  , като цитира решение отпреди няколко дни на Софийския апелативен съд. САС всъщност изцяло потвърждава решението на градския съд от началото на миналата година. Съдът пак опитва дело срещу Сидеров Халваджиян заведе делото за непозволено увреждане срещу Сидеров и „Атака“ преди 4 години, след като в две издания на предаването „Неделник с Волен Сидеров“ по телевизия „Алфа“, партийният лидер го опозорил. В тях Сидеров казал за Халваджиян, че е  , че  , че  , а предаванията му са  , както и че – за окарикатуряване на личности. В хода на делото от партийната телевизия „Алфа“ са отказали да представят в съда записи от двете предавания, като обяснили, че  ., когато са излъчени. Записи от предаването обаче е представил Халваджиян и назначената експертиза е показала, че няма манипулации и цитираните изказвания съвпадат с тези от записите. Заради непредадените записи двете инстанции са приели, че Сидеров и „Атака“ са създали пречка за събирането на доказателства. Съгласно чл. 161 от ГПК, в такива случаи съдът може да приеме за доказани фактите, за които някоя от страните пречи да се съберат данни. Съдилищата са отхвърли възраженията на Сидеров и „Атака“ в тази насока, тъй като те така и не са представили доказателства за технически проблеми с архива на телевизията. В него апелативните съдии пишат още, че изявленията засягат честта и достойнството на Халваджиян, като злепоставят и разрушават неговата обществена репутация и добро име. Първоначално Халваджиян е завел иск срещу Сидеров и „Атака“ за 50 000 лева, а пред втората инстанция е искал 30 000 лева. САС обаче е приел за справедлив размера на обезщетението, който градският съд е определил – 15 000 лева. По този повод и двете инстанции отбелязват обаче, че Халваджиян веднъж вече е осъдил Сидеров да му плати 17 000 лева за клевета, пак изречена в телевизионен ефир. Става въпрос за дело, което приключи на последна инстанция през 2017 г. Тогава конкретните думи на Сидеров, за които бе осъден, бяха: Волен Сидеров и прокуратурата - краят на аферата Част от съдебната биография на лидера на \"Атака\" е и фактът, че през 2016 г. изведнъж - напълно независимо изразявайки волята на различни свои служители, прокуратурата се съгласи на 5 споразумения с него. Решението на САС не е окончателно и може да бъде обжалвано пред Върховния касационен съд. Волен Сидеров и прокуратурата - краят на аферата", "date": "2019.08.07", "title": "Халваджиян осъди на 15 000 лв. Волен Сидеров за \"парвеню\" и \"лъжец\""}
{"url": "https://clubz.bg/86395-spirat_sys_zamenki_problemni_stroeji_v_mladost", "text": "Част от жителите на столичния район \"Младост\" удържаха малка победа срещу инвеститорите. След дълги протести срещу застрояването на градинки в междублоковите пространства, от Столична община са успели уредят \"заменки\" със собствениците на спорните терени. Продължават обаче преговорите и по други казуси. Това става ясно от изявление на кмета Йорданка Фандъкова, публикувано чрез профила й във фейсбук. Делото \"Младост\": Имало е провокация към подкуп от предприемача Ваклин, но несъществена (МОТИВИ) От думите й става ясно още, че в замяна на тези имоти общината ще дари на инвеститорите такива, предвидени за строителство. Те пак са в района, но са отдалечени от жилищни блокове: до магазин \"Принцес\" на бул. \"Ал. Малинов\". За да е факт взаимното даряване обаче то трябва да бъде одобрено от Столичния общински съвет (СОС), който се разпусна в лятна ваканция. Очаква се обаче свикване на извънредно заседание именно за казуса \"Младост\". По думите на Фандъкова \"поне засега, има съгласие от всички политически сили\". Сагата \"Младост\" вече е в съда в Страсбург В \"Младост-4\" бе предвидено строителството на 5-етажен жилищен блок върху детските и зелени площадки. Теренът бе около декар и половина. Проблемите с него започват още в началото на века, когато общинската фирма \"Софийски имоти\" го продава на частник. Главният архитект тогава - Петър Диков процедира документацията, която в годините по-късно вече включва и строителното разрешително. На терена в \"Младост-3\" пък се предвиждаше изграждането на 7-етажна сграда, пак на мястото на детска площадка. Въпросният проект за 7-етажна сграда има много пороци, които са в ущърб на обществения интерес, твърдят жителите на бл. 320. И в действителност, малко преди ареста на иванчева от екипа й обявиха, че внасят сигнал за документна измама. А инвеститорът е... свидетел по делото срещу бившата кметица. Сагата \"Младост\" вече е в съда в Страсбург", "date": "2019.08.07", "title": "Спират със \"заменки\" проблемни строежи в \"Младост\""}
{"url": "https://clubz.bg/86381-sasht_kitaj_destabilizira_yugoiztochna_aziq", "text": "По време на посещение в Япония новоназначеният министър на отбраната на САЩ Марк Еспър отправи остра критика срещу Китай на фона на изострящата се търговска война между Пекин и Вашингтон. САЩ: Китай са валутен манипулатор Той заяви, че военната и икономическата стратегия на Пекин нарушава международния ред, предаде ДПА, цитирана от БТА. Това е първата задгранична мисия на Еспър, след като встъпи в длъжност през юли. Шефът на Пентагона добави, че правителството на президента Тръмп остава ангажирано с Тръмп - първият US президент, посетил Северна Корея Еспър ще разговаря по-късно днес и с японския си колега Такеши Ивая. Очаква се в тези разговори Еспър да призове Токио да запази споразумението за обмен на разузнавателни данни със Сеул въпреки влошените отношения между двете азиатски страни заради търговските проблеми и историческите спорове. Южна Корея изважда Япония от \"белия списък\" на търговски партньори Тръмп - първият US президент, посетил Северна Корея Южна Корея изважда Япония от \"белия списък\" на търговски партньори", "date": "2019.08.07", "title": "САЩ: Китай дестабилизира Югоизточна Азия"}
{"url": "https://clubz.bg/86386-elena_aleksieva_kolkoto_po_golqmo_e_svetovnoto_naselenie_tolkova_poveche_sa_typanarite_i", "text": "Аз не съм много сигурна, че тук имаме нещо, което може да се нарече публичен свят. Ние винаги сме обитавали някакъв граничен, дори в психологически смисъл лиминален  свят. В него някои неща от другия свят, към който искаме да принадлежим и приличаме, са много по-дълбоко заровени, отколкото при нас. Ние не сме и много големи утописти. Защото при нас няма и в истинския смисъл общество. Твърде сме недоверчиви, което ни прави и твърде малко утописти. Това е добре. Малко сме реалисти, но и напълно такива. Имам чувството, че сме хора, които са на границата или дори с единия крак в депресивно състояние. Винаги ти е тревожно, но не знаеш за какво и защо. Не ти се занимава да разкопаеш малко по-надълбоко, за да видиш откъде идва тази тревожност. И от един момент нататък просто ти става удобно да живееш с нея. Не защото ти е приятно, а защото ти е по-лесно. И с това се свиква.  Това лято гледах за пореден път интервю с италианския разследващ журналист Робетро Савиано, които има издадена смъртна присъда от мафията и живее под охрана. От дълго време не си спомням нещо, което да ме е вцепенявало така, както интервюто със Савиано. Не само това, за което говореше. Виждаш един силен, необикновен човек, което е огромна рядкост. Винаги съм смятала, че нашият свят е изграден на билото на един жив и действащ вулкан. Ние усещаме трусовете му, как лавата се надига. И този вулкан може да изригне във всеки един момент. Ние сме върху него, но се опитваме да живеем, все едно го няма и все едно се намираме на някакво друго безопасно място.  Савиано казва, че допреди сто години светът на злото е бил успореден на нашия свят. А сега в момента няма друго измерение, всичко е едно. Според мен все повече и повече всички ние усещаме това сливане на този свят на злото, който е човешки, гигантски по мащаба си. Вече е под краката, но упорито продължаваме да мислим за него като за нещо абстрактно и че нас не ни засяга. А всъщност злото движи всичките ни вътрешни механизми – личен живот, обществото ни, държавата ни. И много скоро вулканът, който е под краката ни, ще изригне.   Всичко, което се случва глобално и локално, преплитането между тях от 2000 г. насам, става все по-очебийно. Някои си спомнят онова полюсно разделение отпреди 1989 година. То беше лошо, но имаше нещо добро – нямаше такова самозалъгване, за което днес говорим. За участниците в този модел тогава беше пределно ясно кой е врагът. Изтокът и Западът, капиталистическите и социалистическите страни бяха предупредени и въоръжени. Но когато всичко се разпадна, стана ясно, че врагът не си е отишъл. Но изведнъж се оказа, че този враг нито го знаем къде е, нито кой е, нито неговите всевъзможни прояви. И като организирана престъпност, и като международен тероризъм... просто не знаеш къде е. Това е плод на нашето дълбоко лицемерие, в което живеем. То прави живота ни много удобен. На никого не му пука какво става в Сибир и в Аляска или където и да било извън собствения му дом. \"Нотр Дам\" е в двора на ония, към които искаме да бъдем. Честно казано, тази истерия с \"Нотр Дам\" не я разбрах. Много е драматично и артистично да вдигаш шум, да рониш сълзи, да пишеш глупости по фейсбук и други подобни места. Другото е далеч от теб. Но ще дойде момент, в който на Земята ще ѝ писне и ще се отърве от нас. Няма да дойде от Марс, където някои много искат да отидат. Земята много пъти се е отървавала от други ендемични видове, какъвто е и човешкият род. За повечето хора, каквото и да става за тях, най-важното е да не се отрази на живота и всекидневието им. Това, че се топи ледът, че белите мечки изчезват, в Аляска е топло, това не е просто признак за ограничение на съзнанието, а тотално оглупяване. Когато светът е пълен с толкова много хора, те не могат да живеят заедно. Не може всички да са умни, прозорливи или да ги е грижа. Колкото по-голямо е световното население, толкова повече са тъпанарите и идиотите. Те имат превес и налагат своя начин на живот. Но и това има край. Вижте риалити предаванията като „Сървайвър“. Там оцелява само един.  Аз изпитвам тъга и тя е породена от безпомощност. Защото каквото и да прави всеки отделен човек от нас - дали ще е някакъв екологичен активист или по-пасивен поддръжник – веган, вегетарианец, който ще живее по-екологично, всичко това за съжаление е капка в морето. Ние, хората, сме паразитен вид, който е обсебен от себе си. Който е гледал у дома си коте или куче, знае, че те са едни разумни същества. И е наш проблем, че не приемаме, не разбираме и не усвояваме тяхната разумност. Очакваме те да се приближат към нас, а не ние към тях. Винаги ме е потрисало как можеш да заробиш цели животински видове, при положение че човечеството е издигало в култ разумността и интелекта. Но не се съобразяваш с пълното право и други същества да обитават този свят.  Мисля, че много малко са хората, които водят съзнателен живот. Това значи да си наясно какви действия предприемаш и защо, да носиш пълна отговорност за последствията. Всичко останало е някаква илюзия. Някаква дълбока лъжа. Дали екстремизъм или не, не ме вълнува. Нищо не се съзидава по пътя на такова гигантско унищожение в космически мащаб. Нашата земя е нашият микрокосмос и ние трябва да разберем, че нямаме друга алтернатива. Не виждам как можеш да сечеш клона, на който седиш, и дървото, в чиято корона живееш.  Няма такъв. Това са процеси, които са толкова стари и в такъв огромен мащаб, че те няма как вече разумно и съзнателно да бъдат спрени. Надявам се, че светът ще ни сложи спирачки и ще ни върне там, където ни е мястото. Не виждам друг начин.  Във въпроса е и отговорът. Мен много ме боли, много мисля за тези неща. Опитвам се да правя дребни пасивни действия в своя живот. Но всичко това са просто размишления. Аз продължавам да живея по този всеобщ начин, който критикувам. Защото усилието да изляза тотално от всякаква рамка – да се върнеш, ако щеш, в някакво първобитно състояние, това е твърде голямо усилие. И когато е индивидуално, е обречено. Не се отделям от огромното мнозинство от хората, защото смятам, че съм по-добра, а останалите лоши. Не става дума за това.  Мисля, че е нужна невероятно висока степен на целенасочено осъзнаване, което може да доведе до радикални промени в нашия начин на живот. Но не виждам как може да стане. Защото нашият свят се движи от други неща и те са парите. Какво можеш да направиш като контра? Седиш и чакаш? Мислила съм какво мога да намеря, дали ми стиска. Признавам си, че не мога да бъда като Роберто Савиано. Но си мисля, че това, което човек може да направи, а и да се бори за него, е да знае за всички тези неща. Дори да бъде информиран на най-елементарно ниво. Оттук нататък дали ще анализираш, как ще разсъждаваш, докъде ще стигнеш с тези мисли - длъжен си да знаеш. Поне да подозираш. Най-добре е дори да не спиш от тревожност. Ако такъв тип действена тревожност – не депресивна, се натрупа повече и се нагнети, това би могло да породи някакъв градивен импулс.", "date": "2019.08.07", "title": "Елена Алексиева: Колкото по-голямо е световното население, толкова повече са тъпанарите и идиотите"}
{"url": "https://clubz.bg/86385-skandal_v_ungariq_s_reklama_na_koka_kola_s_gej_dvojki", "text": "Реклама на \"Кока-Кола\", в която еднополови двойки се целуват помежду си, докато държат бутилки с безалкохолната напитка, предизвика бурни реакции в Унгария. И силен натиск от страна на унгарски политици и консервативни активисти, съобщава Си Ен Ен. Но от \"Кока-Кола\" не планират да отстъпват. Кока-Кола в хибридна война между Украйна и Русия  Вече се появиха призиви за бойкот на продуктите на безалкохолния гигант или за забрана на кампанията \"Любовта е любов\". \"Кока-Кола\" пусна кампанията си \"Любовта е любов\" в Унгария дни преди откриването на популярния в цяла Европа фестивал \"Сигет\", който трябва да започне в Будапеща тази седмица. На някои от плакатите пише: Рекламите са по гарите и из цялата унгарска столица. Те са качени и на страницата на \"Кока-Кола\" - Унгария, във фейсбук. Ищван Болдог, депутат от \"Фидес\", поиска бойкот на продуктите на \"Кока-Кола\", докато компанията не премахне тези реклами. Петиция онлайн, която иска същите неща, вече е събрала повече от половината от поставените като цел 50 хил. подписа. В момента Унгария признава съюзите между двойки от един и същи пол, но \"Фидес\" и нейният лидер, премиерът Виктор Орбан, са против легализирането на еднополовия брак.", "date": "2019.08.07", "title": "Скандал в Унгария с реклама на \"Кока-Кола\" с гей двойки"}
{"url": "https://clubz.bg/86388-400_evro_globa_ako_sednesh_na_stypalata_na_ispanskoto_stylbishte_v_rim", "text": "Градската управа в Рим забрани на туристите да сядат и да консумират храна и напитки на стъпалата на Испанското стълбище пред църквата \"Тринита дей монти\", съобщи Франс прес. \n\tНарушителите ще бъдат санкционирани с големи глоби. Във вторник полицаи предупреждаваха със свирки туристите, дръзнали да седнат върху стъпалата на архитектурната забележителност на столицата, свързваща площад \"Испания\" с църквата \"Тринита дей монти\". Глобата може да достигне до 400 евро. \n\tИспанското стълбище, една от най-посещаваните римски дестинации, беше отворено за публиката през 2016 година след като бе изцяло реставрирано. \"Ла Скалината\" беше силно замърсена от бензиновите изпарения, от изхвърлените дъвки от туристите и от разлятото вино и кафе по стъпалата. \n\tТази архитектурна забележителност е проектирана между 1723 и 1726 година от архитекта Франческо де Санктис. Италианското стълбище има 135 стъпала на три нива, съобщава БТА. ", "date": "2019.08.07", "title": "400 евро глоба, ако седнеш на стъпалата на Испанското стълбище в Рим"}
{"url": "https://clubz.bg/86382-rusiq_i_turciq_oblekchiha_vizoviq_rejim", "text": "Русия от днес няма да изисква визи за турците, които притежават служебни и специални паспорти, а така също и за водачите на камиони, извършващи международни превози, предаде Анадолската агенция. \n\tАнкара е въвела реципрочна мярка спрямо руските граждани със служебни паспорти, които ще могат да пътуват в Турция без изискване за виза, напомня турското външно министерство. \n\tНовите правила влизат в сила на базата на подписано на 12 май 2010 г. споразумение. Мерките, които се въвеждат от днес, са частични, но министерството очаква, че по-нататък ще започнат да се прилагат и останалите положения в споразумението за визова либерализация.", "date": "2019.08.07", "title": "Русия и Турция облекчиха визовия режим"}
{"url": "https://clubz.bg/86377-po_shablon_prokurori_vidqha_politicheski_i_ulichen_natisk_sreshtu_geshev", "text": "Декларации по шаблон, съдържащи подкрепа за единствения кандидат за главен прокурор Иван Гешев, както и внушението, че зад всеки, който е против номинацията, стои \"политическо вмешателство\", от сутринта \"никнат като гъби\" на сайта на държавното обвинение.  Към момента в този дух са се изказали служители на Р Но денят още е далеч от заник-слънце... Въпросните писма за подкрепа валят на фона на коментарите в публичното пространство, че нито един прокурор не би се осмелил да възрази срещу номинацията на Гешев - още повече че под нея се е подписал \"върхът на пирамидата\", по която всички надолу са му подчинени - обвинител номер едно Сотир Цацаров. Истинска възмута първо у самия Гешев, а вчера - и у Асоциацията на прокурорите придизвика анализ във в. \" \", разглеждащ именно този въпрос. От асоциацията се възмутиха, че на обществото се внушавало едва ли не, че прокурорите от цялата страна подкрепят Гешев по команда. Прокурори vs \"Капитал\": Внушение е, че подкрепяме Иван Гешев под команда За да \"затвърдят\" Гешев като единствения достоен и възможен кандидат и заклеймят всеки, който не одобрява начина на избирането му, самия него, или и двете, районните прокурори изпратили вкупом писма в подкрепа. Някои от които са съмнително еднакви, като шаблон. Такова удивително единомислие например се съдържа в становищата на районните обвинители от  и  . И двете, освен че са подчинени на Окръжна прокуратра-Хасково, попадат в Апелативен район-Пловдив, откъдето е... знаем кой.  Гешев: От името на г-н Цацаров заявявам, че няма да се допуснат персонални атаки Продължаваме: Случайно или не, такова е становището и на районните прокурори от   (пак Пловдивско). Те също пишат за \"опити за оказване на натиск\" върху ВСС, но добавят, че този натиск бил \"уличен\". Следва горепосоченият цитат за това, че членовете на Съвета трябва да вземат решението по \"вътрешно убеждение\". Защо прокурорите обичат Гешев под строй В  имат малко по-индивидуален подход. Както се оказва, защото:  Със завидна бързина днес прокурорската колегия на ВСС   от вчера на Асоциацията на прокурорите в България да вземе отношение по материала в \"Капитал\".  Марш за правосъдие: Гешев е позор! (НА ЖИВО) Която от бързане да се отзове на призива на асоциацията явно е пропуснала да прочете в горния десен ъгъл, където надлежно е отбелязано, че авторът на \"Тоягата и морковът зад номинацията на Иван Гешев\" се казва Росен Босев. Босев е дългогодишен съдебен репортер.  По-късно днес със  излезе и ръководството на Прокуратурата на Република България. То обаче засяга и нов повод - статия в \" \" за новия шеф на спецпрокуратурата Димитър Франтишек Петров. Статията проследява кариерното развитие на Франтишек и е базирана на публични данни. Но от обвинението са се почувствали засегнати. Гешев: От името на г-н Цацаров заявявам, че няма да се допуснат персонални атаки Защо прокурорите обичат Гешев под строй Марш за правосъдие: Гешев е позор! (НА ЖИВО)", "date": "2019.08.07", "title": "По шаблон: прокурори видяха политически и уличен натиск срещу Гешев"}
{"url": "https://clubz.bg/86380-%E2%80%9Ezashto_%E2%80%9Eramshtajn%E2%80%9C_oskverni_%E2%80%9Elujniki%E2%80%9D%E2%80%9C", "text": "Единствената целувка в музикалния бизнес, привлякла малко по-голямо медийно внимание, беше тази между Мадона и Бритни Спиърс през 2003-та, но сигурно дори и те вече са я забравили. Една нова целувка днес хвърля във възмущение, възторг, смут, закани и анализи ако не целия свят, то поне 1/6 от него  . , се пита в руския портал „Яндекс Дзен” музикалният наблюдател с псевдоним „Музыкант SYW”, признавайки, че в социалните мрежи има и такива, за които „осквернили” звучи смешно  . Но най-забавното според автора е, че и двете големи метъл групи, свирили на стадиона тези дни – първо „Металика”, после „Рамщайн”, освен с несъмнената любов на феновете са се сблъсквали и с остри критики на морална основа. В случая с „Металика” се намериха обидени от уж „неканоничното” изпълнение на песента на Виктор Цой „Группа Крови”. Но с „Рамщайн” вече беше различно. Мнозина в мрежата написаха точно така:  . Как го оскверниха? Разбира се, с целувката на сцената между двамата китаристи Пол Ландерс и Рихард Круспе, цензурирана със смайлита в горната снимка. И възмущението се изля. Само че не на концерта, а в мрежата, особено в страницата на „Рамщайн“ в инстаграм, която се наводни с рускоезични коментари. Едните наричаха музикантите „осквернители” и искаха и помен да не остане от тях в Русия, а други наричаха първите „примитиви”. Всичко това стигна и до Държавната дума, където някои депутати предложиха да накажат германската група или изобщо да не ги пускат повече в Русия. Все пак защо по думите на автора:  ? Според него това е част от шоуто, а също и провокация, макар и на билетите да пишело, че на концерта не се допускат лица под 18 години. Така че от гледна точка на закона „Рамщайн” са недосегаеми. Те постъпиха честно – за разлика от много руски „рап” и „поп” изпълнители, които редовно прибягват до ненормативна лексика и съмнителни действия на концерти с публика на средна възраст 14 г. \"Рамщайн\" заплашени от задържане и депортация заради целувка в Москва? Накрая авторът се опитва да минимизира щетите, като съветва да не се търси особен смисъл в тази целувка. Според него онези, които се вбесяват от видяното, никога не са виждали и нямат представя какво се случва на други концерти на „Рамщайн“, където  . И завършва с обяснението, че занапред ще може да живее и без концертите на музикантите, произлизащи от ГДР, но не е готов да се откаже от музиката им. Защото  .", "date": "2019.08.07", "title": "„Защо „Рамщайн“ оскверни „Лужники”?“"}
{"url": "https://clubz.bg/86274-za_men_ne_beshe_chest", "text": "На 31 юли Слави Трифонов закри последното предаване от едноименното си шоу с емблематичната реплика „За мен беше чест!” След 19 години в ефира на бТВ, „Шоуто на Слави” прекратява своето излъчване. Водещият обяви създаването на нов телевизионен продукт - „Седем осми”, както и формирането на ново политическо движение – „Няма такава държава”. Докато едни критикуват арогантното поведение на шоумена, а други го провъзгласяват за следващия „месия”, се замислих за определени моменти от неговата биография.  Слави Трифонов: Избрахме обратното на несвободни. Правим партия и нов тв продукт С риск да попадна в групата на „претенциозните българи”, трябва да призная, че никога не съм следила внимателно кариерното развитие на Трифонов. Въпреки това има определени моменти от неговото медийно присъствие, които трайно са се запечатали в живота ни като събития от най-новата ни история. Един от тях е появата на „Ку-ку” - предаване, което спокойно можем да поздравим за добрия му бизнес нюх. „Ку-ку” е първата частна продукция в ефира на БНТ след демократичните промени, но, разбира се, не остана в съзнанието на никого с политическата си сатира, а със скандала около \"Козлодуйското предаване\". Знам за масовата истерия, чувството на неподготвеност при евентуални кризисни ситуации и ясното усещане, че някой те е направил на балама. Не знам каква роля е играл Слави в цялата „Козлодуйска одисея”, но Петър Курумбашев отнася по-голямата част от негативите. Появата на „Каналето” свързвам с безвкусни шеги за политическия преход и раздялата на триото Трифонов, Воденичаров, Дилов-син. И така до появата на \"Хъшове\". Гръмки реплики за „политическа цензура” и яхване на вълната на недоволство са неговата визитна картичка. Но всъщност това шоу се превърна в един от медийните стожери на мутризацията и чалгизацията в обществото. Това е времето на самопровъзгласяването на Слави и екипа му от сценаристи за „представители на народа”, които облечени в черно и гледащи сърдито, играеха ролята на Страшен съд за някои български политици. Но най-ярко си спомням как човек, който имаше претенциите, че работи за забавлението на народа, всъщност допринесе за масовото му опростачване. Така люшкайки се между чалгата и политиката, Трифонов стигна до 2000 година, когато започна „Шоуто на Слави”. Очевидно е, че нямам големи симпатии към Слави и професионалното му развитие, но не мога да не призная, че в своята 19-годишна история „Шоуто на Слави” си спечели заслужено място в медийната среда. Следвайки формулата на успешните вечерни шоу програми отвъд Океана, телевизионната продукция на Трифонов еволюира през годините, за да се превърне в медиен продукт без аналог в българския телевизионен ефир. Първоначално „Шоуто...” спечели българския зрител с уникалността си за нашия пазар, като постепенно схемата от популярен водещ, интересни гости, оркестър на живо и скечове с актьори, беше доста побългарена. Тази промяна започна да се проявява в дебелашки сценки, „изтъркани” вицове, нагло деклариране на псевдопатриотични идеи, откровено расистки и сексистки коментари. Слави, зелените гащи и краят на шоуто След като през 90-те Слави помогна за навлизането на чалгата като субкултура, с едноименното си шоу започна да налага и занижените идеи за култура и да представя неморалното като морално. Собственото му видимо деспотично поведение често оставяше лошо впечатление, превръщайки вечерното шоу в махленска сбирка. Показателно за липсата на креативност у водещия бе неумението му да общува със собствените си гости. Ролята на събеседниците се свеждаше до това да седят на дивана в студиото, да се усмихват и любезно да кимат с глава, докато той си прави евтина самореклама и им предлага съвместен дует, филм или в краен случай – брак. Още преди 10 години „Шоуто на Слави” се изчерпа откъм съдържание и оригиналност. Но макар с все по-нисък рейтинг предаването остана още десет години в ефира - очевидно, заради липсата на алтернатива. Слави Трифонов винаги е имал близки отношения с различни представители на властта. Пример за това са взаимоотношенията му с премиера Бойко Борисов. Те имат дълга история и винаги са преминавали от една крайност в друга. След първоначален период на взаимна симпатия, те внезапно се влошиха и преминаха във фазата на дълбока неприязън. Което не можеше да се каже за отношенията му с бившия президент Първанов например. Факт е, че дълго време Трифонов \"играеше ролята\" на опозиция на властта. И отдавна се говори за влизането му в политиката, което и на практика се случи чрез събирането на 500 хиляди гласа за свикването на референдум за промени в избирателната система през 2016 г. Днес създаването на поредната политическа партия с лидер, който отново се изявява като „спасител на народа”, е меко казано обезпокоително. Този филм вече сме го гледали и краят му никак не е добър за нас. Тенденциите, които Слави налагаше от малкия екран, лесно могат да се прехвърлят в проектозакони в парламента. И тогава ще стане страшно. Но не за политическата класа, която той уж критикува, а за нас. Народът, който се предполага, че ще представлява. Или както казва една позната – нищо добро не може да се очаква от човек, който идентифицира властта на народа със себе си и демонстрира арогантно поведение към приближените си. Какъв е рейтингът днес на Слави Трифонов и партийните лидери (ТАБЛИЦА) Затова ще кажа така: съжалявам, но за мен не беше чест да гледам как Слави допринася за опростачването на обществото ни! И не е никаква чест да съм свидетел на поредния псевдонационалистически проект, призоваващ към нетолерантност под маската на патриотизъм! --- „Генерация Z“ – с подкрепата на „Америка за България“ Слави, зелените гащи и краят на шоуто Какъв е рейтингът днес на Слави Трифонов и партийните лидери (ТАБЛИЦА) „Генерация Z“ – с подкрепата на „Америка за България“", "date": "2019.08.07", "title": "За мен НЕ беше чест!"}
{"url": "https://clubz.bg/86375-rusiq_i_iran_sreshtu_sasht_i_velikobritaniq_v_ormuzkiq_protok", "text": "Русия и Иран предвиждат да проведат съвместни военноморски учения около Ормузкия проток, което повишава рисковете от опасна конфронтация със западните сили в Залива, пише британският в. \"Таймс\". Двете страни възнамеряват да проведат ученията до края на годината, въпреки че Великобритания и САЩ засилват своето военно присъствие в Залива с нова съвместна мисия за защита на търговското корабоплаване. Съобщението за планираните руско-ирански маневри е важен момент в подобряването на отношенията между Москва и Техеран. Русия и Иран са бивши съперници, намерили допирни точки в гражданската война в Сирия, където подкрепят правителството на президента Башар Асад. Русия и Башар Асад удариха Идлиб Военните учения ще дадат възможност на Москва да разгърне своята сила на ново поле в Близкия изток. Русия и Иран вече провеждат съвместни маневри в Каспийско море, но сега те за първи път ще проведат учения около Ормузкия проток, отбелязва изданието. Британия отказва размяна на задържаните танкери с Иран Напрежението в Ормузкия проток се повиши, след като САЩ се оттеглиха от споразумението за иранската ядрена програма от 2015 г. и отново наложиха санкции на Техеран. Иран е обвиняван за поредица от нападения срещу танкери в Залива, а миналия месец задържа плаващ под британски флаг танкер в отговор на задържането на ирански танкер от Великобритания край Гибралтар. Лондон: Ако Иран иска да излезе от мрака, трябва да освободи танкера ни Продължаващата заплаха за корабоплаването накара Великобритания да изпрати два военни кораба в Залива, където те да се присъединят към съдове на американския военноморски флот. Израел заяви, че ще се включи в мисията в Залива, оказвайки подкрепа в разузнаването и други области, посочва \"Таймс\", цитиран от БТА. Британия отказва размяна на задържаните танкери с Иран Лондон: Ако Иран иска да излезе от мрака, трябва да освободи танкера ни", "date": "2019.08.07", "title": "Русия и Иран срещу САЩ и Великобритания в Ормузкия проток"}
{"url": "https://clubz.bg/86373-serial_shte_otbeleji_20_godishninata_ot_11_septemvri", "text": "АВС се готви да отбележи 20-годишнината от терористичните атаки на Световния търговски център в Ню Йорк със сериала Fall and Rise: The Story of 9/11 (\"Падение и възход: Историята от 11 септември\"). Телевизионният канал, притежаван от „Дисни“, ще произведе лимитиран сериал, базиран на едноименната книга на Мичел Зукоф. Според плановете сериалът трябва да тръгне през 2021 г., когато се навършват 20 години, откакто два пътнически самолета се врязаха в Кулите близнаци и отнеха живота на близо 3000 души, пише „Холивуд рипортър“. Романът „Падение и възход“ разказва историята на загиналите, оцелелите и на хората, чийто живот завинаги е били променен след атаките. Описва се като „портрет на човечността и издръжливостта пред лицето на истинския ужас“. Ян Рамирес, главен куратор на мемориала с музей, посветен на 11 септември, определи книгата за „красиво конструирана“ и „напоена със съчувствие“, защото отразява не само историите на хората, пряко пострадали при атаката, но и засегнатите от терористичното нападение и наблюдавали с ужас екраните на телевизорите си в трагичния ден. 20 малко известни кадри от 11 септември (СНИМКИ) АВС ще разработи и антологичен сериал от осем епизода за гражданските движения за правата на жените, озаглавен Women of the Movement – сред изпълнителните продуценти са Уил Смит и Джей Зи. Сериалът ще проследи хронологично борбите от гледна точка на чернокожите жени. Първият сезон ще бъде посветен на Мами Тил, прекарала живота си в търсене на справедливост за сина си, убит по времето на сегрегацията. Роза Паркс е вдъхновителка на втория сезон.", "date": "2019.08.07", "title": "Сериал ще отбележи 20-годишнината от 11 септември"}
{"url": "https://clubz.bg/86374-prikazniqt_jivot_nachelo_na_sssr_pyrvata_rabotnichesko_selska_dyrjava", "text": "На 5 август 1924 г. секретарят на ВЦИК   Авел Енукидзе изпраща до Сталин, тогава още не едноличен вожд, а секретар на ЦК ВКП(б) по кадрите и организационната дейност, справка за изразходваните средства за почивка на „особено отговорни другари”. От документа с печат на подписа „Съв. секретно. Лично“ и бележка „Без номер и без копие“ следва, че през предходната 1923 г. за почивка и лечение   на ръководителя на Коминтерна и Ленинградската партийна организация Григорий Зиновиев са изразходвани 10 990 рубли, а на председателя на Революционния военен съвет Лев Троцки са дадени 12 930 рубли. Част от тези пари са отишли за ремонт на вилите им, които след това са били използвани и от други водачи, но числата все пак са астрономически. „Златната” неповска рубла през 1924 г. се равнявала на 2,2 тогавашни, или около 33 съвременни долара. По същото време месечната заплата на гражданина Корейко от „Златният телец” на Илф и Петров, служител във финансово-счетоводния отдел на държавно учреждение, е 46 рубли. Така са почивали Троцки и Зиновиев – всеки от тях срещу 20-годишните заплати на обикновен съветски служител. Другите вождове били по-скромни. Сталин е похарчил за себе си 1640 рубли, Лев Каменев – 1250 рубли. Но за първата половина на 1924 г. Каменев получава за почивка и лечение 5450 рубли, а Зиновиев – отново 10 хиляди. \n\tКакто е посочено в друг документ по-късно, Енукидзе лично е управлявал парите в неподлежащия на разгласяване фонд, а правила и ограничения не е имало. Той просто раздавал исканите суми, не можел да спори с членовете на Политбюро. В повечето случаи исканията са били получавани от Енукидзе чрез ръководителя на специалното звено на ОГПУ за охрана на висшите служители Абрам Беленки. Освен в кавказките и кримски курорти вождовете редовно почивали в чужбина, особено в приятелска ваймарска Германия и в рускоезична Латвия. През 1924 г. Риков получил три хиляди долара   за тази цел, секретарят на Централния комитет Вячеслав Молотов – 1213 долара и 1500 латвийски рубли, председателят на Държавната комисия за планиране Александър Цюрупа   – 977 долара. През 1922 г. заместник-председателят на Върховния съвет на народното стопанство Ивар Смилга харчи около две хиляди златни рубли за лечение в чужбина, за което не може да представи никакви документи. В обяснителна записка до Централния комитет той признава, че част от парите са отишли за дрехи,  Златната рубла е била равностойна на царската. През 1913 г. някой си Л. Жданов, споделяйки опита си в излизащото в Санкт Петербург списание „Космополит”, описва как е прекарал 36 дни в Европа, пътувал е до Австрия, Италия, Франция, Белгия и Германия и похарчил всичко 342 рубли и 25 копейки. Енукидзе предлага  , допускайки, че  . Справката била напечатана на машина, но конкретните изплатени суми Енукидзе добавил на ръка, очевидно нежелаейки да предаде конфиденциалните сведения дори на доверената машинописка. И все пак информацията скоро се разчула. Във вестниците, разбира се, не се появило нищо. Но по данни на ГПУ темата била обсъждана, при това със споменаване на точните числа, както сред интелигенцията и непманите, така и сред работници и редови комунисти, много от които през 1924 г. все още се отнасяли сериозно към въпросите на революционния ентузиазъм и пролетарската скромност. Бившите управници също правели такива неща. Великият херцог Александър Михайлович невъзмутимо си припомня как веднъж се разсърдил на Николай II, който не се вслушал в съветите му, махнал с ръка на всичко и решил да се отпусне. Заминал за два месеца до Биариц, където наел цял хотел за голямото си семейство и многобройната прислуга. Но великите князе не проповядвали социална справедливост. Изучилият темата историк и журналист Евгений Жирнов смята, че Сталин е организирал изтичането на информацията. Неговият стар приятел Енукидзе би могъл да подготви справката от 5 август както по негово искане, така и по собствена инициатива, с надеждата да влезе в лагера на победителите, обяснява изследователят. 13 години по-късно услугата не спасила Енукидзе от разстрела, но това е друга история. На 15 септември Сталин чрез Молотов разпространява собствена бележка сред членовете на Политбюро във връзка с факта, че по думите му  . Той не споменава справката на Енукидзе, а се прави, че не е имал представа: чул за слуховете, обърнал се към Енукидзе и Беленки за разяснение и установил, че всичко е вярно. Случаят не получил по-нататъшно развитие и Сталин повече не проявил интерес към него. Може да се предположи, че основната цел – дискредитирането на Троцки и Зиновиев – е била постигната. Ето още някои факти от времената на „ленинската простота” и „сталинската строгост”: Менюто на Феликс Дзержински, съставено от диетолозите, включвало есетра, сьомга, супа от риба тон, пуйка с мариновани ябълки, прясна гъбена супа и някакво „говеждо були“. Председателят на ВЧК разполагал с три квартири, една от тях в Кремъл, и три вили в Подмосковието. През септември 1918 г. той прекарал отпуска си в Швейцария. Писал на секретаря си: Ленин получил две разкошни вили още през 1918-а, а на следващата година с държавни вили се сдобили останалите членове на ЦК. Ето как описва дачата на Микоян дъщерята на Сталин Светлана Алилуева: Самата Алилуева по думите ѝ, живяла на дачата на баща си в Зубалово, е израснала по същество в условията на имение на едър земевладелец. На 14 юни 1920 г. били въведени „совнаркомовските” продоволствени дажби за  . Порционите, наречени по-късно кремълски дажби, съществували до разпадането на СССР. Броят им многократно се увеличавал, а съдържанието се разширявало и разнообразявало. Първоначално броят на получателите бил определен на две хиляди, но доколкото същото количество продукти се полагало и на всеки член на семейството, фактически се раздавали повече от 10 хиляди дажби. Те включвали 12 вида продукти, в това число 4 кг месо и 4 кг риба месечно, а също цигари и кибрит. За удивление на изследователите дажбата включвала и над 600 г сол месечно, което е четири пъти над физиологическите потребности. Само през ноември 1920 г. от складовете на ВЦИК семейството на Ленин е получило 24,5 кг месо, 60 яйца, 7,2 кг сирене, 1,5 кг масло, 1 кг сланина, 2 кг черен хайвер, 4 кг краставици, 30 кг брашно и зърнени храни, 5 кг захар, 1,2 кг бонбони. Комисия към ЦК РКП(б) и ВЦИК, оглавявана от Матвей Муранов, установила през февруари 1921 г., че от 58 ръководители, живеещи в Кремъл, практически всички имат лична прислуга, а Цюрупа и Луначарский всекидневно вземали от спецстоловой по седем обяда. Комисия предложила въпросът за привилегиите да бъде разгледан на пранирания през март Х конгрес на партията, но той не бил включен в дневния ред. На 22 юли 1921 г. Ленин нарежда: Така започва историята на съветските „торгсини“, „берьозки“ и закрити разпределители. Ако при капитализма не всеки може да си позволи скъпи стоки, то в СССР обикновените хора физически не са допускани в специалните магазини. През пролетта на 1922 г. в гаража на Ленин, който според него бил  , имало шест автомобила, включително „Ролс-Ройс”. На 8 февруари 1932 г. със секретно постановление на Политбюро е отменен така нареченият партмаксимум за отговорни работници комунисти в размер на 2700 рубли годишно. Някои историци смятат това събитие за окончателния крах на комунистическата идея. Тогава започва и продължава и през 1961 г. практиката за раздаване на номенклатурните кадри на „пакети” – месечни парични бонуси в пликове, толкова секретни, че върху тях не се начислявал дори партийният членски внос. Сталин ходел скромно облечен и не се обграждал с помпозен лукс. Въпреки това той имал на разположение над десет дачи, повечето от които никога не посещавал, но персонал от служители и пазачи ги поддържал години наред в пълна готовност, в случай че стопанинът внезапно се появи. Сталин тръгвал на юг с два влака, а когато веднъж забравил любимите си чехли в кавказката си вила, от Москва бил изпратен самолет, така че при пристигането му те да чакат собственика си. Официалната заплата на Сталин била 10 хиляди рубли месечно – двадесет пъти по-голяма от средната работническа заплата, плюс хонорари за книгите, при това нямало къде да ги харчи. По думите на Алилуева чекмеджетата на бюрото в кабинета му в така наречената Близка дача   били пълни с пакети с пари. След смъртта на вожда там били намерени над 3,5 млн. рубли.", "date": "2019.08.07", "title": "Приказният живот начело на СССР - първата работническо-селска държава"}
{"url": "https://clubz.bg/86391-moje_li_da_byde_sprqn_boris_djonsyn", "text": "Британският министър-председател казва, че Великобритания ще напусне Европейския съюз след по-малко от 90 дни - или със сделка за развод, или без - което изглежда все по-вероятно. Подкрепящи ЕС британски депутати се подготвят за отчаян опит да предотвратят \"Брекзит без сделка\" в момент, когато Великобритания и общността взаимно се обвиняват в проваляне на споразумение. Не е ясно обаче дали парламентът може да спре министър-председателя, който настоява, че Великобритания ще напусне на 31 октомври, \"каквото и да стане\".., пише  Торите губят депутат. Мнозинството на Джонсън виси на 1 глас По закон Великобритания ще напусне ЕС на 31 октомври, когато изтича официалният период за излизане, определен от договора на ЕС. Първоначалният краен срок - 29 март, беше удължен два пъти, след като британските политици влязоха в пререкания заради условията на напускането и многократно отхвърлиха сделката за развод с общността, договорена от тогавашната министър-председателка Тереза Мей. Борис Джонсън и разговорът между групите Джонсън казва, че \"ще напрегне всеки мускул\", за да постигне нова и подобрена сделка. Той обаче не води преговори с лидерите от ЕС и отправя искания, които общността почти със сигурност би отхвърлила. Великобритания настоява, че ЕС трябва отново да отвори споразумението за напускане и да премахне клауза за ирландската граница, срещу която се противопоставят подкрепящите \"Брекзит\" британски депутати. ЕС казва, че няма да предоговаря сделката. Двете страни взаимно се обвиняват в проваляне на преговорите. Британският министър Майкъл Гоув, отговарящ за приготовленията за напускане без сделка, каза вчера, че е \"дълбоко натъжен\", че ЕС \"отказва да преговаря с Великобритания\". Говорителката на Европейската комисия Аника Брайтхарт обаче каза, че вратата на общността е отворена, \"стига Великобритания да желае да преговаря и да разясни своята позиция по-подробно\". \"Брекзит\" в стил \"Джонсън\" може да доведе до разпад на Кралството В момент на нарастващо напрежение Джонсън нарежда на британските служители \"да пришпорят\" приготовленията за напускане без сделка, заделяйки над 2 милиарда британски лири (2,4 милиарда долара) за наемане на гранични служители, осигуряване на лекарства и подготовка за опашки от камиони около основното пристанище на Ламанша - Дувър. Много икономисти казват, че \"Брекзит без сделка\" ще доведе до рецесия и ще причини икономически хаос, при което има вероятност от недостиг на прясна храна и други стоки, след като митническите проверки създадат затруднения на пристанищата във Великобритания. Борис Джонсън е новият британски премиер. Обещава Брекзит до 31 октомври (ВИДЕО) . Те имат две възможни стратегии: приемане на закон, който изключва \"Брекзит без сделка\", или сваляне на правителството и заменянето му с ново, което да изостави безкомпромисния подход на Джонсън.  Лидерът на опозиционната Лейбъристка партия Джереми Корбин каза в понеделник, че ще свика вот на недоверие към правителството, щом парламентът се върне, за да \"гарантира, че няма да бъде позволено на това правителство да изведе страната от съюза (ЕС) без сделка\". , тъй като консерваторите на Джонсън разполагат с работно мнозинство от едва един глас, а някои консервативни депутати са твърдо против \"Брекзит без сделка\". Ако правителството загуби, то ще има 14 дни, за да отмени резултата, като спечели ново гласуване. Ако не успее, ще има избори. Законът за произвеждане на парламентарните избори на постоянно установена дата, въведен през 2011 г., обаче оставя въпроси за това какво се случва през решаващите 14 дни. Опозицията казва, че Джонсън ще трябва да подаде оставка и и да се види дали някой друг може да състави правителство. Противниците на \"Брекзит\" смятат, че могат да сформират правителство на националното единство, чиято единствена цел да бъде да поиска от ЕС отлагане на \"Брекзит\", докато бъдат произведени избори или нов референдум, или и двете. Лондон: Няма ако или обаче. Излизаме на 31.10. Съюзниците на Джонсън обаче казват, че той може да остане на поста през двете седмици, печелейки време, а после да свика избори за след 31 октомври. Великобритания автоматично би напуснала ЕС на Хелоуин, по време на кампанията. Това би било спорно, макар че не е ясно дали би било незаконно. Консервативният депутат Доминик Грийв каза вчера, че представата, \"че ако загубиш вот на недоверие, просто ще стоиш безучастно и ще се барикадираш на Даунинг стрийт, е \"направо смайваща, глупава, инфантилна и няма да проработи\". Подкрепящи ЕС депутати от няколко партии водят неофициални преговори за своята стратегия да осъществят това през есента. Правителството обаче контролира графика на парламента и ще се опита да ограничи възможностите на опозиционните депутати да направят законодателни предложения или промени. Джонсън също така отказва да изключи възможността временно да преустанови работата на парламента, ако законодателното събрание се опита да спре \"Брекзит\", макар че премиерът вероятно би се сблъскал с правно предизвикателство, ако направи това. Старши изследователката по \"Брекзит\" в Института за управление Мади Тимонт Джак каза, че Великобритания върви към \"война на изтощение между правителството и парламента\" с непредвидими последици. Борис Джонсън и разговорът между групите \"Брекзит\" в стил \"Джонсън\" може да доведе до разпад на Кралството Борис Джонсън е новият британски премиер. Обещава Брекзит до 31 октомври (ВИДЕО) Лондон: Няма ако или обаче. Излизаме на 31.10.", "date": "2019.08.07", "title": "Може ли да бъде спрян Борис Джонсън?"}
{"url": "https://clubz.bg/86396-tova_syshto_e_sofiq_snimki", "text": "Да, това също е София. Красиво изрисувани фасади има в почти всеки голям български град. Те са рядкост, но със сигурност правят градската среда цветна, вълнуваща и красива. Конкурс: снимайте най-ужасните графити около вас Специално в столицата част от красивите графити са дело на световноизвестния уличен артист Жюлиен дьо Казабианка, който твори у нас за първи път през 2018 г., като изрисува фасадата на зала „България“. Миналия месец пък в рамките на поредното издание на проекта за градско изкуство Urban Creatures, част от Календара на културните събития на София, на ул. \"Париж\" се появи новата творба на разпознаваемия по цял свят български артист Bozko. Други също са излезли изпод четката/спрея на истински стрийт художници. Е, някои не са чак толкова грандиозни, но също носят настроение. Този тип графити наистина оцветяват скучните стени на подлезите.  Има и откровен патриотарски кич, който за жалост краси оградите на столично училище. Но, като се замисли човек, по-добре кич, отколкото цинизми и омраза. Други училища също залагат на рисуваните фасади, подпомогнати и от уличното изкуство. Клуб Z стартира кампанията си за заличаване на оскърбителните графити по стените и насърчаване на уличното изкуство \"ИZчистване\". С инициативата си искаме да привлечем общественото внимание към проблема с грозните, цинични, заплашителни и дори опасни графити, които като някаква зараза са плъзнали в градовете ни. Както и да покажем с какво бихме искали да бъдат заменени.", "date": "2019.08.07", "title": "Това също е София (СНИМКИ)"}
{"url": "https://clubz.bg/86397-bylgarite_otnovo_bez_vyzmojnost_za_transplantaciq_na_bql_drob", "text": "Австрия спира трансплантациите на чужденци. Това потвърди за бТВ изпълнителният директор на ИА \" Медицински надзор\" Росен Иванов, която пое функциите на агенцията по трансплантации..Така младата жена, която беше оперирана на 30 юли в клиника във Виена и получи нов бял дроб, за неизвестен период от време ще остане първият и последен български пациент, на който му е била извършена животоспасяващата интервенция. Клиниката във Виена, която до момента беше единственото място, с което имаше споразумение да се правят трансплантации на българи, е съобщила, че няма  да има капацитет да поема пациенти от чужбина. Операцията на 28-годишната Илияна Христова беше първа след 2-годишно прекъсване.  За останалите 18 души в листата на чакащи бял дроб обаче засега перспективи няма. Илияна беше включена в листата на чакащите на Евротрансплант през юни. В момента тя се възстановява добре, изведена е от реанимация, диша и се храни сама, но трябва да остане още три месеца в клиниката. Клиниката във Виена, която до момента беше единственото място, с което имаше споразумение да се правят трансплантации на българи, е съобщила преди около месец, че няма капацитет да поема каквито и да било пациенти от чужбина.  Нуждаещите се и близките им многократно протестираха с искания здравните власти у нас да намерят алтернатива, като някои от чакащите междувременно починаха. Иванов посочи, че България води преговори преговори с Германия и клиники в други европейски държави, но до този момент конкретен резултат няма. Това поставя под ново изпитание българите, чакащи за белодробна трансплантация. Такава операция към момента не се извършва в България и единствената надежда остава чужбина. Обучението зад граница на български лекари и сестри продължава. През януари българските власти подписаха с клиниката във Виена споразумение за обучение на специалисти и обмяна на опит, за да могат да се извършат тези операции и в България.  Най-реалистичните прогнози са да има достатъчно обучени специалисти за такава трансплантация едва към 2021 г. След подписването на споразумението лично здравният министър Кирил Ананиев обяви, че този договор дава нов шанс за българските пациенти, чакащи бял дроб. Допреди споразумението от януари клиниката във Виена беше преустановила трансплантации на българи, а нито едно друго лечебно заведение извън България не се беше съгласило да поеме тези операции. След това беше обявено от българските власти, че петима българи, нуждаещи се от белодробна трансплантация, ще заминат тази година за Виена, за да бъдат оценени в Клиниката по белодробна хирургия на Университетската болница в Австрия дали са годни за операция. Тези, които са подходящи за трансплантация, ще бъдат включени като чакащи и ще могат да бъдат оперирани при наличието на орган.  Почина още един пациент, чакащ за белодробна трансплантация - 17-годишен младеж За времето от около две години, откакто заради редица проблеми спряха белодробните трансплантации на българи в клиниката във Виена, починаха четирима души, включени в листата на чакащи трансплантации за бял дроб.", "date": "2019.08.07", "title": "Българите отново без възможност за трансплантация на бял дроб"}
{"url": "https://clubz.bg/86387-ploshtta_na_pojarite_v_sibir_nadhvyrli_15_miliona_hektara", "text": "Площта на горските пожари в Сибир надхвърли в сряда 1,5 милиона хектара. Горски пожари опустошават Сибир, учени заговориха за \"екологична катастрофа\" Това съобщи на ТАСС Павел Винаков - представител на Министерството на извънредните ситуации в област Новосибирск. На територията на Красноярск има 111 действащи пожара с обща площ над 800 хиляди хектара, в района на Иркутск - 136 пожара в площ на над 600 хиляди хектара. В Омска област има три пожара, край Томск - два и един на територията на Алтай, съобщи говопрител на Министерството на извънредните ситуации. Тръмп предложил помощ на Путин за пожарите в Сибир За гасенето на пожарите са задействани сили от шест области на Сибирския федерален окръг. На земята са изпратени 505 души и 29 машини, докато по въздух действат четири самолета Бе-200, три въртолета Ми-8, въртолет Ми-26 и самолет Ил-76. Тръмп предложил помощ на Путин за пожарите в Сибир", "date": "2019.08.07", "title": "Площта на пожарите в Сибир надхвърли 1,5 милиона хектара"}
{"url": "https://clubz.bg/86372-500_lv_za_promito_uho_spored_medicinski_nadzor_vsichko_e_tochno", "text": "Задълженията на медицинските заведения, които не работят по договор със здравната каса, са да имат  за извършване на лечебна дейност и  , обявен на видно място. Това съобщи за БНТ проф. Владимир Пилософ от медицинския надзор. Промивка на ухо на \"Златните\"? Пригответе 500 лева Надзорът започна проверки по Черноморието след сигналите за високите цени на обслужване по морето. Проф. Пилософ обясни, че медицинските заведения, работещи с касата, трябва да предлагат услугите си по цените на клиничните пътеки, а тези, които нямат договор с нея, нямат такова задължение. Те трябвало само да представят на видимо място ценоразписа си, така че пациентите да могат да го видят и да преценят дали да ползват услугите на такива лечебни заведения. Върховната административна прокуратура разпореди вчера на Изпълнителна агенция \"Медицински надзор\" да се намеси, след като стана ясно, че цената на един преглед може да достигне над 500 лв. Както и Клуб Z писа, млад мъж плати 530 лв. за прочистване на едно ухо в Златни пясъци. Фактурата от скъпата услуга, извършена на 27 юли, обикаля социалните мрежи и предизвиква вълна от възмущение. Особено на фона на новините от това лято за отлив на туристи и шезлонги и чадъри по 70 лева. Според медийни публикации 50 евро вземат лекари за написване на една рецепта на морето. 40 лв. е прегледът за българи, за 10 лв. мерят кръвното. \"Онова\" заведение по Черноморието с вода за 11 лв. я свали на 1 лев Проверките ще продължават до края на седмицата. \"Онова\" заведение по Черноморието с вода за 11 лв. я свали на 1 лев", "date": "2019.08.07", "title": "500 лв. за промито ухо? Според Медицински надзор - всичко е точно"}
{"url": "https://clubz.bg/86390-kabinetyt_dava_blizo_900_mln_lv_za_struma_i_jp_liniqta_kostenec_septemvri", "text": "С близо 900 милиона лева за магистрала \"Струма\" и жп линията Костенец - Септември се разпореди днес Министерският съвет. Правителството пое ангажимент за осигуряване на средства от държавния бюджет в размер  за изпълнение на проект лот 3.2 \"Крупник-Кресна\" на автомагистрала \"Струма\". Решението е било взето на днешното заседание на кабинета, става ясно от публикуваното резюме от него. Става въпрос за лявото платно на обходния път на Кресна, предвиден за частично финансиране по оперативна програма \"Транспорт и транспортна инфраструктура 2014-2020 г.\". С част от средствата ще се финансира и рехабилитацията на съществуващия главен път Е-79. Всички искат да строят \"Струма\" през Кресненското дефиле Автомагистрала \"Струма\" е част от Ориент/Източносредиземноморския коридор от основната Трансевропейска транспортна мрежа в отсечката от пътен възел \"Даскалово\" до ГКПП-Кулата и осигурява пряк маршрут през България към Егейско море. С друго свое решение днес правителството одобри увеличение на размера на националното съфинансиране за проекта за модернизация на железопътен участък Костенец - Септември, финансиран по Механизма за свързване на Европа (МСЕ). Отпуснатите допълнителни средства са в размер на  Модернизацията на жп линията Костенец - Септември е един от четирите железопътни проекти, одобрени за финансиране по МСЕ в периода 2014-2020 г. През 2017 г. Национална компания \"Железопътна инфраструктура\" (НКЖИ) стартира обществена поръчка за строителството на участъка. Поръчката се обжалва повече от две години, като последното решение на ВАС от април 2019 г. потвърждава решението на НКЖИ за избор на изпълнител. 19 фирми искат жп линията Елин Пелин-Костенец Към настоящия момент анализите показват, че изпълнението на договора ще излезе извън сроковете за допустимост на разходите на МСЕ и за да продължи финансирането от ЕС, трябва да се увеличи националното съфинансиране за дейностите, които ще се изпълняват след тези срокове. С приетото решение държавата ще гарантира цялостната модернизация на жп линията между градовете Костенец и Септември, която е част от скоростната жп линия, свързваща сръбска граница с пристанище Бургас и границите с Гърция и Турция. Очаква се след 2024 г. над 2,5 милиона души да пътуват по-бързо и комфортно по направлението от София до Пловдив. С реализацията на проекта ще се отстрани един от проблемните участъци на общоевропейската железопътна мрежа в Югоизточна Европа, който към настоящия момент не отговаря на техническите стандарти за пътнически и товарен транспорт, посочват от МС. 19 фирми искат жп линията Елин Пелин-Костенец", "date": "2019.08.07", "title": "Кабинетът дава близо 900 млн. лв. за \"Струма\" и жп линията Костенец - Септември"}
{"url": "https://clubz.bg/86369-biser_petkov_bylgariq_e_rekordor_po_ryst_na_minimalnata_zaplata", "text": "България е рекордьор по ръста на минималната работна заплата, която от догодина ще стане 610 лв.  Продължава да има тежко неравенство на доходите, особено в Северозападния регион, но правителството спазва обещания ръст на минималната заплата, подчерта министърът. Как би се отразила на България европейска минимална заплата? Работещите бедни у нас - т.е. тези, които получават заплата, но не успяват да покрият разходите си с нея, са между 600 и 800 хиляди души, призна той.  Министърът коментира и механизмите на влезлия в сила от началото на годината Закон за личната помощ, чрез който се осигуряват лични асистенти за хората с увреждания. От 1 април е започнала индивидуалната оценка на всеки човек с увреждане, което включва дори тези, които се нуждаят от помощ да си купуват батерии за слуховите апарати. Някои са я минали по два, дори три пъти - общо 124 хил. души. За личен асистент обаче са се регистрирали далеч по-малко. И отбеляза, че няма как да се изпусне срокът - просто 1 септември е началната дата, в която започват да се изплащат заплащането на личните асистенти. Ключово е да няма двойно финансиране - ако някой кандидатства за включване в механизма и получава допълнителни средства от пенсия, те ще финансират част от услугата. Хората с увреждания могат да посочат кой да им е личен асистент, стига да не е под запрещение или осъждан за домашно насилие, уточни Петков.", "date": "2019.08.07", "title": "Бисер Петков: България е рекордьор по ръст на минималната заплата"}
{"url": "https://clubz.bg/86351-izsledvane_myjete_ne_pazqt_prirodata_za_da_ne_gi_pomislqt_za_djendyri", "text": "Серия от изследвания на екип от Щатския университет на Пенсилвания сочат, че много мъже активно избягват грижата за околната среда, тъй като се притесняват да не бъдат помислени за гейове. Професорката по психология Джанет Суим, водещ изследването, обяснява, че например торбите за многократна употреба се считат за \"женствени\". Изследването, публикувано в журнала \"Sex Roles\", е включвало 3 различни проучвания сред общо 960 души, проведени чрез серия от анкети, в които участващите оценяват дали определено поведение се счита за \"мъжествено\" или \"женствено\". Мъжете, които активно взимали мерки за грижа за околната среда, били оценявани като по-\"женствени\" и като по-вероятно хомосексуални.  Как \"джендъри на колелото\" стана обида на полицаи? А за много от мъжете да ги считат за хетеросексуални е изключително важно, и ако те считат, че дадено поведение ги прави да изглеждат по-гей, ще го избягват. Върху жените няма подобен натиск - дори и тези, които са описани да извършват по-\"мъжки\" дейности не са били автоматично отчитани като хомосексуални.  Изследването е проведено сред предимно млади хора (средна възраст 20-21), с умерени политически възгледи (с малък превес на либералите), около 70% от тях - бели мъже и жени.", "date": "2019.08.07", "title": "Изследване: Мъжете не пазят природата, за да не ги помислят за джендъри"}
{"url": "https://clubz.bg/86370-modata_na_bradite%C2%A0struva_skypo_na_gillette", "text": "Световният номер едно в производството на самобръсначки и ножчета за бръснене Gillette е отчел рекордни загуби. През четвъртото тримесечие на финансовата 2018-2019 година \"Проктър енд Гембъл\" (Procter & Gamble), компанията, която е собственик на Gillette, е отчела загуби на стойност 5,24 милиарда долара, съобщи френското издание \"Капитал\", позовавайки се на материал на информационния сайт \"Кварц\". Този спад в продажбите се дължи на няколко фактора: нарасналата конкуренция, колебанията във валутните курсове, но най-вече на модната на брадите. Все по-рядкото бръснене сви пазара на самобръсначки и ножчета в развитите страни, каза финансовият директор на \"Проктър енд Гембъл\" Джон Мулър. Gillette бе купен от \"Проктър енд Гембъл\" за 57 милиарда долара през 2005 година. От 2010 година Gillette се сблъска с някои трудности, най-вече в САЩ, където \"социалните норми за бръсненето\" не са толкова стриктни. Днес мъжете не са критикувани, ако не се бръснат, и това не се възприема като нещо мързеливо или неуважително, каза през 2018 година пред Си Ен Ен един от вицепрезидентите на Gillette. Сблъсквайки се с тенденцията на тридневните бради, или хипстърите, марката самобръсначки реши да пренасочи стратегията си, която досега беше ориентирана основно към мъжете, с лозунга: \"Gillette - съвършенството в мъжки род\". Баща и транссексуалният му син - първо бръснене с Gilette (ВИДЕО) През януари в една реклама марката окуражи мъжете да променят някои от поведенческите си прояви, определяни като \"токсични\" (сексуален тормоз, агресивност...). Gillette се надяваше да привлече повече клиенти, възползвайки се от популярността на #МиТу (MeToo). Този рекламен ход доведе до силно разделение. Мнозина верни клиенти на марката призоваха за бойкота й в социалните мрежи.  През май Gillette разбуни духовете, залагайки на рекламен клип с баща, учещ транссексуалния си син да се бръсне.", "date": "2019.08.07", "title": "Модата на брадите струва скъпо на Gillette"}
{"url": "https://clubz.bg/86364-poslanikyt_na_sasht_v_rusiq_podade_ostavka", "text": "Посланикът на САЩ в Русия Джон Хънтсман подаде оставка от длъжността, която заемаше от 2017 г., съобщи в. \"Солт Лейк трибюн\", цитирайки писмото му до президента Доналд Тръмп, предадоха ДПА и ТАСС. \n\tСпоред някои слухове Хънтсман обмисля да се кандидатира за губернатор на Юта, където преди това е бил на държавна длъжност и се радва на висока популярност. И допълва: Той заявява, че американските дипломати в Русия работят \"за стабилизиране на ситуацията с надежда за подобряване на отношенията след дълги години на враждебност и нерешителност. Според Хънтсман е жизненоважно САЩ и Русия \"да развиват международните обмени и да запазят възможностите за диалог по въпроси, които са важни за националните интереси\" като борбата с тероризма и контролът над въоръженията. Хънтсман също така смята, че САЩ трябва да призоват Русия \"да уважава суверенитета на съседните страни\", отбелязва ТАСС.  \n\tРепубликанецът Хънтсман отначало критикуваше Тръмп в кампанията за президентските избори от 2016 г., но след победата на Тръмп стана негов защитник, отбелязва ДПА. \n\tБизнесменът Хънтсман е бил посланик в Сингапур при управлението на Бил Клинтън и в Китай при управлението на Барак Обама, и двамата демократи. Той неуспешно се кандидатира за президент през 2012 г. \n\tПрез уикенда Си Ен Ен съобщи, че Тръмп и руският президент Владимир Путин са обсъдили смяната на Хънтсман в телефонен разговор, чийто официален повод бяха пожарите в Сибир, припомня БТА.", "date": "2019.08.07", "title": "Посланикът на САЩ в Русия подаде оставка"}
{"url": "https://clubz.bg/86339-dvama_ot_geroite_v_igra_na_tronove_idvat_v_sofiq", "text": "Наталия Тена (дивачката Оша, помогнала на Бран Старк в тежкото му пътуване към Вала) и Милтос Йерулемо (Сирио Форел, първи меч на Браавос и „учител по танци“ на Аря Старк) пристигат в София през есента за третото издание на попкултурния фестивал „Анивенчър Комик кон“. На 14 и 15 септември залите на „Интер експо център“ ще посрещнат актьорите от „Игра на тронове“ и Сам Джоунс – въплътил комиксовия герой Флаш Гордън в едноименния филм от 80-те; ще срещнат българската публика с популярни лица от света на косплея, ще се превърнат в арена за битки на майстори на компютърните игри… До събитието, създадено по модела на „Сан Диего комик кон“, остава малко над месец, но все още се очаква организаторите да обявят по-големи имена. Дж. Р. Р. Мартин разкри 5 детайла за предисторията на \"Игра на тронове\" На миналогодишното издание панелът на „Игра на тронове“ предизвика голям интерес – през 2019 г. родната публика ще приветства Наталия Тена и Милтос Йерулемо. Йеролему е познат от първия сезон на сериала на НВО, когато бе назначен от Нед Старк за учител по фехтовка на дъщеря му Аря. Повечето може би го помнят с една от най-запомнящите се реплики за всичките осем сезона: На 15 септември той ще има собствена 60-минутна работилница по т. нар. в Браавос „воден танц“. Местата са ограничени до 20, билетите ще тръгнат в продажба на 7 август в 10 ч. Финалът на „Игра на тронове“: Не сме доволни, не искаме да свърши (БЕЗ СПОЙЛЕРИ) Британската актриса Наталия Тена ще предизвика интереса и на още едно фен общество – почитателите на сериала „Хари Потър“ за първи път ще получат шанса да се срещнат с част от любимите си актьори у нас. В магьосническите филми Тена бе Нимфадора Тонкс, появила се за пръв път в петия филм – „Орденът на феникса“. Актрисата се завръща в образа и за „Нечистокръвния принц“ и двете части на „Даровете на смъртта“, където персонажът ѝ загива в битка срещу Волдемор. Познат от поредицата филми за момчето магьосник е и ирландецът Девън Мъри (Шеймъс Финигън), който също идва в София. Актьорът е участвал във всичките филми „Хари Потър“. Финигън е съученик на Потър и известен със своята несръчност при прилагане на заклинанията. С голям интерес се очаква и гостуването на художниците, работили по създаването на комиксите на „Марвел“ и Ди Си – Скот Хана, Джим Калафиоре, Том Рейни. Идва и Уил Симпсън, един от екипа художници, създали изображенията на драконите, вълчищата и триоката врана в „Троновете“. Тройното престъпление на \"Игра на тронове\" Във фестивала ще участват и родни интернет звезди – собствен щанд в двата дни ще имат Стен Дамянов и неговият кисел заек Просто Спас, както и приятелят му Тони Патето. Ще присъства и Неда Малчева, позната със забавните си уеб рисунки, описващи ежедневието на една средностатистическа майка. Билетите вече са в продажба онлайн, както и на билетния център на НДК. Достъпът за деца до 7 години е безплатен, стига да имат придружител. Цените на билетите за децата от 8 до 12 години са с 50% отстъпка. Финалът на „Игра на тронове“: Не сме доволни, не искаме да свърши (БЕЗ СПОЙЛЕРИ) Тройното престъпление на \"Игра на тронове\"", "date": "2019.08.07", "title": "Двама от героите в \"Игра на тронове\" идват в София"}
{"url": "https://clubz.bg/86346-8chan_i_vryzkata_mu_s_buma_na_ubijstva_ot_omraza", "text": "Нападателят от Крайстчърч, Нова Зеландия, отговорен за убийството на 51 души, публикува тирада във възхвала на белия национализъм и линк към живото му предаване от стрелбата във фейсбук в сайта 8chan, скандално известен бастион в интернет на език на омразата и крайнодесни и фашизоидни настроения. Мъжът от стрелбата в синагогата в Поуей, Калифорния, който уби един човек и рани трима, публикува \"отворено писмо\" с расистки и антисемитски послания отново на 8chan. Стрелецът от съботното нападение в пълния с хора \"Уолмарт\" в Ел Пасо, Тексас, който отне живота на 22-ма души, се предполага, че също е публикувал на точно тази платформа, пише \"Гардиън\". 20 убити и 26 ранени при стрелба в Тексас, САЩ Ако връзката между 21-годишния нападател от събота и 8chan бъде потвърдена, а разследващите органи твърдят пред NBC, че има много доказателства, че те са свързани - тогава атаката в Ел Пасо ще бъде третото масово убийство в рамките на по-малко от шест месеца, което е било обявено предварително на платформата. В първия случай мишената са мюсюлманите, във втория - евреите, а в третия, както изглежда - латиноамериканците. 8chan  е уебсайт, който е като форум. Потребителите могат да създават свои съобщения и теми, които варират от аниме филмите до криптовалутите, политика и видео игри, могат да публикуват съобщения. Почти всеки участва анонимно и единственото правило е, че потребителите не трябва да публикуват съдържание, което е незаконно в САЩ, като детска порнография например. Но екстремизмът е централна част от същността на сайта от създаването му през 2013 г. от компютърния програмист и самообявил се последовател на евгениката Фредерик Бренан. По-късно Бренан се дистанцира от по-ранните си писания и убеждения и прекъсва връзки със сайта. Тръмп ядоса света след Шарлотсвил: И едните, и другите бяха много агресивни Сайтът е правен по модела на друга такава платформа - 4chan. Но там нейният създател има възможността да трие индивидиалните форуми, докато Бренан следва правилото на абсолютната свобода на словото. И когато през 2014 г.  4chan забранява женомразска кампания, известна като Gamergate, 8chan се възползва и набира популярност, когато тя се прехвърля там. 8chan остава рупор на езика на омразата и фанатизма като те често са скрити под тонове ироничен или кодиран език, а така истинските заплахи стават трудни за различаване от публикуването на обисновени тъпотии. Сайтът е свързан с голям брой инциденти, при които анонимни потребители подават фалшиви сигнали до спешния телефон и пробват да изпратят спецсилите на адреси-мишени. Той е приютил и конспиративната теория QAnon ( ), която тръгва от анонимен акаунт, известен като “Q4, който публикува \"прогнози\" точно в 8chan. През целия ден в събота потребители на 8chan обсъждат масовото убийство и заподозрения за него, като много от тях го назовават \"нашето момче\" и се възхищават на броя хора, които е убил. Екстремизмът на сайта, както и призивите там за насилие, водят до призиви той да бъде затворен - и то от различни правителства, той е за кратко брокиран от интернет провайдърите в Нова Зеландия и Австралия, след масовото убийство в Крайстчърч. В неделя Бренан обяви пред \"Ню Йорк таймс\", че сайтът трябва да бъде затворен с коментара: \"Той не дава нищо добро на света\". 8chan щеше да има трудности да оперира, ако не беше защитата, която получава от Cloudflare, компания от САЩ, която предоставя инфраструктурни интернет услуги на уебсайтове, като тук се включва и защитата от DDoS атаки. От Cloudflare отдавна застъпват позицията, че са неутрални при предоставяне на услугите си, а и че не хостват съдържание. Но през 2017 г. малко след крайнодесния поход за \"Единение на дясното\" в Шарлтосвил, Вирджиния ( ), главният изпълнител директор на компанията Матю Принс спря предоставянето на DDoS защита на екстремисткия неонацистки сайт, който сее омраза, проповядва геноцид за евреите и отрича Холокоста \"Дейли стормър\" (Daily Stormer). Сайтът е изхвърлен от отворения интернет и минава към т. нар. тъмна мрежа - части от интернет, до които не може да се стигне с нормален уеб браузър. След това на приливи и отливи се връща към обичайния интернет. По това време Принс дава израз на своите колебания относно решението си, като пише в имейл до подчинените си: Cloudflare е подложен на натиск заради защитата на 8chan и при масовото убийство в Крайстчърч. В телефонно интервю пред \"Гардиън\" в събота след нападението в Ел Пасо Принс отново потвърждава отначало, че Cloudflare не трябва да престава да предлага услуги на сайтове като 8chan  заради съдържанието им. Но само ден по-късно в неделя от Cloudflare преразгледаха позицията си и съобщиха, че ще прекратят услугите си за 8chan.  Само ден по-рано Принс твърди пред \"Гардиън\", че да не изхвърли 8chan е \"морално задължение на компанията му\" като реторично пита: \"Кое е по-голямото зло\". И добавя, че почти не се съмнява, че същото ще стане и с 8chan. Тръмп ядоса света след Шарлотсвил: И едните, и другите бяха много агресивни", "date": "2019.08.07", "title": "8chan и връзката му с бума на убийства от омраза"}
{"url": "https://clubz.bg/86366-uejn_runi_se_zavryshta_v_angliq_kato_igraesht_trenor", "text": "Уейн Руни финализира сделката по завръщането в родината си - от януари 2020 г. величието ще бъде играещ помощник треньор на втородивизионния \"Дарби Каунти\".  Дотогава ще е изтекъл договора на 33-годишния Руни с \"Ди Си Юнайтед\" в САЩ. Той замина за САЩ през юли миналата година и оттогава е вкарал 23 гола в 41 мача. На Острова Руни ще влезе в щаба на холандеца Филип Коку, който зае мястото на преминалия в \"Челси\" Франк Лампард. 33-годишният Уейн ще започне треньорската си кариера в \"Дарби\", който не успя да влезе във Висшата лига през миналия сезон. Сезонът в Чемпиъншип започна и \"Дарби\" победи с 2:1 \"Хъдърсфийлд\". Филип Коку приветства привличането на Руни и заяви, че разчита ветеранът да допринесе с Босът на \"овните\" Мел Морис добави, че Уейн преди всичко ще бъде футболист. Уейн Руни е поредният от \"златното поколение\" на Англия, който се насочва към треньорска кариера. Той тръгва по стъпките на бившите си съотборници в националния тим на Англия Стивън Джерард, Джон Тери, Франк Лампард, Сол Кембъл, Пол Скоулс...", "date": "2019.08.07", "title": "Уейн Руни се завръща в Англия като играещ треньор"}
{"url": "https://clubz.bg/86368-borisov_bylgariq_dava_vsichko_ot_sebe_si_za_da_specheli_folksvagen", "text": "България продължава да се бори за новия завод на \"Фолксваген\" и дава всичко от себе си, пише премиерът Бойко Борисов в писмено съобщение до немския в. \"Ханделсблат\", съобщи бТВ. АРД: \"Фолксваген\" е избрал Турция И подчертава, че ние имаме конкурентна данъчна система, удобни за бизнеса регулации, добри транспортни връзки, ниски разходи за труд и ще предложим и държавна помощ на немския концерн. България още имала шанс за завода на VW А инвестицията според него ще е от полза и за цяла Източна Европа. Плачем, че VW не идва, но активно гоним тези, които вече са тук От \"Фолксваген\" ще изберат локацията на новия си завод през септември, като вече имат списък с различни опции. България още имала шанс за завода на VW Плачем, че VW не идва, но активно гоним тези, които вече са тук", "date": "2019.08.07", "title": "Борисов: България дава всичко от себе си, за да спечели \"Фолксваген\""}
{"url": "https://clubz.bg/86365-arhiepiskop_trymp_e_jalyk_i_slab", "text": "Римокатолическият архиепископ на град Сан Антонио в щата Тексас Густаво Гарсия-Силер поиска в личния си акаунт в Туитър президентът Тръмп \"да спре расизма, като започне от самия себе си\", предаде Асошиейтед прес. \n\tВестник \"Сан Антонио експрес нюз\" съобщи, че архиепископът постнал туитовете късно в понеделник, но по-късно ги заличил. \n\tВисшият духовник нарекъл Тръмп жалък и слаб, обвинил го, че вече е предизвикал прекалено много поражения и е унищожил човешки живот. \"Спрете, спрете, спрете\", написал архиепископът. \n\tТуитовете били заличени вчера сутринта. По-късно той туитнал на английски и на испански език, че съжалява за написаното, което \"не се е отнасяло за проблемите, а за отделна личност\", посочва АП.", "date": "2019.08.07", "title": "Архиепископ: Тръмп е жалък и слаб"}
{"url": "https://clubz.bg/86347-yuanyt_novoto_oryjie_na_kitaj", "text": "В понеделник един долар  вече струваше 7,04 китайски юана – така за пръв път след 2008 година доларът достигна стойност над 7 юана. Миналата седмица, ден преди президентът на САЩ Доналд Тръмп да оповести новите мита, доларът струваше 6,88 юана. Тоест, само за броени дни китайската валута се обезцени с над 2%. На фона на 10-процентните мита, с които Тръмп смята да обложи китайските стоки, това изглежда малко. Въпреки това обаче обезценяването на юана може би е част от новата стратегия на Пекин. Курсът на китайската валута се определя не от търсенето и предлагането, а от Централната банка на страната, която го държи в строги граници. Експертите от доста време смятат, че горната граница е тъкмо 7 юана за долар. САЩ открай време обвиняват Китай, че умишлено поддържа нисък курс на валутата си, която всъщност се нарича „ремнинби\" (или „жемнинби\") и буквално означа „народна валута\". През 2016 година в предизборната си кампания тъкмо Доналд Тръмп многократно обвини Китай в нелоялна пазарна конкуренция. Ясно е, че колкото по-евтин е юанът, толкова по-конкурентоспособни са китайските стоки на международния пазар. Независимо от всички спорове около китайската валута, Китайската национална банка вече 11 години поддържа курс от максимум 7 юана за щатски долар. Сега обаче нещата явно се променят. „Според моето усещане, тази девалвация на юана е преднамерена\", казва и Джулиан Иванс-Причърд от Capital Economics в Сингапур. Той добавя, че Китай почти няма друг начин да отговори на заплахите. Страната би могла да започне продажби на американски държавни облигации или да въведе ограничения върху вноса на метали, но това не са особено ефикасни мерки, смята икономистът. „Валутата определено е най-силният инструмент\", обобщава той. Други експерти обаче не вярват, че Китай ще използва юана като оръжие в търговската война. Сълзотворен газ срещу протестиращите. Стачките и протестите в Хонконг може би са една от причините за девалвацията на юана Самият Доналд Тръмп смята всичко за ясно. Тази банка, Федералният резерв, едва миналата седмица намали водещата лихва – макар че за това нямаше никаква икономическа необходимост, казва Габриел Фелбермайр, президент на германския Институт за световно стопанство в Кил. САЩ: Китай са валутен манипулатор Всъщност, Тръмп настояваше за още по-сериозно намаляване на лихвата. Неговият въпрос към банката подсказва, че президентът иска да използва обезценяването на юана и да наложи още по-сериозно сваляне на лихвата в САЩ. Защото ниската лихва отслабва долара и прави американските стоки по-конкурентоспособни в чужбина. Чудно ли е тогава, че мнозина вече се опасяват от нова валутна война? А някакво споразумение в търговския спор между САЩ и Китай става все по-малко вероятно. На подобна позиция е и Роб Карнел, според когото никой не е очаквал, че Тръмп ще оповести нови мита непосредствено след края на търговските преговори миналата седмица. Карнел смята, че за Китай това поражда редица въпроси: „Те сигурно се питат дали техните партньори в преговорите изобщо имат думата. Китай, разбира се, не желае да прави отстъпки в преговорите, а после за награда да получава нови мита. Та това си е двойна загуба\", обобщава Карнел.", "date": "2019.08.07", "title": "Юанът - новото оръжие на Китай?"}
{"url": "https://clubz.bg/86367-manolova_opitvat_se_da_me_splashat_za_da_ne_se_kandidatiram_za_kmet_na_sofiq", "text": "От опити за сплашване, дискредитиране и блокиране на работата й като омбудсман се оплака общественият защитник Мая Манолова. И допълни, че явно \"някой много се притеснява\" да не се кандидатира за поста. Мая Манолова: Само за председател на футболния съюз не са ме канили И днес тя не даде еднозначен отговор дали ще се кандидатира за градоначалник на столицата за местния вот през този октомври. За разлика от всеки друг път, когато бе питана за това обаче, не отби въпроса, а нападна властта. С което водещият допусна, че тя все пак има намерение да се бори за поста на Йорданка Фандъкова. В сблъсък Фандъкова-Манолова победата щяла да е за кметицата Не посочи какви \"пропагандни\" и дискредитиращи материали срещу нея циркулират в общественото пространство. Отказа да коментира заявената от шоумена Слави Трифонов бъдеща партия в контекста на това, че името й се спряга и за кандидат на Трифонов. Спряга се и за кандидат на БСП. Различни представители на партията неколкократно заявиха, че Манолова, която е и бивш депутат от левицата, е най-подходящият кандидат за София. Към момента и ГЕРБ не е обявила обсъждани имена, но все пак се смята, че Фандъкова ще бъде номинирана за нов мандат. \"Демократична България\" пък си е дала срок до 15 август, за да обяви своята номинация. Към момента се спряга бившият председател на Софийския районен съд Методи Лалов като евентуален кандидат, още повече че самият Лалов изрази готовност да участва в битката за поста. Засега от ДБ обаче отричат той да е кандидатът им. В сблъсък Фандъкова-Манолова победата щяла да е за кметицата", "date": "2019.08.07", "title": "Манолова: Опитват се да ме сплашат, за да не се кандидатирам за кмет на София"}
{"url": "https://clubz.bg/86371-i_sybirachite_na_tryufeli_izlizat_na_protest", "text": "Социално напрежение обзе и събирачите на трюфели, които излизат на протест в Добрич. Новината съобщава бТВ. Как чумата по свинете се озова в България Причината е  и наложената забрана за събиране на билки, трюфели и горски плодове в горите. Те настояват забраната да бъде отменена, защото по думите им дивите прасета в момента не били в горите, а в зърнените култури. От вчера на територията на цялата страна има над 400 капана за диви прасета, за да се намали популацията им, напомня медията. В събота пък започва ловният сезон за птици. От близо 3000 ловни дружинки над 100 няма да имат право да ловуват. ДПС иска спецчасти срещу дивите прасета заради чумата Междувременно шести ден продължава безсрочният протест до сливенското село Крушаре. Протестиращите искат отмяна на заповедта за доброволно умъртвяване на домашни прасета и  . Вчера областният управител на Сливен Чавдар Божурски постави ултиматум на протестиращите да свалят блокадата, но те отказаха. Хората обаче са непреклонни въпреки ултиматума и ще продължат с протеста, докато не бъдат изпълнени техните искания, допълва бТВ. Протестиращите отправиха питане към земеделския министър Десислава Танева докога Дамян Илиев ще заема поста си в БАБХ. Според тях той е един от хората, които трябва да понесат отговорност за случилото се с чумата по прасетата, но управляващите го пазят, защото вероятно им е важен. Някои протестиращи заявиха, че са искали прасетата им да бъдат регистрирани, но никой не е откликнал, затова сега искат узаконяване на личните им стопанства, за да не бъдат в законова дупка. Ветеринарен лекар сред протестиращите заяви, че през 2004 г. е имало случай на чума по свинете в Кермен и са се справили, без да се налага да евтаназират здравите животни. ДПС иска спецчасти срещу дивите прасета заради чумата", "date": "2019.08.07", "title": "И събирачите на трюфели излизат на протест"}
