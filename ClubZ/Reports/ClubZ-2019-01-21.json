{"url": "http://clubz.bg/78529-na_vecherno_zasedanie_paketyt_makron_pak_ne_mina_v_transportnata_komisiq", "text": "Координаторите на парламентарните групи в Комисиято по транспорт и туризъм в Европарламента не се разбраха на вечерно заседание днес за промените в пакета „Мобилност 1“, засягащ шофьорите и превозвачите, научи Клуб Z. Това означава, че пакетът, известен още като „Макрон“, няма да влезе в пленарна зала в Страсбург през февруари. Очаква се той да бъде отново обсъден в транспортната комисия към края на този месец. Комисията по транспорт в Брюксел подкрепи \"най-лошия вариант\" за шофьорите ни \"Боят настана\" звучи в Брюксел заради плана \"Макрон\" (СНИМКИ+ВИДЕО) Членовете на комисията не се трогнаха от съпътстващите гласуването протести край Европарламента на шофьори от България, Румъния, Ункария, Полша, Испания и Португалия. Пакетът обаче се състои от три предложения. Другите две бяха отхвърлени на 10 януари, което също не позволява пакетът да влезе в пленарна зала. \"Боят настана\" звучи в Брюксел заради плана \"Макрон\" (СНИМКИ+ВИДЕО)", "date": "2019.01.21", "title": "На вечерно заседание: пакетът \"Макрон\" пак не мина в транспортната комисия"}
{"url": "http://clubz.bg/78510-a_onezi_greshki_g_n_borisov", "text": "Първи по рейтинг, но износени от власт. Така влиза ГЕРБ в двете кампании за изборите през 2019 година. Или по-скоро в една целогодишна кампания, защото за ГЕРБ лято няма да има. Както разпореди Цветан Цветанов на Националната предизборна среща на ГЕРБ, от 1 юни започва здрава работа за местния вот след евроизборите в края на май. “Задавам си за мен въпроса - защо сме първа политическа сила, защо обаче и нашата подкрепа намалява. Да, износваме се. Но от първото правителство (на ГЕРБ - бел.ред.) сме само аз и Томислав Дончев, никой друг”, заяви премиерът и лидер на ГЕРБ Бойко Борисов в речта си по време на срещата в НДК. Реч, в която не обеща реформи (че кой прави такива неща в година на избори?). Не обеща и нищо “дясно”, което всъщност не е и необходимо - достатъчно е, че “истинската дясна партия се казва ГЕРБ”, по думите на Борисов. Принадлежността към европейското политическо семейство на десните - Европейската народна партия, се брои за родов белег. Макар делата на ГЕРБ в трите мандата отчасти да се разминават с принципите за икономическа свобода, минимална държавна намеса, свободна конкуренция при ясни и еднакви за всички правила. Борисов: БСП, тези провалени политици, ни гонят и ни доближават Начертаната сега линия гласи: „хората искат справедливост, ще им я дадем”. Все някак износването трябва да се преодолее, дори ако трябва да се къса живо месо от партийното тяло. Но това в ГЕРБ вече си го знаят - Борисов не се колебае да се отърве от всеки, замесен в публичен скандал. Е, не чак от всеки - Делян Добрев например остана в парламента, въпреки обвиненията за кадруване в община Хасково и за бизнес интереси в санирането. Непоклатим е и министърът на финансите Владислав Горанов, проверяван от КПКОНПИ за конфликт на интереси заради луксозния апартамент, в който живее безвъзмездно. Междувременно се оказа, че и бившият министър на регионалното развитие Николай Нанков обитава жилище по подобна схема. За сметка на това депутатът от ГЕРБ Живко Мартинов се сбогува с мястото си заради ония 4 тона суджук, за които изнудвал търговец от Добрич с името на Борисов на уста. Тази година и други ще се разделят с властта, осигурена им от управляващата партия - някои кметове, те си знаят, именно така са разчели следните думи на Борисов: \"Ако не ви светне червената лампичка, аз ще ви светна синята”. Няма да мине без “кръвопускане”. Този път рязането на ленти, пеещите фонтани, пътните отсечки и обновените площади няма да са фокус в предизборната кампания на ГЕРБ, а само фон. Защото това вече сме го виждали. В третия мандат на едно почти десетгодишно управление на ГЕРБ всичко започва да натежава - калпав ремонт на улица, кичозна настилка на площад, скъпо саниране с дефекти... Ако в първия мандат още нямаше редовни печеливши в конкурсите за обществени поръчки, в третия фаворитите вече са известни. Ако в първия мандат лобистките законопроекти бяха стопирани (Синята коалиция не беше като днешната опозиция), в третия те вече са практика. Ако в първия мандат механизмите на сцепление между управляващи и прокуратура още не бяха сработили, във втория и третия вече е налице хармонична симбиоза. Изобщо любовта между ГЕРБ и електората стана като в онзи виц, в който жената, хваната с любовника си, казала на измамения съпруг: “Скъпи, ти не ме обичаш вече - вярваш на очите си, а не на това, което ти казвам”. Затова тази година “казването” ще е в повече, а премиерът вече сръчка съпартийците си - да бъдат гласовити винаги, когато някой, било депутат от БСП или Първа дама, ги засегне на постижения. Което означава, че ни очаква потоп от надвикване и патетика, който ще се лее в медиите от сутрин до вечер. А предвид парцелирането им, знаем чия дума ще е последна. В речта си в НДК Борисов не пропусна да се обърне към “малкия човек”: “Всяка душа, всеки човек трябва да чуваме. Ако има грешка - да се поправя на мига”. Или както казваше навремето Тодор Живков, един от кумирите на Борисов: „Това е политиката - да се слееш с народа\". А има толкова много грешки за поправяне - една \"дупка” във Варна, за която държавата плати 43 милиона лева, ликвидирането на “Булгартабак холдинг” със съучастието на властта, осигуряването на милиони чрез схемата “студен резерв” за Ковачки и Доган. Точно тези грешки обаче ГЕРБ няма да се осмели да поправи.", "date": "2019.01.21", "title": "А онези грешки, г-н Борисов?"}
{"url": "http://clubz.bg/78418-shufa_znae_vsichko_za_germancite", "text": "Най-общо казано – в „ШУФА” (\"Schutzgemeinschaft für allgemeine Kreditsicherung”), във Висбаден, се съхранява информацията за платежоспособността и кредитната история на физически лица и фирми. А удостоверенията, издавани от частния холдинг, са задължително необходими както при наемането на ново жилище, така и за реализацията на намеренията за нови бизнес-проекти. Да го сравним със свидетелството за съдимост, но във финансовата сфера – или си чист, или не си. Но не е само това – може да си чист като сълза, а въпреки това „ШУФА” да не ти даде добра оценка, ако по показателите възраст или пол представляваш определен източник на рискове. Холдингът извършва на базата на данните, с които разполага, т.нар. scoring – един вид атестат съгласно определена секретна формула. И колкото е по-нисък, толкова по-голяма е вероятността дадените кредити, например, да не бъдат обслужени коректно. Атестатът се получава напълно безплатно онлайн от физическите лица, след което може да се предостави на тези, които им го изискват. ”ШУФА” трябва и да печели, във връзка с което издава и атестати срещу заплащане – например на фирми, замислили бъдещи делови връзки.Във Висбаден се съхранява информация за почти 70 милиона души и над пет милиона фирми, въз основа на която се правят прогнозите за тяхното бъдещо поведение като платци - коректни или не. Именно тези сведения са от възлово значение за решенията, които взимат банки, мобилни оператори, фирми, търгуващи онлайн и предлагащи стоки на изплащане, или наемодатели, когато преценяват дали да сключат даден договор или не. Перфектни ли са от „ШУФА”? Както се твърди – неведнъж се е случвало данните да са грешни или непълни, но как точно функционира оценяването, извършвано от холдинга, е дълбока фирмена тайна. В опит да подръпнат завесата над цялата работа, две организации за защита на потребителските права в Германия реализират проект, в рамките на който 2 800 доброволци поискват справките за себе си и ги предоставят за ползване. Не се твърди, че резултатите от проучването са представителни, но все пак дават възможност за някои изводи: като например, че по-младите мъже биват възприемани като по-рискови от по-възрастните, или пък – че някои потребители са определени като източник на риск, макар досегашната им биография на платци да е напълно изрядна. Неслучайно „ШУФА” бива наричана „черна кутия”, същевременно я класифицират като „най-важния и влиятелен източник на данни” за германците, макар да не е монополист – във Федералната република съществуват и други сходни организации. Данните за „ШУФА” се събират отвсякъде – като се започне оттам дали дадено лице си плаща сметките редовно, мине се през информацията за това случвало ли се е да надхвърля кредитния си лимит и се стигне до броя на сключените от него договори за ползване на мобилни телефони. Банки, кредитодатели, мобилни оператори и т.н. предоставят сведенията, с които разполагат, на „ШУФА” и тя формира рейтинга на съответната персона: ако сметките в банки или пък договорите за ползване на мобилни телефони, например, са твърде много, това може да се отрази негативно, макар разходите за обслужването им да са били плащани редовно. Нерядко възниква въпросът – с какво право различните банки или мобилни оператори събират данните и ги предават на „ШУФА”? Но в това няма нищо нередно – по правило обстоятелството, че данните могат да бъдат предоставени на холдинга, присъства в подписваните договори със съответния доставчик на пари или мобилни услуги, макар и с възможно най-дребни буквички в самия край на документите.", "date": "2019.01.21", "title": "ШУФА знае всичко за германците"}
{"url": "http://clubz.bg/78528-ek_prodajbata_na_bylgarski_pasporti_nosi_risk_ot_prane_na_pari", "text": "Еврокомисията вижда увеличен риск от пране на пари заради схемите за продажби на паспорти в България, Кипър и Малта. Това става ясно от съобщение на Ройтерс. Евросоциалисти искат разследване на продажбата на български паспорти В доклад, който ще бъде публикуван на 23 януари, Комисията ще предупреди, че схемите в някои страни от ЕС, позволяващи на богати бизнесмени да купуват гражданство или жителство, могат да засилят риска от прането на пари, корупция и укриване на данъци. България, Кипър и Малта са единствените членки на ЕС, в които действат правителствени схеми за продажба на гражданство. Според доклада и в трите страни има пропуски в проверката на произхода на богатството на закупилите гражданство, които биха позволили лесното му идентифициране. 20 страни членки на ЕС продават разрешения за пребиваване, се казва още в доклада.", "date": "2019.01.21", "title": "ЕК: Продажбата на български паспорти носи риск от пране на пари"}
{"url": "http://clubz.bg/78513-taka_li_shte_izglejda_noviqt_lenovo_razr", "text": "В ранните години на мобилните телефони - т.е. през 2004 г. - един модел на тогавашният гигант Motorola стана известен по целия свят с уникалния си дизайн. Става дума за запомнящия се RAZR. Първоначално рекламиран като луксозен моден аксесоар, цената му бързо спадна и тънкият, елегантен и удобен прото-смартфон тип \"мида\" продаде над 200 млн. бройки от първите си три модела. След това обаче звездата на Motorola залезе, компанията бе продадена първо на Google, а след това - на китайците от Lenovo. Които наскоро пък бяха разкрити, че готвят нов RAZR - смартфон със сгъваем дисплей. Очаква се още следващия месец. Разбира се, всички \"стари кучета\" в технологичните среди се размърдаха и разровиха, което доведе до разкриването на този патент от сайта 91 Mobiles. Патентът е подаден на 17 декември 2018 г и приликите на илюстрациите с класическия RAZR са видни. Смартфонът обаче видно следва и съвременния тренд цялата лицева част да бъде екран, което налага употребата и на сгъваеми дисплеи. Прототип на такъв смартфон бе представен преди седмици на CES 2019 в Лас Вегас, а топ-производителят на пазара Samsung обещава свой модел за солидните 1700 долара. По всяка вероятност новият RAZR също ще е сред най-скъпите смартфони на пазара.  А успехът на сгъваемите дисплеи може да върне класически модели като този на Motorola.", "date": "2019.01.21", "title": "Така ли ще изглежда новият (Lenovo) RAZR?"}
{"url": "http://clubz.bg/78525-vlastta_vyv_venecuela_potushi_bunt_v_nacionalnata_gvardiq_snimki", "text": "Правителството на Венецуела съобщи в понеделник, че е потушило бунт в поделение на Националната гвардия в беден квартал на няколко километра от президентския дворец, предаде Асошиейтед прес. Полицията разпръсна със сълзотворен газ протести в същия квартал, които последваха бунта. Въоръжените сили излязоха с комюнике, че са заловили участниците в това, което определиха като “предателски” действия, мотивирани от “тъмни интереси, свързани с крайната десница”. Мадуро обвини Колумбия, крайнодесни, че се опитали да го убият (ВИДЕО) Според съобщението около 8 часа и 50 минути българско време малка група гвардейци пленили капитан - началник на полицейски участък в западен Каракас (столицата на страната) и после се придвижили през града с два военни камиона до бедния квартал Петаре, където откраднали оръжия от друг полицейски пост. Te срещнали съпротива и били заловени часове по-късно в пункт на Националната гвардия на 3 километра от президентския дворец “Мирафлорес”. Въоръжените сили съобщиха, че са си върнали всички оръжия и че разбунтувалите се военни са заловени. „Преврат във Венецуела? Да. Извърши го Николас Мадуро“ Няколко часа по-рано група от тежко въоръжени гвардейци публикува поредица от видео-клипове в социалните медии с посланието, че не признава правителството на президента Николас Мадуро, което е под нарастващ вътрешен и международен натиск, започвайки втория си мандат, който контролираният от опозицията  Конгрес (парламент) и много държави смятат за нелегитимен. В един от тези клипове, мъж, представил се като младши сержант Фигероа, се обръща към \"народа на Венецуела\" и го призовава да излезе по улиците и да подкрепи бунта. В съседния квартал Котиса е била видяна малка група граждани да удрят тенджери и тигани, да палят отпадъци и да хвърлят камъни по силите на реда, разположени до поста на Националната гвардия. Мадуро: Платиха 50 милиона долара за убийството ми Хуан Гуайдо, председател на Конгреса, каза, че инцидентът е знак за растящо недоволство сред въоръжените сили. Мадуро е под нарастващ натиска да отстъпи властта, след като вторият му шестгодишен мандат започна на 10 януари. САЩ и десетки чуждестрани правителства го смятат за нелегитимен, отчасти защото забрани на няколко водещи опоненти да се кандидатират срещу него. Докато недоволството сред населението расте заради недостига на храни, лекарства и хиперинфлацията, се предполага, че върховното военно командване е вярно на Мадуро. В миналото войската лесно е потушавала малки бунтове. Министърът на отбраната Владимир Падрино Лопес написа в Туитър, че отговорните за инцидента ще бъдат наказани с цялата строгост на закона.   „Преврат във Венецуела? Да. Извърши го Николас Мадуро“ Мадуро: Платиха 50 милиона долара за убийството ми", "date": "2019.01.21", "title": "Властта във Венецуела потуши бунт в Националната гвардия (СНИМКИ)"}
{"url": "http://clubz.bg/78523-istinski_detektiv_ili_jertva", "text": "7 ноември 1980 г., унило градче в областта Озарк, Арканзас. В ранния облачен следобед 12-годишният Уил и 10-годишната му сестра Джули излизат да покарат велосипедите си. И повече никой не вижда децата на автомонтьора Том Пърсел. Освен трима младежи, потеглили след тях в стар фолксваген костенурка… Така започва новият трети сезон на очаквания с голям интерес сериал на НВО „Истински детектив“. Сценарист на всичките осем епизода   е създателят на сериала и шоурънър на сезона Ник Пицолато. Той очевидно се е вслушал в критиките към втория сезон. И сега се завръща към мрачния тон, зловещата атмосфера с намеци за сексуално насилие, тайнствени култове и двама изтерзани от жестокостта на живота детективи. Само че мрачният мистицизъм на южняшката готика е заменен със суровата безнадежност на Северозапада – расизъм, нетърпимост, безработица, бедност. С разследването на изчезването на децата ще се заемат амбициозният черен детектив Уейн Хейс   и неговият по-непретенциозен колега Роланд Уест  . Те ще разпитат момчетата от фолксвагена, заинтригувани от черната тениска с надпис „Блек Сабат“ на един от тях – през 1980 г. в тази част на Америка това се смята за сатанински символ. Включен е и още един елемент от първия сезон: действието се развива в три времеви периода. Разследването от 1980-а стига до задънена улица, но 10 години по-късно, след откриването на допълнителни улики, делото е възобновено. Точно като детектив Коул   от първия сезон, през 90-те детектив Хейс ще стои пред маса с включен магнетофон и двама досадни агенти, които търсят несъответствия в показанията му. Той няма проблеми с паметта, но човешката памет има естествената склонност да измества травматичните моменти. А след още 15 години любопитни кинодокументалисти ще се заровят в мистериозното престъпление от миналото и ще помолят вече побелелия Хейс за интервю. Той с нетърпение ще използва тази възможност: тогава наистина е започнал бавно губи паметта си и за него това интервю е антидот на приближаващата деменция… Областта Озарк, където се развива действието, тук представена в по-сурова светлина, отколкото в едноименния и също много добър сериал „Озарк“. Детектив Уест е центърът на сериала, около когото се върти всичко и трябва да признаем, че изборът на носителя на „Оскар“ за изпълнението си в „Лунна светлина“ е чудесно попадение. До 71-ата церемония по раздаването на наградите „Еми“ остават цели 8 месеца, но редакторите на най-големият интернет сайт за филми IMDb споделят своите силни убеждения, той ще спечели всичко, за което може да бъде номиниран. Толкова добър е той в новия сезон на „Истинския детектив“. Машерхала Али   изгражда забележителен образ – в негово изпълнение детектив Хейс е едновременно жесток и уязвим, ловец и жертва, преследвач и преследван, но безкрайно човечен. Както отбелязват редакторите на IMDb,  . Излъчването по HBO на третия сезон на „Истински детектив“ започна на 14 януари, останалите епизоди ще излизат всеки понеделник от 21 ч.", "date": "2019.01.21", "title": "Истински детектив или жертва?"}
{"url": "http://clubz.bg/78527-brekzit_nqma_da_se_otlaga_shte_se_tyrsi_rezerven_variant", "text": "Британският премиер Тереза Мей заяви днес, че ще опита да намери изход от задънената улица със сделката за Брекзит, като поиска още отстъпки от Европейския съюз за резервен план за избягване на твърда граница в Ирландия, предаде Ройтерс, цитирана от БТА. Тя отхвърли призивите за отлагане на излизането от ЕС и каза, че нейният план Б е да бъдат внесени промени в спорната мярка за границата между Северна Ирландия и Република Ирландия, след което обновеният вариант на сделката за Брекзит да бъде одобрен от парламента, предаде Асошиейтед прес. Мей каза, че планира да обсъди въпроса тази седмица с депутатите, преди да представи \"заключенията от тези разговори на ЕС\". \"Дейли Експрес\": Провал на \"Брекзит\" отприщва политическо цунами Остават само малко над два месеца до датата 29 март, на която Обединеното кралство трябва да напусне Европейския съюз, а все още в Лондон няма консенсус кога или дори дали страната ще напусне блока на 28-те. След като договореното между британското правителство и ЕС споразумение за Брекзит бе отхвърлено от 432 депутати миналата седмица, Мей търси начин да осигури сделка, която ще бъде приета в парламента. Мей каза, че не може да изключи варианта за твърд Брекзит, тъй като все още няма алтернатива, а ЕС надали ще се съгласи да удължи срока на действие на Член 50, без да има одобрен от парламента план. По думите й единственият вариант да се избегне твърд Брекзит, ако парламентът не може да одобри споразумение, е отмяната на Член 50. Мей обаче добави, че това би било неизпълнение на волята на народа, изразена на референдума. Къде е днес човекът, който забърка кашата с \"Брекзит\" Според нея евентуален втори референдум ще подкопае доверието в демокрацията. Мей обеща да бъде \"по-гъвкава\" с депутатите в опитите да се постигне споразумение по промени в предпазния механизъм за северноирландската граница, която гарантира, че няма да има връщане на твърдата граница между британската провинция и Ирландия. Къде е днес човекът, който забърка кашата с \"Брекзит\"", "date": "2019.01.21", "title": "Брекзит няма да се отлага, ще се търси резервен вариант "}
{"url": "http://clubz.bg/78526-dve_jeni_pochinaha_ot_uslojneniq_sled_pnevmoniq", "text": "Две жени са починали в Пловдив от усложнения след прекарани пневмонии. Те са били с тежки придружаващи заболявания, съобщава бТВ. Според главния здравен инспектор доктор Ангел Кунчев, макар че не са правени тестове, има съмнение, че са прекарали грип. От здравната инспекция в Пловдив бяха категорични, че причината за фаталния край не е грипен вирус. Грипната вълна се разраства – 10 са вече областите, в които болестта е в своя пик.   Те се присъединяват към областите  . Утре предстои да бъде обявена епидемия и в Софийска област.  Грипна ваканция в над 460 училища и детски градини От утре и учениците в Пловдив са в грипна ваканция. Тя ще продължи до петък. През кабинетите на личните лекари в областта преминават средно по сто души на ден. Основните оплаквания са за висока температура и кашлица.", "date": "2019.01.21", "title": "Две жени починаха от усложнения след пневмония"}
{"url": "http://clubz.bg/78516-sydqt_rusnak_za_vyzkresenieto_na_djon_snou", "text": "Районният съд в Барнаул, Русия, прекрати наказателно дело срещу 20-годишния студент Данил Маркин, обвинен в екстремизъм за публикуване на мемове на религиозни теми в интернет, предаде „Интерфакс“, като се позова на съдебната пресслужба. Съдът уточни, че делото е прекратено поради липса на престъпление и частична декриминализация на антиекстремисткия член 282 от Наказателния кодекс. На страницата си в руската социална мрежа „ВКонтакте“ Маркин написа, че според резултатите от експертизите в неговите публикации, няма омраза към вярващите, както е посочила прокуратурата. Той отбелязва, че не се гласи да търси компенсация: Наказателното дело срещу студента е възбудено през лятото на 2017 г. по чл. 282, ал. 1 („Подбуждане към омраза, както и унижение на достойнството на група хора въз основа на пол, раса, националност, език, произход или религия“), като за основание са послужили записи и няколко десетки снимки, запазени на страницата му в социалната мрежа. На една от тях героят от сериала „Игра на тронове“ Джон Сняг, който по сюжет умира, а после оживява, е бил изобразен с ореол над главата. Илюстрацията била съпроводена с надпис „Джон Сноу воскресе! Воистину воскресе!“. На 10 януари тази година стана известно, че е прекратено и делото срещу студентката Мария Мотузная, също от Барнаул, която бе една от първите жертви на новия закон за екстремизъм чрез мемове – след което тя напусна Русия, за да се спаси от наказателно преследване. Прекратяването на наказателни дела за постване и споделяне на мемове започна, след като президентът Владимир Путин подписа закона за изменение на чл. 282 от Наказателния кодекс. Според документа гражданите не трябва да носят наказателна отговорност за злонамерени изображения и изявления, освен ако не представляват сериозна заплаха за основите на конституционната система и сигурността на държавата.", "date": "2019.01.21", "title": "Съдят руснак за възкресението на Джон Сноу"}
{"url": "http://clubz.bg/78512-levski_nova_godina_nov_sobstvenik_no_koj_e_toj", "text": "На 6 март ще бъде официализиран един факт, който знаем, че ще се случи още от миналата година - \"Левски\" ще има нов собственик. На тази дата има общо събрание, на което ще бъдат прехвърлени акциите на клуба. Спас Русев, финият човек от Лондон, както го определи бившият конституционен съдия Георги Марков, вече е история на \"Герена\".  Дори днес при заминаването си за Кипър на лагера на отбора, заедно с новия треньор Георги Дерменджиев, вече встъпилият в длъжност изпълнителен директор Павел Колев обяви пред журналисти на летище \"София\", че \"Левски\" вече има нови босове. Кои са те? Ще узнаем на 6 март, рече той.  Самата \"сценка\" с бившия вече кадър на БФС издаде, че не Спас Русев е човекът, който кара \"синия\" влак. По-миналия петък Колев обяви, че е отказал на любимия си клуб, тъй като не се е разбрал с Русев по принципни въпроси. Точно седмица по-късно бившият журналист и пресаташе направи \"трансфера\". Павел Колев все пак започва работа в \"Левски\" И все пак - кой е човекът, или хората, убедили Павел Колев да размисли? През 2018-а се прокраднаха спекулации, че това е Васил Божков, един от най-богатите и успели български бизнесмени, бивш управник на ЦСКА - в последния силен период на \"червените\". И логиката с днешна дата сочи, че това е именно Божков. Защо Павел Колев отказа на \"Левски\" Букмейкърската компания Efbet, която е свързана него, наскоро стана спонсор на фланелките на \"Левски\". На \"Герена\" предстои да влезе още една голяма българска фирма, в която се твърди, че предприемачът участва - \"Националната лотария\". Те ще платят до края на февруари онези 2 милиона лева необезпечени дългове на \"Левски\", заради които УЕФА заплаши клуба с изваждане от евротурнирите. Трябва да бъдат погасени (или разсрочени) до 28 февруари. Това са най-спешните харчове. Едно нещо най-вероятно няма да се случи на 6 март - Васил Божков няма да се афишира официално като собственик. Това ще са негови партньори - нещо, което се знаеше още от есента на 2018-а.  Според \"Спортал\" и други медии под прожекторите ще застанат братята Димитър и Милен Ганеви, които са собственици на бизнеса със завладелите огромна част от българския народ талони на лотарията. Името на Димитър Ганев засили като лавина закачка от средите на ЦСКА-София. Според \"червени\" фенове този човек е виден фен на клуба. На 3 май миналата година, в разгара на кампанията за 70-годишнината на ЦСКА, сайтът на отбора на Гриша Ганчев излезе с официално съобщение, на което Ганев позира с червена фланелка и с Димитър Пенев. Той закупил ВИП билети за събитието на националния стадион, така от \"Българска армия\" му направили жест, поднесен лично от Чичо Митко. Към момента Димитър Ганев и неговият брат не казват нищо. Нито пък \"Националната лотария\". Ако гледате телевизия, нали знаете кой е нейно лице? Христо Стоичков. Не просто митична фигура от историята на ЦСКА, а и един от тримата собственици на ЦСКА-София. Божков също не е казал и дума, той поначало не обича медийния шум. Двамата с Павел Колев са имали дълъг разговор през миналата седмица. Един любопитен факт - Васил Божков вече беше част от \"Левски\" - в средата на 90-те години, когато е помагал финансово на клуба под ръководството на Томас Лафчис. През 1995 г. обаче бившият вратар отстрани от управителния съвет Божков и Кеворк Кеворкян, тъй като подозирал, че искат да го изместят. През есента на 1999 г. Васил Божков взе властта в ЦСКА от Любослав Пенев, успял да бутне малко по-рано същата година Илия Павлов. Бизнесменът бе спряган за завръщане при \"червените\" покрай драмата с фалита на ПФК ЦСКА АД. А след това и за алтернативния ЦСКА 1948 - Еfbet е спонсор и на този клуб. Както и \"Еврофутбол\", партньорството с този букмейкър е за 3 години и бе обявено на 3 септември 2018 г. Георги Дерменджиев е новият треньор на \"Левски\" Но да се върнем на \"Левски\", в който вече се случват интересни събития. Павел Колев взема важни решения, разделя се със Славиша Стоянович, отборът има нов треньор - изкаралият години в \"Литекс\" и \"Лудогорец\" Георги Дерменджиев. Тепърва ще се случват още много неща в администрацията, структурата, посоката и стратегията на клуба... Както казва Камата в рекламните клипове на \"Националната лотария\" - Are you ready? Защо Павел Колев отказа на \"Левски\" Георги Дерменджиев е новият треньор на \"Левски\"", "date": "2019.01.21", "title": "\"Левски\" - нова година, нов собственик. Но кой е той?"}
{"url": "http://clubz.bg/78522-deloto_ivancheva_trygnaha_li_vi_obektite_sled_kato_ni_natopihte", "text": "Как са потръгнали обектите на предприемача Александър Валкин, след като Десислава Иванчева, Биляна Петрова и Петко Дюлгеров се озоваха в ареста? С кои мистериозни лица той е разговарял преди прокуратурата да залови тримата с белязани пари? Искан ли му е подкуп и в натура - процент от бъдещото му строителство в апартаменти? Защо Ваклин е бил кандидат-депутат на предишни избори? На тези и много други въпроси трябваше да отговаря днес предприемачът Ваклин, който подаде сигнала за подкуп в районното кметство в \"Младост\". Всъщност специализираният съд допусна втори разпит на свидетеля, за да се уточнят две основни неща от СРС-ата - защо на едно място се чуват \"15 000 лева\" и \"специализирана прокуратура\" и какво е имал предвид Ваклин, когато - явно вбесен - разказва на Петко Дюлгеров, че за тези пари ще издигне кмет на София или ще направи така, че да се промени законът - районните кметове да станат назначаеми, а не избираеми. Делото \"Иванчева\": За тия пари ще издигна столичен кмет, ще променя закона На първото днес Ваклин каза, че не си спомня за какви   става въпрос в СРС-тата. На второто обаче бе по-разговорлив - заяви в съдебната зала, че е имал предвид, че за тези пари   може  , която да наклони общественото мнение в посока - районните кметове да не са избираеми. Обясни, че никога не е имал предвид да плаща за издигане на кмет и пр. На подвърпосите - има ли политически амбиции, той заяви, че е зает човек и на днешна дата и през ум не му минавало да се занимава с политика. Днес Ваклин заяви пред съда и че преди да започне да записва срещите си с Петко Дюлгеров му е било казано, че може да се мисли и за рушвет \"в натура\" - между 3 и 5% от общата разгърната площ, или 20 евро на квадрат. Предприемачът уточни, че се говорели за 600 квадрата апартаменти. Накрая му било сведено, че вече е само на твърдата тарифа - 20 евро. На което той спорил, че такава цена \"не е сериозна\". Иванчева: Това е мръсна циркаджийска история, прокуратурата намества данните По повод въпроса с явния подтекст дали са у потръгнали нещата, след като е натопил тримата, първо съдията не го допусна, защото няма отношение към днешния разпит. После все пак се съгласи Ваклин да отговори. От обясненията му стана ясно, че първият строеж от 12 500 квадрата, заради който тройката се запознава и почва \"преговорите, към днешна дата вече е получил т. нар. съобщаване от районната администрация (именно това, което Иванчева е бавела 10 месеца) и има разрешително за строж.  Вторият проект - около 40 000 кв. м - е във фаза   и също е получил прословутото   от кметство \"Младост\".  Има и трети проект, за 8000 кв. м, за който Ваклин не е предприемал още стъпки. 10 тома СРС срещу кметицата на \"Младост\" На това адвокатката на Биляна Петрова Ирен Савова отвърна с усмивка: Биляна Петрова на няколко пъти ядосва съдия Иво Хинов, като например започваше въпросите си към Ваклин с: \"В публичното простраство се говори, че...\", на което той й спря въпроса. На всеки подобен случай тя твърдеше, че пита, а накрая щяло да се разбере в - заключителните й пледоарии някой ден, какво отношение има това към делото. Бившата зам.кметица питаше още: сега, като има разрешително за строеж, поел ли е Ваклин ангажимент към общината да построи за своя сметка улиците до обекта си. Отговор: \"да, две улици по 60 м\". Колко пари ще му струва това - неприет въпрос от съдията, защото няма отношение. Отговор все пак от Ваклин: \"не знам колко ще ми струва\"... Имал възлагателно писмо от общината за това. Какви дялови участия е имал в различните фирми в момента, в който дава рушвета. Без отговор от Ваклин - това е публична информация, да идат, да си проверят. Какви лични възприятия и очаквания е имал, когато се е срещнал с тях двете в сградата на общинската администрация (единствената им среща). Спрян въпрос от съдия Иво Хинов - каков означава за усщанията. Отговор от Ваклин: \" . Имаше и наистина неприятни сцени. Например Ваклин отговаря на някакъв въпрос, на което Биляна Петрова коментира:   В изключително нервното заседание приятелите на Иванчева и Петрова подвикваха от залата, подсъдимите задаваха въпроси като \"колко пъти сте давали подкуп\", които видимо ядосаха съдията, а веднъж дори съдът направи забележка на самия Ваклин да не обижда адвокат Димитър Марковски. А един от най-интересните въпроси на Марковски бе: след като е влязъл при Иванчева и Петрова в кметсвото, накачурен със СРС, защо на тази среща - дори когато са насаме, никъде прездприемачът не споменава за пари. Нали вече е бил подготвен от Петко Дюлгеров, че явно ще се плаща?! На това Ваклин отговори, че е бил инструктиран именно от Дюлгеров - никъде да не споменава пари при срещата.  Адвокатът отбеляза, че това е странно, след като по делото на места става ясно, че Ваклин се съмнявал да не би самият Дюлгеров да опитва да присвои сумата за себе си - защо не си е направил   дали двете знаят за подкупа? На това Ваклин каза: Иначе в съдебното заседание бяха изслушани и над 10 вещи лица, автори на различни експертизи. Стана ясно нещо любопитно - че например навсякъде в показаният става ясно, че Ваклин предава трите пачки - една 50 000 евро и две по10 000, увити в бял лист А4. Такъв лист не е обследван за отпечатъци, за характерното маркиращо светещо вещество и изобщо го няма. Иванчева: Това е мръсна циркаджийска история, прокуратурата намества данните 10 тома СРС срещу кметицата на \"Младост\"", "date": "2019.01.21", "title": "Делото \"Иванчева\": Тръгнаха ли ви обектите, след като ни натопихте"}
{"url": "http://clubz.bg/78505-i_viceprezidentyt_ne_znae_kyde_sa_novite_bylgari_na_koito_e_daden_pasport", "text": "Дори вицепрезидентът Илияна Йотова, която подписва указите за даване на българско гражданство, няма представа колко от тези хора после са останали у нас - плащат ли данъци, осигуровки, къде са чисто физически... Същото важи за Минсистерството на правосъдието и изобщо за цялата държавна машина. За нас това е \"нещо, което е абсолютна енигма\", окачестви днес Йотова на среща с медиите, посветена на работата на Комисията по българско гражданство, която е към вицепрезидентската институция. Скоро се чакат промени в Закона за българското гражданство и тя с интерес очаквала да види какво ще се ревизира по него. На срещата днес от президентството обявиха, че няма да изнасят числа, защото предстои прецизен годишен доклад. Въпреки това стана ясно, че при встъпването си правосъдната министърка Цецка Цачева е заварила около 30 000 висящи преписки. По медийни информации през 2017 г. са издадени 15 000 указа за \"нови българи\". Огромната част от тях са на база доказване на български произход, докато например по позволеното от закона даване на гражданство и за големи инвеститори вече почти няма заявления. Борисов иска да закрие агенцията за българите в чужбина Прословутата Държавна агенция за българите в чужбина обаче (ДАБЧ)  разглежда преписки около година, година и два месеца назад във времето. А само в столичния район \"Средец\" със служебна адресна регистрация - задължителна при кандидатстване за БГ паспорт, има в момента около 35 000-36 000 души. Йотова например опитала да провери по избирателните списъци колко от новопридобилите български паспорт са гласували: резултатите били микроскопични, т.е. николко. Тя смята, че още много трябва да се прецизира нормативната уредба. Към Закона за българското гражданство години наред няма правилник за приложение. Законът за чужденците например целият се върти около Национален съвет - какъвто въобще не съществува. Шефът на агенцията за българите в чужбина бил лидер на 4-членна банда  Вицепрезидентът смята, че изобщо издаването на удостоверение за произход - около което според прокуратурата са се въртели далаверите в ДАБЧ - трябва да се премахне. Затова пък всяка държава в Европа има специализирана политика за своите сънародници в чужбина, само България не. У нас работата е на парче - между Министерството на външните работи, Министерството на правосъдието, а напоследък и Министерството на образованието и науката, което единствено върши добра работа с неделните училища, смята Йотова. Йотова има забележки и по процесуалната част - освен че категорично всеки новопридобил гражданство трябва да знае български (изискване, което неотдавна отпадна), тя смята, че този човек \"поне веднъж трябва да изслуша химна и да се закълне пред Конституцията\". Шефът на агенцията за българите в чужбина бил лидер на 4-членна банда ", "date": "2019.01.21", "title": "И вицепрезидентът не знае къде са \"новите българи\", на които е даден паспорт"}
{"url": "http://clubz.bg/78520-obsyjdat_evrokomisar_za_borba_s_dezinformaciqta", "text": "Еврокомисар с ресор борба с дезинформацията бе една от идеите, обсъдени днес на Съвета „Външни работи“ в Брюксел. В заседанието участваха първите дипломати на страните членки на ЕС. България бе представена от ресорния министър Екатерина Захариева. Външните министри продължиха дискусията по изграждането на всеобхватен и координиран отговор срещу дезинформацията. Обсъдено бе рилагането на конкретни мерки въз основа на Плана за действие на ЕС от 5 декември 2018 г., с фокус върху външните аспекти на справянето с предизвикателството. Руските фалшиви новини целят устоите на Евросъюза По време на дискусията стана ясно, че звеното за стратегическа комуникация в страните от Източното партньорство е разкрило близо 4700 случая на дезинформация, като ЕС е увеличил общия бюджет за борба с хибридните заплахи и дезинформационни атаки на 5 милиона евро. Министрите смятат, че е необходимо не само своевременно разкриване на случаите на дезинформация, но и публичното им разобличаване. Никоя страна обаче не може да се справи сама. ЕС ще взаимодейства по този въпрос с НАТО и Г-7. Участниците дадоха примери с за кампании с фалшиви новини като снимките от времето на режима на генерал Аугусто Пиночет в Чили, представяни като насилие на испанската полиция над сепаратистите в Каталуня. Първите дипломати от ЕС подкрепиха и предложението за стимулиране на независима и качествена журналистика, като изтъкнаха спазването на важни принципи като проверката на източниците на информация. ", "date": "2019.01.21", "title": "Обсъждат еврокомисар за борба с дезинформацията"}
{"url": "http://clubz.bg/78504-putin_obicha_da_se_snima_s_kucheta_pochti_tolkova_kolkoto_da_se_snima_gol_do_krysta", "text": "Доналд Тръмп е първият американски президент за повече от век, който няма куче като домашен любимец в Белия дом. Дали губи от това? Историята показва, че животните са били използвани да предизвикват симпатия, за скрепяване на съюзи и понякога да будят неудобство в някой съперник, отбелязва \"Политико\". За разлика от Тръмп руският президент Владимир Путин е голям любител на кучета или поне обича да се снима с тях. И добавя: \"Путин обича да бъде сниман с кучетата си почти толкова, колкото да бъде сниман гол до кръста, докато язди кон\". Путин гол до кръста в ледена вода (ВИДЕО) Миналата седмица беше благодатна и в двете отношения - и откъм кучета, и откъм Путин, който се топи гол до кръста в ледени води. Кученца, котенца, Путин се усмихва, Путин плаче, да убиваме! Преди освежаващото къпане Путин беше в Белград, където получи подобаващо посрещане, а сръбският президент Александър Вучич му подари малко кученце от породата \"шарпланинец\" на име Паша. Лаещият подарък показва голямото желание на Вучич до бъде възможно най-близко до големия брат от Москва, като Сърбия иска да се придвижи същевременно и към ЕС. Путин обяви, че ЕС натиска Белград да направи \"изкуствен избор\" между Москва и Запада, той не пропусна да се оплаче и от експанзията на НАТО на Балканите. Кремъл отхвърля и независимостта на Косово, позиция, която не се споделя от повечето европейски страни.  Славянският шпагат на Вучич Разбира се, някои биха казали, че Вучич е обикновен плагиат, защото Бойко Борисов беше пръв - още на 13 ноември 2010 г. Путин получи като подарък от българския премиер палето от породата \"българска каракачанска овчарка\", наречено по -късно Бъфи (Името беше избрано от 5-годишно момче след национален конкурс. Путин тогава каза, че Бъфи много му харесва, но нямало нищо общо с тв сериала \"Бъфи, убийцата на вампири\"). През 2013 г. снимка на руския президент, който в снега си играе с любимците си, сред които и поотраслият Бъфи, беше много коментирана. Паша от Сърбия ще си има солидна компания в Кремъл. През 2017 г. президентът на Туркменистан Гурбангулу Бердимахамедов дари на руския лидер средноазиатска овчарка, алабай, по време на разговорите в Сочи, в центъра на които беше износът на природен газ, но и дума не стана за начина, по който в Туркменистан третират животните. Преди това през 2011 г. Путин получи кучето Юми (на японски - мечта) от управителя на японската префектура Акита като благодарност за руската помощ след опустошителното цунами. Освен да се фотографира и да се развлича с тях, Путин понякога използва домашните си любомци и като средство за натиск. През 2007 г. той пусна своя черен лабрадор Кони да се разхожда около германската канцлерка Ангела Меркел, която изпитва ужас от кучета след като е била хапана през 1995 г. При това Путин небрежно попита Меркел: Кучето не ви притеснява, нали? По-късно германската канцлерка коментира, че е наясно защо домакинът ѝ е действал по този начин - за да покаже, че е мъж. Председателят на Европейската комисия Жан-Клод Юнкер е горд собственик вече на нечистокръвния териер Карузо, който спаси от сигурна смърт в испански приют за кучета. Карузо замени като домашен любимец Платон, който почина наскоро. В трогателната история има е едно \"но\", защото според \"Телеграф\" Юнкер отишъл да прибере Карузо като разходите по пътуването били за сметка на европейските данъкоплатци. Китайците използват пандите от години, за да намалят напрежението в международните отношения. След като през 1972 г. тогавашният американски президент Ричард Никсън пътува до Пекин, в САЩ пристигат пандите Линг-Линг и Синг-Синг. Те са подарък от Мао Дзедун за Никсън, настанени са в Националния зоопарк във Вашингтон и са посетени от повече от 60 млн. души до смъртта им съответно през 1992-а и 1999-а. Две години след посещението на Никсън в Пекин, британският премиер Едуард Хийт иска двойка панди за Великобритания и ги получава - Чинг-Чинг и Чия-Чия. Но през 1984 г. китайците решават да не подаряват повече панди, а да ги дават под наем за 10-годишен период с годишни вноски, като парите са насочени към запазването на животинския вид. По време на срещата на Г-20 в Австралия тогавашният премиер на страната Тони Абът излиза с хитър ход и вади тежкото оръдие - коалите. Всички световни лидери се нареждат на опашка да се снимат с тях. Само опозицията не е доволна, като твърди, че тези прегръдки струват на данъкоплатците 400 хил. долара. Кученца, котенца, Путин се усмихва, Путин плаче, да убиваме! Славянският шпагат на Вучич", "date": "2019.01.21", "title": "Путин обича да се снима с кучета, почти толкова колкото да се снима гол до кръста"}
{"url": "http://clubz.bg/78503-sled_kratko_zatishie_evrovotyt_nov_povod_za_patriotichni_vojni", "text": "От Обединени патриоти (ОП) все още не са обявили ще се явят ли обединени на изборите за Европейски парламент, но иначе кампанията тече вътре в редиците на коалицията. В малкия партньор на ГЕРБ в управлението, в който след оставката на Валери Симеонов като вицепремиер скандалите попритихнаха, сега се задава \"поредна футболна драма\". В основата й е листата за европейски депутати и в частност - кой ще я води. Тон зададе днес тихият през изминалите няколко месеца лидер на \"Атака\" и председател на парламентарната група на коалицията - Волен Сидеров. Който атакува сегашния единствен представител на ОП в ЕП - Ангел Джамбазки.  Днес от пресцентъра на \"Атака\" решиха разпространят съобщение от името на лидера с мотива, че в медиите се тиражирали \"поръчкови публикации\" с информация за това, че Сидеров настоявал да е водач на листата на \"патриотите\". Тези информации, които в действителност съпровождат парламентарния живот на малката коалиция, от партията на Сидеров определят като \"откровени лъжи\".  \"Обединени патриоти\" май все пак ще са обединени за евровота От \"Атака\" уточняват, че \"до момента разговори за предстоящите евроизбори не са водени в коалицията \"Обединени патриоти - НФСБ, АТАКА и ВМРО\" и съответно въпросът за водаческото място на евролистата не е поставян\". Дотук добре. Ако във втората част на прессъобщението не се атакуваше евродепутатът и зам.-председател на ВМРО Ангел Джамбазки, сочен за основен \"претендент\" за лидерското място в листата. Макар и тук да не се конкретизита името на Джамбазки, в скорошен свой коментар за сочената за близка до депутата Делян Пеевски агенция \"Блиц\", Сидеров заявява: И Джамбазки предлага вътрешни избори за евролистите на Патриотите В днешното съобщение се допълва и че Сидеров \"ще постави темата за възнагражденията на всички евродепутати от всички партии. Кой колко е получил и заделил в лични сметки?\". Както и \"законодателни промени за повече контрол и отчетност на евродепутатите\". Той щял да настоява и \"всички кандидати за евродепутати да декларират отказ от огромните суми, които получават незаслужено\". Тези суми трябвлао \"да бъдат дарявани за животоспасяващи цели\". Ако се върнем малко назад във времето, ще си спомним за един друг мини скандал с участието на Джамбазки и Сидеров. Малко след като лидерът на \"Атака\" реши да си партнира с евродепутата и лидер на Николай Бареков, като целта формулирана от двамата бе създаване на консервативен алианс в България, зам.-председателят на ВМРО написа писмо до колегите си европейски консерватори, в което ги предупреждаваше за Бареков и им препоръча дори да не се снимат с него и със Сидеров - това можело да компрометира групата им в ЕП (ЕКР) и целия алианс (АКРЕ). Джамбазки припомняше и, че позициите на ЕКР относно анексията на Крим коренно се различават от тези на проруската \"Атака\". Джамбазки писал \"патриотичен донос\" срещу Сидеров в Европа, съобщи Бареков Историята не бе разгласена от Сидеров, но това направи Бареков, определяйки писмото като \"донос\".  В последствие на Джамбазки му се наложи да се извини на Сидеров, че е замесил името му във вътрешната за консерваторите битка с Бареков. В съвместните публични изяви на Бареков и Сидеров обаче, първият нееднократно е заявявал, че водач на евролистата трябва да е лидерът на \"Атака\". Евровотът е насрочен за 26 май, но от ОП все още не дават заявка как ще се явят, камо ли каква кампания ще водят и кой ще води листата. Депутати споделят, че Сидеров бойкотирал опитите за разговори от изминалите седмици - въпреки че сам Сидеров многократно публично е заявявал, че е поставял въпроса и бойкотът всъщност идвал от Валери Симеонов. Симеонов бил \"за\" общото явяване, твърдят народни избраници от ВМРО и НФСБ. Сидеров към партньорите \"патриоти\": Инфантилни са като 2-годишния ми син По отношение на водача на листата самият Джабмазки предлага той да се определи чрез публично гласуване сред всички симпатизанти на \"патриотите\" - не само сред партийните членове. Решение и по този въпрос засега няма. И Джамбазки предлага вътрешни избори за евролистите на Патриотите Джамбазки писал \"патриотичен донос\" срещу Сидеров в Европа, съобщи Бареков Сидеров към партньорите \"патриоти\": Инфантилни са като 2-годишния ми син", "date": "2019.01.21", "title": "След кратко затишие: евровотът - нов повод за \"патриотични войни\""}
{"url": "http://clubz.bg/78288-evroizbori_2019_shte_tropnem_horce_ako_ima_koj_da_go_vodi", "text": "Европейските избори през 2019 г.: ще тропнем хорце, но ако има кой да го води! Това е моментът -  играещите рипат на едно място, защото се чудят накъде да върви хорото. Чакат някой да избере посока и да го поведе, в противен случай ще си седнат по местата. Този някой си ти, гражданинът на Европейския съюз. Великобритания сякаш се измори и си поседна, но още се чуди дали да гледа отстрани това хоро или да го играе. Написах “поседна“, защото до 29 март датата, която ще определи бъдещето ѝ, още има време. Преди броени дни, британският парламент отхвърли предложението на Тереза Мей, но това съвсем не е гаранция, че \"Брекзит\" ще се случи. Лондон може да поиска удължаване на преходния период и/или да извести Европейския съвет, че вече не желае да напуска ЕС. Настроенията се менят с бързината на светлината, но това не променя факта, че Великобритания губи и в национален план като за това не е виновен Европейският съюз, а желанието за излизане от него. Важният урок от \"Брекзит\" е, че ЕС не е даденост и че вместо да се излиза от него, може да му се задава посока. Ако Брекзит се състои, и правителствата, и гражданите губят тази възможност  - да казват какво всъщност искат от ЕС. Важното е, че България остава в играта и си запазва правото нейните граждани да задават темпото на това хоро. Казано по нашенски - имаме право да даваме акъл. Е, не целият акъл на Земята, както ни се ще, ама поне наравно с другите. Много често обсъждаме политически теми с приятели и роднини, а накрая разпаленият спор завършва с: “Абе, то все тая, всички са един дол дренки. Нас никой не ни слуша.“ Има един начин, да не е все тая... Мненията, които ще произлязат от спора ще се пренесат на европейско равнище само ако отидем да гласуваме. Това е единственото действие, което ще доведе до реални последствия. За жалост, тенденциите показват, че избирателната активност за европейските избори намалява в целия ЕС като цяло. На последните два избора за ЕП, данните от  Евробарометър сочат, че активността в България е намаляла от 38,99% на евровота през 2009 г. до 35,84%  през 2014 г.  Не сме най-зле, ама можем и по-добре. Сега, естествено, ентусиазмът от влизането в Европейския съюз е спаднал, но искам да ви напомня, че само преди няколко дни една наша съседна държава реши, че заради ЕС е готова да промени дори и името си.  Но това, че вече сме в “играта“ не трябва да води до спокойна апатичност, защото ще ви върна към “поседналата“ Великобритания, която се чуди дали да зареже имиджа си и да свика втори референдум. Когато сме недоволни от управляващата коалиция и/или от опозицията, изразяваме недоволството си за конкретен период от време и от конкретни властимащи, но НИКОГА не поставяме под съмнение съществуването на нашата България. Защо обаче не прилагаме същия принцип и към ЕС? Голяма грешка е нехаресването на едно лице или на определено действие да влияят дългосрочно и пагубно върху целия Европейски съюз. Ако и в национален мащаб, действахме както за ЕС, отдавна да сме си затрили държавата.  Когато сме доволни, имаме склонността да приписваме успехите отново само на личностите, които са ги инициирали и осъществили. Считаме, че сме си свършили работата като сме ги избрали един път. Само че ако искаме да продължат, пак им трябва подрепа. Доволен или не - гласувай, но загрижено. „Генерация Z“ – с подкрепата на „Америка за България“", "date": "2019.01.21", "title": "Евроизбори 2019: ще тропнем хорце, ако има кой да го води"}
{"url": "http://clubz.bg/78517-shefyt_na_iranskite_vvs_shte_unishtojim_izrael", "text": "Шефът на иранските военновъздушни сили генерал Азиз Насирзаде заяви, че подчинените му са   да влязат в битка с Израел, за да унищожат еврейската държава, предаде Асошиейтед прес, цитирана от БТА. Ще се стигне ли до сблъсък Израел–Иран в Сирия? Той говори само няколко часа, след като израелски изтребители нанесоха въздушни удари по няколко ирански военни мишени в Сирия.  Израел удари ирански военни складове в Сирия (ВИДЕО) Според новинарския сайт на иранската държавна телевизия генералът е казал, че  Насирзаде е заявил това по време на посещение в академията на ВВС след нанесените рано тази сутрин израелски удари. Според Израел ударените цели включвали складове за боеприпаси, разузнавателен обект и лагер за военно обучение. Те били предприети в отговор на изстрелването вчера от иранските сили на ракета към Израел.  Ирански официални представители често се заричат да унищожат Израел, отбелязва АП.  Иран и Израел се обвиняват взаимно в тайни ядрени програми Израел удари ирански военни складове в Сирия (ВИДЕО) Иран и Израел се обвиняват взаимно в тайни ядрени програми", "date": "2019.01.21", "title": "Шефът на иранските ВВС: Ще унищожим Израел"}
{"url": "http://clubz.bg/78519-djokovich_e_na_chetvyrtfinal_sled_osporvana_bitka", "text": "Новак Джокович е последният четвъртфиналист при мъжете на Откритото първевнство на Австралия, след като оцеля в битка срещу руснака Данийл Медведев - 6:4, 6:7(5), 6:2, 6:3. Медведев, когото най-вероятно ще видим на турнира в София, даде съпротива на първия в световната ранглиста. Рутината и нервите от стомана на сърбина му позволиха да остане в надпреварата и да избегне съдбата на Роджър Федерер. Гръцкият герой Циципас: Гледам Федерер от 6-годишен, а сега го победих Двубоят завърши след полунощ в Мелбърн. В следващия кръг Новак ще срещне миналия през още по-голямо изпитание Кей Нишикори (Япония) - 6:7(8), 4:6, 7:6(4), 6:4, 7:6(8) с Пабло Кареньо Буста (Испания). Двамата решиха продължилата пет часа и пет минути битка с тайбрек в петия сет. Другият четвъртфинал от тази част на схемата среща тенисисти, на които не се предричаше достигане дотук - Милош Раонич (Канада) и Люка Пуй (Франция).  Раонич буквално разгроми четвъртия поставен Александър Зверев (Германия), чийто голям пробив в турнир от Шлема отново се отлага - 6:1, 6:1, 7:6(5). Канадецът показва чудесна игра от началото на турнира.  Люка Пуй спря победния ход на още един от младата вълна - хърватина Борна Чорич, 6:7(4), 6:4, 7:5, 7:6(5). От другата страна на схемата четвъртфиналите са Рафаел Надал (Испания) - Франсис Тиафо (САЩ) и Стефанос Циципас (Гърция) - Роберто Баутиста Агут (Испания). При жените Серина Уилямс (САЩ) и Симона Халеп (Румъния) направиха мач за историята, в който видяхме най-хубавото от тениса при нежния пол. Световната №1 показа голямо сърце, но американката я пречупи - 6:1, 4:6, 6:4. Румънката има само една победа над Серина в десет мача. Следващата съперничка на Уилямс е Каролина Плишкова (Чехия), която се справи за час с Гарбине Мугуруса (Испания) - 6:3, 6:1. Напред продължават също Наоми Осака (Япония) и Елина Свитолина (САЩ) - и техният четвъртфинал се очертава като много интересен.", "date": "2019.01.21", "title": "Джокович е на четвъртфинал след оспорвана битка"}
{"url": "http://clubz.bg/78506-da_robotizirash_drevno_vlechugo_video", "text": "Можем ли да съживим древните същества? Ако филмовата поредица \"Джурасик парк\" опита това на големия екран с машини и компютърни ефекти, учените би трябвало да го правят още по-добре. Разбира се, екипът от биологът-еволюционист Джон Някатура и експертът по роботи Камило Мело не са работили с цел да впечатляват публиката. Целта им е била друга - да разберат по-добре походката на древното влечуго Orabates pabsti. Тази ранна издънка на потомството, от което са произлезли птиците, влечугите и бозайниците, е далечен братовчед на крокодила и ранните земноводни. Ключово е, че от този вид учените са разполагали с изключително добре запазен и артикулиран скелет, както и стъпки на животното. Така с помощта на 3D анимация първоначално е направен анимиран модел, който да спазва ограниченията на дигитализирания скелет и да стъпва в стъпките на фосила. В добавка екипът е записал с рентгеново видео 4 други съвременни гущери, чийто скелет е подобен на Орабатес. След това обаче Мело изработил с помощта на 3D принтер робот - Orobot, в който бил вграден разработения вече алгоритъм за движение. Оказало се, че походката на древното влечуго е била далеч по-ефективна от предполагаемото. Това променя теориите за това колко далеч от водата е излизал Орабатес. Eто и пълното видео за експеримента:    ", "date": "2019.01.21", "title": "Да роботизираш древно влечуго (ВИДЕО)"}
{"url": "http://clubz.bg/78507-es_nakaza_otrovitelite_na_skripal_za_upotreba_na_himichesko_oryjie", "text": "Руските агенти, подвизавали се под фалшивите имена Александър Петров и Руслан Боширов, са санкционирани от Съвета на ЕС за употреба на химическо оръжие. Това се казва в огласено днес   на Съвет \"Външни работи\". То бе взето от участващитев него външни министри на страните членки на ЕС. Българският представител е дипломат номер 1 Екатерина Захариева. Заедно с тях са санкционирани още 7 души. Заподозрените за Скрипал - свързани със заговора срещу Черна гора За първи път Съветът на ЕС налага наказания за употреба на химическо оръжие. Двамата руски агенти са заподозрени, че на 4 март 2018 г. са отровили избягалия във Великобритания бившия руски агент Сергей Скрипал и дъщеря му Юлия. Истинското име на Александър Петров е , а на Руслан Боширов –  . Те са агенти на ГРУ – Главното раузнавателно управление, преименувано наскоро в Главно управление на Генералния щаб (ГУГЩ) на руските въоръжени сили. За същото престъпление са санкционирани също началникът на ГРУ вицеадмирал   и неговият първи заместник  . Четиримата руснаци са отговорни за притежанието, пренасянето и употребата в британския град Солсбъри на нервния отровен газ новичок. Новите санкции са приложени срещу общо 9 души и една компания. Освен руснаците са наказани и  . Имената им са  и  . Компанията е  , произвеждал химически оръжия, както и на ракети носители за тях. Санкционираните петима граждани на арабската република имат пряко участие в дейността на Центъра. На 15 октомври 2018 г. Съветът на ЕС прие нов режим на ограничителни мерки срещу използването и разпространението на химическо оръжие. Те позволяват на ЕС да наказва  , независимо от тяхната националност и местоположение. Мерките засягат  . Ограниченията се изразяват в . Отделно Съветът на ЕС включи в   11 видни сирийски бизнесмени и пет компании от тази страна. Те са санкционирани в рамките на рестриктивните мерки срещу режима в Дамаск и тези, които го подкрепят. Бизнесмените и команиите участват в строителството на луксозни имоти и други проекти, подкрепяни от режима на Башар Асад. Те са се облагодетелствали от дейността си. Санкционираните физически лица са  и . Юридическите лица са  и .", "date": "2019.01.21", "title": "ЕС наказа отровителите на Скрипал за употреба на химическо оръжие"}
{"url": "http://clubz.bg/78511-ivan_geshev_stotici_milioni_iztichat_v_pqsyka_zaradi_falshivi_invalidi", "text": "Стотици милиони „изтичат в пясъка“ и не стигат до реалните хора, които имат нужда от тези пари – инвалидите, заяви заместник - главният прокурор Иван Гешев по време на брифинг във връзка с образувани досъдебни производства и проверки на територията на цялата страна по повод източване на средства от НОИ чрез фалшиви ТЕЛК, предаде „Фокус“. По думите му съществуват определени тенденции и процеси в държавата, включително и с наказателно-правен аспект, които способстват парите от НОИ и НЗОК да отиват не към нуждаещите се инвалиди и болни лица, а към хора, които не би следвало да получават финансиране от тези две институции. Той уточни, че от министър-председателя Бойко Борисов и от главния прокурор Сотир Цацаров е възложено да се извърши анализ, както и да се задействат механизмите, с които разполагат прокуратурата и МВР за наказателно-правен анализ, извършване на проверки и образуване на досъдебни производства за документни престъпления. По думите му в определени региони се е установило, че процентът на инвалидните пенсии достига до 28% от всички пенсии на конкретния регион. Той даде пример, че най-големият процент е в Силистра – 28,6% от всички пенсии в област Силистра, Разград – над 18%, Перник 16,97%. Предстои да бъдат повдигнати обвинения в Силистра за фалшиви ТЕЛК-ове.  „Това не е инцидентна кампания. Предстои да се случва до края на тази година. Да анализираме и старите досъдебни производства и преписки. Основните интересни от тях ще бъдат взети на отчет от Върховна касационна прокуратура, ще бъдат следени. Най-напреднало от новите досъдебни производства е това в Силистра\", каза той и посочи, че там предстои да бъдат повдигнати обвинения. Той поясни, че сред лицата, които се занимават с ТЕЛК-ове в Силистра е бивш кмет на населено място. В Силистра бяха намерени огромен брой книжа, празни бланки за ТЕЛК, списъци с лични данни на граждани и лични документи. Това каза главният секретар на МВР гл. комисар Ивайло Иванов по време на брифинга. В последните години броят на инвалидните пенсии нараства, проблемът е с хората, които ги ползват и нямат основание за това. Това заяви управителят на НОИ Ивайло Иванов. Той уточни, че през 2018 г. за пенсиите за общо заболяване са извършвани разходи в размер на 1,566 млрд. лв. Иванов коментира, че тревожен факт е, че с разрез с демографската тенденция, броят на пенсиите за инвалидност поради общо заболяване, които се падат на 100 души от населението, нараства във всички области на страната. Той уточни, че повечето от хората, които имат инвалидни пенсии, могат да продължат да работят, но получават и пенсии. По отношение на област Силистра, Иванов коментира, че има селища, в които един от всеки трима пенсионери е с пенсия за инвалидност заради общо заболяване. „Освен инвалидните пенсии, резултатите от експертизите на работоспособността или от ТЕЛК-овете могат да дадат достъп до няколко десетки социални права“, каза Иванов и уточни, че става въпрос за 39 социални права.  ", "date": "2019.01.21", "title": "Иван Гешев: Стотици милиони изтичат в пясъка заради фалшиви инвалиди"}
{"url": "http://clubz.bg/78515-novo_dyno_za_kitajskiq_ikonomicheski_rastej", "text": "Икономическият растеж на Китай достигна до най-ниското си ниво от три десетилетия насам през 2018 г. Това принуди Пекин да увеличи мерките за стимулиране на икономиката и да се опита да уреди търговските си отношения с Вашингтон, предаде Асошиейтед прес. Тръмп ще слага 10% мито на iPhone-и и други устройства, внос от Китай Растежът намаля до 6,6 процента през 2018 г. от 6,9 на сто през 2017 г., докато апетитът на света за китайските стоки отслабна, според официални данни.  Прогнозистите предричат, че Пекин ще се опита да преодолее кризата като намали цената на кредита, повиши правителствените разходи и възприеме мерки за насърчаване на продажбата на автомобили и потребителски стоки. Комунистическите лидери искат да насочат Китай към по-умерен, но себедостатъчен растеж, който да се ръководи предимно от потребителските разходи, вместо от търговията и инвестициите. Но забавянето се оказа много по-остро от очакваното, което принуди Китай да финансира изграждането на пътища, мостове и да наложи на банките да отпускат повече заеми, особено за предприемачите. Той посочи като фактори контрола върху износа, враждебните финансови пазари и намаляващите разходи за инвестиция. Въпреки това Нинг настоява, че Китай може да удържи на шоковете, като подчерта, че  . Опиянение от възхода на Китай Икономическият растеж през 2018 г. е най-ниският от 1990 г. насам, когато е бил 3,9 на сто - дължи се на насилственото прекратяване на протестите на площад \"Тианмън\" в Пекин през 1989 г. Растежът в последната четвъртина на 2018 г. падна до 6,4 процента - най-ниското ниво на четвъртина след световната финансова криза от 2008 г. Ръстът на инвестициите и разходите в дребната търговия са намалели, но анализаторите посочват, че има подобрение в производството през декември. То е регистрирало ръст от 5,7 за една година и 0,3 на сто от ноември. Производството на пластмаса, метали и индустриални машини също се увеличи, , заяви Чаопинг Жу от \"Дж.П. Морган\" в доклад.  Но търговският конфликт със САЩ струва скъпо. Износът се издържа през по-голямата част от 2018 г. въпреки митата на Тръмп върху китайски вносни стоки. Но той се сви през декември, когато санкциите започнаха да въздействат върху търсенето в Америка. Защо светът има нужда  Америка и Китай да се разбират? Двете страни са си наложили мита до 25 процента на стоки, които струват десетки милиарди долари, като основното оплакване от страна на САЩ е, че Пекин краде или притиска компании да предават технологиите си. Вашингтон иска Китай да се откаже от плановете си за контролирано от държавата развитие, което според търговските ѝ парньори нарушава задължението на китайската република да държи пазарите си отворени. Основният търговски представител на Китай вицепремиерът Лиу Хе ще посети Вашингтон в края на януари. Според икономисти срещата между Лиу и американския му колега Робърт Лигтизър означава, че представители на страните на по-ниско ниво вече са постигнали напредък. Тръмп заяви в събота, че търговските отношения с Китай и че . Тръмп се похвали с голям напредък в търговските преговори с Китай Прогностиците очакват китайският растеж да напусне дъното през тази година заради мерките на Пекин, но не знаят точно кога ще се случи това заради свиването на износа.  Разходите за обществени поръчки  , заяви в доклад Ирис Панг от ING. Среща на лидерите на Комунистическата партия през декември обеща да намали данъците, да осигури повече заеми от банки на производителите и да подпомогне частния сектор.  Китайските лидери предупреждават компаниите и инвеститорите да не очакват растеж в \"двуцифрени проценти\" като в предишните десетилетия. Прогностици очакват той да се намалее до 6,3 на сто или дори повече. Опиянение от възхода на Китай Защо светът има нужда  Америка и Китай да се разбират? Тръмп се похвали с голям напредък в търговските преговори с Китай", "date": "2019.01.21", "title": "Ново дъно за китайския икономически растеж"}
{"url": "http://clubz.bg/78514-cacarov_s_instrukcii_kak_se_pravi_obisk_na_advokat", "text": "Това се казва в позиция на главния прокурор Сотир Цацаров, в която отговаря на отворено писмо на председателя на Висшия адвокатски съвет Ралица Негенцова.  След странни обиски в кантора: обвинение за адвокат на Цветан Василев  Висшият адвокатски съвет: Не посягайте на адвокатски кантори (ДЕКЛАРАЦИЯ) \"Aĸo пpoĸypaтypaтa, BCC, Инcпeĸтopaтът, cпeцcъдът нe peaгиpaт нa тoтaлнoтo пoгaзвaнe нa пpaвaтa и нeпpиĸocнoвeнocттa нa пpoфecиятa, aдвoĸaти oт цялaтa cтpaнa щe излязaт нa пpoтecт\". Toвa oбявиxa от своя страна   нaбpoявaщa нaд 2000 yчacтници. Πoвoд зa пpeдyпpeждeниятa бяха пpeтъpcвaниятa и иззeмвaниятa в aдвoĸaтcĸи oфиc и в дoмoвeтe нa зaщитници, извъpшeни oт cлeдoвaтeли oт cпeцпpoĸypaтypaтa и cлyжитeли нa ДAHC нa 19 дeĸeмвpи, ĸaĸтo и paзлeпeнитe нeĸpoлoзи ĸpaй oфиca и дoмa нa aдвoĸaт Иpeн Caвoвa. След обиски и некролози: адвокати плашат с бойкоти и КС От позицията на главния прокурор става ясно, че той е   Целта е създаването на ясни правила, в пълно съответствие с разпоредбите на НПК, Закона за адвокатурата, Закона за нотариусите и нотариалната дейност и Закона за частните съдебни изпълнители, както и практиката на ЕСПЧ. Проектът за този вътрешен акт ще бъде представен на Висшия адвокатски съвет, на Съвета на нотариусите и на Съвета на Камарата на частните съдебни изпълнители  за предварително становище и обсъждане\". По повод Отворено писмо от 18.01.2019 г. на г-жа Ралица Негенцова, председател на Висшия адвокатски съвет, адресирано до Народното събрание, Министъра на правосъдието, Министъра на вътрешните работи, Главния прокурор и Висшия съдебен съвет и разпространено в медиите, главният прокурор Сотир Цацаров изразява следната позиция: На 10.01.2019 г., по инициатива на ръководството на прокуратурата, бе проведена среща на главния прокурор с г-жа Ралица Негенцова, председател на Висшия адвокатски съвет и и г-н Людмил Рангелов, заместник-председател на Висшия адвокатски съвет. В срещата участваха също г-н Иван Гешев, заместник на главния прокурор и г-жа Румяна Арнаудова, завеждащ отдел „Специализиран“ във ВКП. Повод за тази среща бе декларация на Висшия адвокатски съвет от 21.12.2018 г., както и писмо на адвокати /“Фейсбук общност на българските адвокати“/ от 28.12.2018 г. Ръководството на адвокатурата бе запознато подробно /вкл. и с предоставяне на писмени доклади от извършени проверки/ с проведените действия по разследването по конкретно досъдебно производство, за които бяха отправени публично твърдения за допуснати от прокурори нарушения на Закона за адвокатурата, свързани с нарушаване на неприкосновеността на адвокатски книжа и кореспонденция. Изрично бе подчертано, че по това досъдебно производство, след постъпила на 18.12.2018 г. справка от ДАНС, обосноваваща необходимост от спешни действия, още на 19.12.2018 г. са били извършени претърсвания и изземване на двадесет и два  адреса при условията на неотложност. Протоколите впоследствие са били одобрени от съда, по предвидения в НПК ред. Въпреки наличието на същата неотложност и по отношение на помещения, ползвани от три лица, упражняващи адвокатска професия, само за тях са поискани и получени предварително разрешения от съда за претърсване и изземване. В исканията до съда е отразено подробно качеството на лицата /адвокати/, както и че търсените документи не представляват адвокатски книжа, нито кореспонденция между адвокат и негови клиенти. Така претърсвания в тези помещения са извършени след получено разрешение от съд за това, издадено при спазване на разпоредбите на НПК. След обиски и некролози: адвокати плашат с бойкоти и КС Главният прокурор напълно подкрепя застъпената в Отвореното писмо от 18.01.2019 г.  позиция, че разпоредбите на Закона за адвокатурата следва да се спазват стриктно, за да се гарантира правото на всеки български адвокат свободно и независимо да упражнява своята професия. Недопустими са каквито и да е нарушения на правата на адвоката по чл. 34 и чл. 35 от Закона за адвокатурата /неприкосновеност на адвокатски книжа и кореспонденция и разговори с клиент; забрана за разпит на адвокат  за фактите, съдържащи се в тази кореспонденция и тези разговори и всичко, узнато във връзка с осъществяваната защита; право на свободни и неконтролирани срещи с клиент и т. н./. В същото време, тези разпоредби не създават имунитет срещу наказателно преследване за престъпления, извършени от лице, упражняващо адвокатска професия. Те са неприложими при събиране на доказателства, които касаят лична престъпна дейност и не са свързани с професионалната дейност като адвокат и с отношенията адвокат – клиент. Колкото е недопустимо да се нарушават професионалните права на адвокати, толкова е недопустимо адвокатски кантори да се ползват за съхраняване на документи /които не са книжа на адвоката/ на други лица, с цел укриването им от разследващите органи и представянето им като кореспонденция между адвокат и клиент или адвокатски книжа. Ръководството на прокуратурата изразява подкрепа за намерението на Висшия адвокатски съвет да инициира промени в действащото законодателство, които да създадат допълнителни гаранции за професионалните права на адвокатите. Такива промени са нужни и по отношение на нотариусите и частните съдебни изпълнители. Съобразно правомощията си по Закона за съдебната власт, главният прокурор е възложил изготвянето на проект на акт за методическо ръководство /инструкция/ за действията, които могат да се извършват от органите на досъдебното производство спрямо адвокати, нотариуси и частни съдебни изпълнители. Целта е създаването на ясни правила, в пълно съответствие с разпоредбите на НПК, Закона за адвокатурата, Закона за нотариусите и нотариалната дейност и Закона за частните съдебни изпълнители, както и практиката на ЕСПЧ. Проектът за този вътрешен акт ще бъде представен на Висшия адвокатски съвет, на Съвета на нотариусите и на Съвета на Камарата на частните съдебни изпълнители  за предварително становище и обсъждане. Висшият адвокатски съвет: Не посягайте на адвокатски кантори (ДЕКЛАРАЦИЯ) След обиски и некролози: адвокати плашат с бойкоти и КС След обиски и некролози: адвокати плашат с бойкоти и КС", "date": "2019.01.21", "title": "Цацаров с инструкции как се прави обиск на адвокат"}
{"url": "http://clubz.bg/78498-v_rusiq_veche_razbojestvqvat_putin", "text": "Рейтингът на Владимир Путин \" \" - президентът на Русия вече понася наред с останалите власти последиците от влошаването на живота в страната, пише \"Ведомости\". \n\tПървото за годината проучване на социологическия център ВЦИОМ показва, че спадът в рейтинга на Путин продължава -   сто от участниците в допитването срещу  м. г.  Това е най-ниският показател от януари 2006 г. - най-старата дата от списъка с подобни анкети на сайта на ВЦИОМ. Много повече са анкетираните, одобряващи дейността на руския президент, но и техният дял намалява -   на 29 декември, посочва вестникът, цитиран от Би Би Си. \n\tСред основните причини са вдигането на ДДС в началото на януари и поскъпналите комунални услуги, както и миналогодишната реформа, вдигнала възрастта за пенсия в Русия, обяснява социологът Григорий Кертман от агенция ФОМ. Няма никакъв срив на доверието към Путин - то бавно намалява след пенсионната реформа, смята шефът на ВЦИОМ Валерий Фьодоров. Настроението обикновено се вдига по Нова година, но сега не стана така - нямаше тласък за повишаване на социалното самочувствие, констатира руският социолог. Хората в Русия са останали с малко пари, дори за новогодишната трапеза са похарчили с по хиляда рубли по-малко от предната година - \"и не защото няма поскъпване, а защото има тревога за бъдещето\", добавя той. За една година: рейтингът на Путин с 10 процента надолу След пенсионната реформа хората в Русия започват да адресират претенциите си директно към президента, а не към по-нископоставените власти. Расте отчуждаването от властта на част от обществото, отслабват надеждите, възлагани на властта и на президента. Общо е разочарованието в социалния характер на държавата, коментира политологът Александър Пожалов. В момента има процес на \" \" - по-рано обикновените хора в Русия виждаха в него онзи, който им носи слава и величие, а днес хората отчасти го смятат за виновник за проблемите, прехвърлят върху него и негативите, свързани с правителството, отбелязва наблюдателят Николай Петров. Според него е настъпил преломен момент за властта в Русия, изискващ героични усилия в подкрепа на намаляващата легитимност на Путин, казва Петров, цитиран от \"Ведомости\". С такива рейтинги може и да караш нататък, но трудно се предприемат сериозни действия за трансформиране на режима - рейтингът пада не само в очите на обикновените хора, но и на елитите\", смята руският експерт, пише БТА.", "date": "2019.01.21", "title": "В Русия вече \"разбожествяват\" Путин"}
{"url": "http://clubz.bg/78502-rusiq_sydi_tuityr_i_fejsbuk", "text": "Руският държавен регулатор в сферата на комуникациите - \"Роскомнадзор\", съобщи днес, че е започнал съдебни процедури срещу американските интернет компании \"Туитър\" и \"Фейсбук\". Те са обвинени в неспазване на законите, които изискват личните данни на руските ползватели на двете мрежи да бъдат съхранявани на сървъри в Русия, съобщи пресслужбата на \"Роскомнадзор\", цитирана от ТАСС, Интерфакс и Ройтерс, съобщи БТА. Затова срещу тях е започнато административно производство.", "date": "2019.01.21", "title": "Русия съди \"Туитър\" и \"Фейсбук\""}
{"url": "http://clubz.bg/78497-pismo_do_g_ja_buleva_uchitelkata_koqto_ne_vqrva_che_nqkoj_e_kacal_na_lunata", "text": "Г-жо Булева, вие сте звезда! Известните в последно време учители у нас бяха двама – Теодосий Теодосиев, подготвял победители в международни олимпиади по физика, който вече е пенсионер и преподава в частната си школа – и Силвия Зубева. Тя сигурно е добра в професията си, но стана известна като „най-красивата учителка“ след публикация на снимка от първия учебен ден през 2015 г. – и вече се омъжи. Но сега вие сте свръхновата звезда в това съзвездие, защото се прославихте едва миналата седмица като „учителката от 38-о, която учи децата, че американците не са кацали на Луната“. А ако случайно някой от началниците Ви реши да Ви накаже, още утре академици ще пишат открито писмо във Ваша зашита, а благодарни родители ще играят хоро във Ваша чест пред Министерството на образованието. Но след като Ви гледахме в „120 минути“ по Би Ти Ви, решихме и ние да се обърнем към Вас публично, защото няма как да сте сама в преподавателските си методи. Сигурни сме, че има други като Вас – например директорката на 38-о училище, която Ви защити в студиото. Учителка преподава на четвъртокласници, че човек НЕ е стъпвал на Луната „Учителят вече отдавна не е център на обучение – казахте пред Светослав Иванов, –  има различни източници на информация, полезни както за възрастните, така и за децата. Независимо дали им преподавам за създаването на българската държава, за пингвините или как се излюпва пиленце, се старая да им дам малко повече от това, което пише в учебниците.“ Интересен момент е, че докато карате учениците си (четвъртокласници) да се съмняват в кацането на Луната, медиите все още са пълни с репортажи от скорошното кацане на китайска сонда от обратната страна на Луната. Още по-интересно е, че предпочетохте да запазите за себе си личното си мнение по този толкова нашумял напоследък научен въпрос. Казахте, че от цялата тази информация в наше време човек понякога се загубвал и имало известни рискове. Така е, права сте, има големи рискове. Но следващите Ви думи бяха доста изненадващи, особено за учител с 30-годишен опит: „Ние ползваме уважавани и достоверни източници като „Дискъвъри“, „Уикипедия“ и „Ютюб“. Госпожо Булева, обръщаме се директно към Вас, понеже предполагаме, че ще продължите да преподавате. Моля, обърнете внимание на следното: от „Дискавъри ченъл“ наистина могат да се научат интересни неща, но основната му цел не е научна, а развлекателна – каналът е хващан във фалшификации (това се отнася и за „Хистори ченъл“ и „Анимал планет“). В Уикипедия също има доста неточности и неверни неща, там винаги проверявайте източниците. А в Ютюб можем да срещнем толкова измислици, лъжи и измами, колкото във Фейсбук –  и даже повече. Китай кацна на \"тъмната страна\" на Луната Иначе сте права, че в много области на науката наистина има спорни въпроси (но дали хора са стъпвали на Луната не е един от тях – между 1969-а и 1972 г. шест американски космически апарата с хора в тях са кацали там, 12 астронавти са се разхождали по лунната повърхност). Казвате, че когато детето получава различни информации от два различни източника, това щяло да го провокира да потърси трети източник, за да разбере истината. Само че, ползвайки безразборно различни източници, дори и да срещне истината, детето няма как да я разпознае, преди да се е научило на критично мислене. Както – изглежда – се е случило с Вас, щом смятате за достоверни източници Уикипедия и Ютюб. За съжаление, Вие няма как да ги научите на критично мислене. В днешния информационен потоп, който излива върху нас алтернативни факти, полуистини, фалшиви новини, кликбайт заглавия и абсурдни лични мнения, това е изключително важно умение. Без него или започваме да вярваме на откровени лъжи, или решаваме, че всички са маскари и лъжат, а реалността е непознаваема. И най-лошото е, че ако възрастният човек може да се научи да си подбира източниците, то децата няма как да избягат от такива учителки. Молим Ви, г-жо Булева, в следващите си часове да не занимавате децата с нито една от следните теми, дори и ако според Вас те са спорни и научни (и въпреки че в Ютюб има много филмчета с аргументи и контрааргументи, и по „Дискавъри“ също, и във форума на BG-Mamma даже): \" \" Китай кацна на \"тъмната страна\" на Луната", "date": "2019.01.21", "title": "Писмо до г-жа Булева, учителката, която не вярва, че някой е кацал на Луната"}
{"url": "http://clubz.bg/78488-shte_reshat_li_rusiq_i_qponiq_teritorialnite_sporove", "text": "За да бъде разкрит изцяло потенциалът на руско-японските отношения, трябва да се реши в най-кратки срокове ситуацията с липсата на мирен договор между Токио и Москва. Това заявява премиерът на Япония Шиндзо Абе в интервю за руския в. \"Комерсант\", цитирано от БТА. Интервюто е по повод посещението му в Русия, което ще се състои утре, по време на което той ще разговаря с руския президент Владимир Путин. Двамата с Путин се споразумяха да подновят тези преговори на среща в Сингапур през ноември. Русия и Япония все още не са подписали договор за мир след Втората световна война поради неразрешения си териториален спор за четирите Южни Курилски острови, наричани от японците Северни територии. След сингапурската среща Абе каза пред репортери, че преговорите ще бъдат ускорени въз основа на руско-японската декларация от 1956 г., в която Москва се съгласява да предаде на Токио два от четирите острова след подписване на мирен договор.  В интервюто за \"Комерсант\" японският премиер изтъква \"значително разширеното\" напоследък сътрудничество с Русия, включващо по-специално над 150 частни проекта. Абе припомня съвместната дейност в енергетиката, медицината, селското стопанство и други сфери и \"рекордния\" туристически обмен, достигнал през 2017 г. 180 хил. души. Мнозина хора и в двете държави реално усещат развитието на двустранните връзки, подчертава Абе. Япония признава, че в момента е невъзможно Русия да й отстъпи два от четирите спорни острова - Итуруп и Кунашир, посочва \"Лента\", като цитира съобщения на ТАСС и Киодо. \n\tСпоред източник от японското правителство премиерът Абе е съгласен Москва да прехвърли на Токио контрола върху част от спорните територии. Той иска да получи гаранции, че на Япония ще бъдат отстъпени другите два острова - Шикотан и Хабомаи. Това са условията, при които японският политик е готов да обсъди сключването на мирен договор с Русия, пояснява онлайн изданието. Предстоящата среща между Путин и Абе ще бъде един вид юбилейна - двамата лидери ще се опитат вече за 25-и път да постигнат напредък в решаването на проблема с мирния договор и с твърде отдавнашния териториален спор, отбелязва \"Известия\". Експерти на вестника не очакват пробив от новата среща на върха, но според тях евентуалният мирен договор би бил от полза и за Москва, ако Токио изпълни ред условия.  \n\tШиндзо \"Абе бърза (...) и все още се надява да подпише в някаква форма рамково споразумение при посещението на Путин в Япония през юни. Но руската страна не бърза, а тъкмо тя може да диктува темпото, защото владее островите\", коментира Джеймс Браун, експерт от университета \"Темпъл\" в Токио. Наистина не личи Москва да бърза особено много. Още повече че обществото в Русия е настроено доста негативно дори срещу хипотетичната възможност страната да отстъпи два острова на Япония. Според анкета на социологическия център \"Левада\" 74 на сто от хората в Русия са против. На срещата с Путин Шиндзо Абе може все пак да признае в някаква форма суверенитета на Русия над Южните Курили и да повтори обещанието, че ако бъдат отстъпени на Япония, там няма да се появят военни бази и войскови контингенти на САЩ, смята бившият посланик на Москва в Токио Александър Панов.  Трудно е да се каже дали това ще задоволи Русия. Голям въпрос е дали Русия наистина иска мирен договор, добавя Панов пред \"Известия\", цитиран от Би Би Си. Според него обаче Русия има интерес от мирен договор с Япония. В трудната международна обстановка в Източния регион за федерацията е по-добре да има там партньор и приятел, смята дипломатът. По думите му Москва може да постигне това чрез комплексен мирен договор, който да обхваща въпроси на сигурността, политическите отношения, икономическото сътрудничество и собствеността върху териториите.", "date": "2019.01.21", "title": "Ще решат ли Русия и Япония териториалните спорове?"}
{"url": "http://clubz.bg/78495-los_andjelis_rams_sreshtu_nyu_inglynd_na_superboul", "text": "\"Лос Анджелис Рамс\" и \"Ню Инглънд Пейтриътс\" ще се противопоставят на 53-ия финал по американски футбол Супербоул на 3 февруари в Атланта. Миналата нощ се играха финалите на конференциите на Националната футболна лига (НФЛ) на САЩ - за първи път в историята и двата мача бяха решени с продължения. В решителния сблъсък на Националната конференция \"Рамс\" надви \"Ню Орлиънс Сейнтс\" като гост - 26:23, благодарение на успешен фийлдгол на Грег Зюрлайн от 57 ярда в допълнителната част. Малко преди това пак той прати двубоя в продължение - 23:23.  В спортната преса в САЩ една от централните теми е явно неотсъдено нарушение на защитник на \"овните\" срещу нападател на \"Сейнтс\" малко повече от минута преди края на редовното време на драмата. Ако съдиите го бяха зачели, двубоят почти сигурно щеше да приключи с победа за домакините, които имаха неописиуема подкрепа в закрития си стадион \"Супердоум Мерцедес-Бенц\". Дори на таблата за информация по магистралите около Ню Орлиънс часове наред стоеше надписът  Тимът на \"Рамс\" не е играл на Супербоул от 2002 г., но тогава беше в Сейнт Луис. През 2016 г. беше върнат обратно в Лос Анджелис, откъдето датира историята му. А отборът, от който \"овните\" загубиха изненадващо през 2002-ра, е предстоящият съперник на големия финал - \"Ню Инглънд Пейтриътс\". Тогава започна феноменалната серия на може би най-успешната династия в историята на американския футбол. Главните герои на \"патриотите\" и сега са едни и същи - собственикът Робърт Крафт (приятел и спонсор на Доналд Тръмп), треньорът Бил Беличик и куотърбекът Том Брейди. Нощес Брейди, на своите 41 години, извърши поредно чудо   като изведе тима си до триумф на стадиона на \"Канзас Сити Чийфс\" - 37:31 след продължение във финала на Американската конференция. Двубоят се игра при температури, близки до нулата. Но въпреки това бе по-зрелищен от този в Ню Орлиънс, може би защото защитите на двата тима не са толкова добри. За разлика от \"Рамс\", \"Пейтриътс\" спечели с тъчдаун (6 точки), след като \"Чийфс\" изравни с 3 т. точно 11 секунди преди края. Сега Том Брейди ще опита да вземе титлата за шести път. \"Патриотите\" за трета поредна година са на Супербоул и за общо 11-и път, което е рекорд. През миналата година тимът беше фаворит срещу \"Филаделфия Игълс\" в Минеаполис, но загуби. Канят те да пееш на Супербоул, но феновете не те пускат Сблъсъкът на 3 февруари ще е много интересен. Специалистите този път дават предимство на \"Рамс\". Мачът тази година ще се предава пряко по канала CBS. Цената на 30 секунди реклама започва от 5 милиона долара. Шоуто на полувремето на построения наскоро закрит стадион \"Мерцедес-Бенц\" ще изнесат групата Marron 5 и рапърите Биг Бой и Травис Скот.", "date": "2019.01.21", "title": "\"Лос Анджелис Рамс\" срещу \"Ню Инглънд\" на Супербоул"}
{"url": "http://clubz.bg/78493-prokuraturata_onevini_moskovski", "text": "След 11 месеца прокуратурата прекрати разследването срещу бившия транспортен министър Ивайло Московски. Инцидентът с моторната шейна, управлявана от него, при който на 2 февруари м.г. загина 3-годишният му син, е случайност и Московски не носи отговорност за катастрофата. Няма данни за престъпление, смята прокурор Емилия Варадинова от Софийската градска прокуратура, съобщава вестник \" \". Постановлението й, с което \"Сега\" разполага, е от 3 януари. Въпреки това в петък от обвинението са отговорили на запитване на вестника, че няма нищо ново по делото. Оттам припомнят как протече и цялото дело - без много шум и с прехвърляне между окръжната прокуратура и градската. Московски подаде оставка заради катастрофата край Своге, при която загинаха 20 души. Към днешна дата правителството го прати в Черноморската банка. На осмия месец прокуратурата разбрала, че неправилно разследва Московски Сега прокурор Варадинова развива тезата, че безспорно смъртта на детето е заради падането от шейната, управлявана от баща му. Има инцидент, но това не значи, че водачът е имал виновно поведение, пише тя. Според нея трябва да бъде безспорно доказано, че произшествието е в причинно-следствена връзка с поведението на водача и с нарушение на правилата за управление на снегомобил. Варадинова смята, че става дума за случайно деяние и деецът не следва да отговоря за него, защото не бил длъжен и не могъл да предвиди последиците. Не са нарушени обичайните практики за управление на шейна, приема Варадинова, която е командирована в градската прокуратура от 2015 г. Според нея Московски не е бил запознат с техническите данни на шейната, нито с правилата за управлението й, нито с каква скорост може да я кара, нито каква екипировка е нужна, нито че трасето не е за шейни. За да има вина за причиняване на смърт по непредпазливост, трябва да има виновно действие или бездействие, макар и неумишлено, посочва прокурорката. Т.е. да съзнава, че може да причини смърт, но да се надява, че ще избегне това. Експертизи бавели делото за детето на министър Московски В постановлението се цитират отговори от официалния представител на канадската марка за моторни шейни, че предлагат на всичките си клиенти теоретичен и практичен курс за управлението на снегомобил. Този курс не е задължителен. На купувачите също се разясняват основни правила за машините и те се подписват, че са ги разбрали - че трябва да се кара внимателно и бавно, защото високите скорости крият риск от загуба на управление и инциденти, че препоръчителната минимална възраст за водачите е 16 години, че шейната е едноместна, че трябва да се управлява с предпазно облекло и каска. Злополучната шейна обаче е купена втора ръка. Последните данни, че е била обслужвана в сервиз, са от 2014 г. Новият й собственик не е преминал през инструктажа за безопасност, нито е направил такъв на Московски. Автотехническата експертиза обяснява, че шейната се управлява основно с баланса на тялото, подобно на мотоциклет. Според експертите най-вероятната причина, че шейната е загубила сцеплението, е, че е навлязла в неутъпкан сняг. Скоростта й преди инцидента е била не по-висока от 50 км/ч. Експертизи бавели делото за детето на министър Московски", "date": "2019.01.21", "title": "Прокуратурата оневини Московски "}
{"url": "http://clubz.bg/78485-snqg_leden_dyjd%C2%A0i_minus_37_gradusa_atakuvat_sasht_i_kanada", "text": "Студен атмосферен фронт обхвана големи части от САЩ и Канада след като буря донесе обилни валежи от сняг и леден дъжд през почивните дни и създаде опасно заледяване, предаде Асошиейтед прес, цитирана от БТА. В САЩ в щатите Върмонт, Мейн и Ню Хемпшър температурите паднаха до минус 37 градуса под нулата. В щата Кънектикът, където бяха повредени електропроводи, над 20 000 души останаха без електричество. Двете електропреносни дружества в района публикуваха в Туитър снимки как аварийни екипи възстановяват енергоснабдяването.  Основен проблем са обледените клони на дърветата, които се чупят и падат върху електропроводите. Поривите на вятъра достигнаха 8,9 до 13 м/сек. В щата Пенсилвания действа режим на извънредно положение. В град Ню Йорк са поставени в готовност 450 служители на Националната гвардия. В Източна Канада паднаха обилни снеговалежи и снежната покривка може да достигне 50 см в атлантическите райони на провинциите Нова Скотия, Ню Брансуик и остров Принц Едуард, което надхвърля месечната норма на снеговалежи. Лошото време е съпроводено със силен вятър, достигащ до 100 км/ч. На места снегът преминава в леден дъжд. В източните провинции Квебек и Онтарио също има силни снеговалежи. Администрацията на летищата в Монреал, Квебек сити и Отава съобщи за десетки забавени и отменени полети. В Монреал около 13 000 потребители останаха без електричество. В канадската столица Отава се очакват изключително ниски нощни температури.", "date": "2019.01.21", "title": "Сняг, леден дъжд и минус 37 градуса атакуват САЩ и Канада"}
{"url": "http://clubz.bg/78492-zaradi_brekzit_london_se_zapasqva_s_hrani", "text": "След като британският парламент отхвърли споразумението за \"Брекзит\", договорено от премиерката Тереза Мей с Брюксел, възможността Великобритания да напусне ЕС без договор изглежда по-вероятна, което накара много британци да започнат да се запасяват с храни, пише френският в. \"Паризиен\", цитиран от БТА. Гражданите, избрали този подход, общуват чрез фейсбук група, но и много предприятия са възприели също такъв подход - включително супермаркети като \"Теско\" и \"Ем енд Ес\" и британския клон на \"Нестле\". Източници от правителството на Република Ирландия заявиха, че \"няма шанс\" за сключване на двустранно споразумение между Лондон и Дъблин, с което да се избегне необходимостта от предпазна клауза за границата между Ирландия и британската провинция Северна Ирландия, пише британският в. \"Гардиън\". ЕС заяви много ясно, че споразумението за \"Брекзит\" не може да бъде предоговаряно, освен ако премиерката Мей промени предложенията си, добавят представителите на Дъблин. Ирландското правителство държи на цялото споразумение, договорено между Лондон и Брюксел, включително на предпазната клауза, увери ирландският външен министър Саймън Ковини. \"Дейли Експрес\": Провал на \"Брекзит\" отприщва политическо цунами Източник от британското правителство пък отхвърли идеята за евентуална промяна на споразумението от Разпети петък, слагащо край на конфликта в Северна Ирландия, и заяви, че такъв вариант не е бил обсъждан. Очаква се в речта си пред британския парламент тази вечер, в която ще изложи резервния си план след отхвърлянето на договореното от нея споразумение, Тереза Мей да подкрепи нови усилия за преговори с Брюксел за предоговаряне на предпазната клауза за Северна Ирландия, пише в. \"Гардиън\". Целта е да бъдат привлечени обратно депутатите консерватори и депутатите от Демократичната юнионистка партия, които отказаха да подкрепят предложението на Мей, отбелязват източници от правителството. Най-важният приоритет на премиерката е да предотврати историческо разделение на Консервативната партия. Някои консервативни депутати заплашиха да се отделят в нова партия, ако Мей реши да подкрепи оставане в митническия съюз - което е едно от основните искания на лейбъристите и на консервативните поддръжници на \"мекия Брекзит\" по норвежки модел, отбелязва британското издание. От \"Брекзит\" най-пострадала ще бъде Източна Европа Мей имаше трудна задача и не изигра картите си добре - но за сметка на това тя е упорита и в това се крие силата й, пише в. \"Вашингтон пост\". Проблемът пред нея е, че Консервативната партия не може да стигне до споразумение за курса, който трябва да следва. През последните две години британската премиерка се бореше не толкова с бюрократите в Брюксел, колкото с различните фракции в собствената си партия. Защо тогава премиерката запази поста си? Защото никой друг не иска да го заеме, или поне не иска да го заеме в момента. Всички водещи консерватори по принцип искат поста на Мей, но по-късно, след като тя или успее да наложи някаква версия на своя компромис, или се провали и тогава някой ще трябва да спасява Великобритания и \"Брекзит\". От \"Брекзит\" най-пострадала ще бъде Източна Европа", "date": "2019.01.21", "title": "Заради \"Брекзит\" - Лондон се запасява с храни"}
{"url": "http://clubz.bg/78501-teodorakis_zove_da_ne_se_priema_dogovoryt_ot_prespa", "text": "Емблематичният гръцки композитор Микис Теодоракис излезе с отворено писмо, публикувано от всекидневника „Та Неа“, в което призовава парламента на Гърция да не ратифицира договора за името между Атина и Скопие, предава базираният в САЩ портал Greek Reporter, цитиран от \"Фокус\".  Композиторът на музиката от филма „Зорба гъркът“ и знакова фигура от протестите срещу диктатурата на хунтата в южната ни съседка през 70-те години на XX век призова 300-те членове на гръцкия парламент да не подкрепят „престъплението срещу Гърция“, като добави, че щетите от споразумението ще са необратими за страната. Теодоракис отбеляза в писмото си, че гръцкият народ не е оторизирал нито едно правителство да решава този спор според собствените си разбирания и посочи, че единственото далновидно решение е да се проведе референдум, за да могат хората да решат ключовия въпрос. Десетки хиляди протестираха в Атина срещу договора от Преспа (СНИМКИ) Депутатът от „То Потами“ (Реката) Йоргос Амирас обяви рано в понеделник, че става независим народен представител, съобщава гръцката държавна агенция АНА-МПА. Партията обяви по-рано, че ще подкрепи договора от Преспа. Амирас е също говорител на партията. Според Правилника за дейността на парламента групите в него трябва да са най-малко от петима депутати. А след напускането му „То Потами“ остават само с четирима народни представители.", "date": "2019.01.21", "title": "Теодоракис зове да не се приема договорът от Преспа"}
{"url": "http://clubz.bg/78499-futbolnite_hora_se_prostiha_s_ivan_vucov_snimki", "text": "Футболният елит на България се прости с Иван Вуцов, който почина в петък на 79 години. Поклонението бе във фоайето на сектор на Националния стадион. Синовете на бившия национал, треньор и ръководител - Руслан и Велислав, както и останалите от семейството му приеха съболезнования на десетки хора, сред които шефовете на БФС Борислав Михайлов, Емил Костадинов, Валентин Михов и Бончо Генчев. Почина Иван Вуцов Дойдоха много величия от историята на \"Левски\" като Сашо Костов, Кирил Ивков, Георги Цветков, Наско Сираков, Даниел Боримиров... Имаше венци и изпратени телеграми от клубове и организации. След поклонението на ст. \"Васил Левски\" тленните останки на Иван Вуцов бяха положени за опело в столичен храм.  ", "date": "2019.01.21", "title": "Футболните хора се простиха с Иван Вуцов (СНИМКИ)"}
{"url": "http://clubz.bg/78481-26_te_naj_bogati_imat_pari_kolkoto_38_te_miliarda_naj_bedni_v_sveta", "text": "Концентрацията на богатството се е увеличила още повече през 2018 година и 26-имата милиардери вече притежават толкова пари, колкото и половината най-бедно население в света. Това се посочва в доклад на неправителствената организация \"Оксфам\", цитиран от АФП. \n\t\"Оксфам\" призовава държавите да облагат най-богатите хора. Правителствата трябва да гарантират, че компаниите и най-богатите хора плащат своя дял от данъците, допълва тя по случай традиционното публикуване на годишния доклад на Оксфам за неравенствата в света в навечерието на Световния икономически форум в Давос, който ще се състои от 22 до 25 януари в швейцарския зимен курорт. \n\tСпоред неправителствената организация, чиято методология се основава на данните, публикувани от американското сп. \"Форбс\" и банката Креди Сюис (Credit Suisse), но се оспорва от някои икономисти, 26 души разполагат с толкова пари, колкото и 3,8-те милиарда най-бедни хора на планетата. През 2017 година най-богатите са били 43-ма. Свръхбогатите държат вече 82% от богатството на света Най-богатият човек в света Джеф Безос, президент на Амазон (Amazon), е натрупал богатство през 2018 година на стойност 112 милиарда долара, според \"Оксфам\". Бюджетът за здравеопазване на Етиопия е 1 процент от състоянието на Безос, подчертава неправителствената организация. Общо богатството на милиардерите по света се е увеличило с 900 милиарда долара миналата година или с 2,5 милиарда долара на ден, а състоянието на половината най-бедно население на планетата се е свило с 11 на сто, уточнява Оксфам. \"Оксфам\" публикува черен списък на данъчни убежища Експертите на Оксфам твърдят, че от един долар от подоходното облагане само четири цента идват от налози върху богатството. Най-богатите крият от данъчните власти 7,6 трилиона долара, а в страни като Бразилия или Великобритания, \"10-те процента най-бедни хора плащат вече по-високи данъци пропорционално на техните доходи в сравнение с най-богатите\", твърди неправителствената организация. Европа отделя 3,5 млрд. евро за най-бедните Докладът се публикува в момент, когато облагането на най-големите богатства предизвиква дебати в редица страни. Във Франция движението на \"жълтите жилетки\" активизира дебата около премахването на данъка върху най-големите състояния, обявено от президента Еманюел Макрон. В САЩ депутатката от Демократическата партия Александрия Окасио-Кортес, която бе избрана неотдавна, предложи ставка от 70 процента за най-богатите и получи подкрепата на носителя на Нобелова награда за икономика Пол Кругман, припомня БТА.  \"Оксфам\" публикува черен списък на данъчни убежища Европа отделя 3,5 млрд. евро за най-бедните", "date": "2019.01.21", "title": "26-те най-богати имат пари колкото 3,8-те милиарда най-бедни в света"}
{"url": "http://clubz.bg/78500-25_mln_bylgari_shofirat_vsekidnevno_spored_nad_60_na_sto_pytishtata_sa_loshi", "text": "Едва една четвърт от нуждаещите се от винетка шофьори са успели да ги закупят или презаверят за 2019 година. А една пета са онези, които са пробвали, но не са успели. Над половината от шофьорите към този момент изобщо не са опитвали да закупят или презаверят електронна винетка – било защото не се нуждаят от такава, било защото още не е изтекла валидността на предишните винетни стикери. За неразборията с новата система за контрол върху движението по националната пътна мрежа хората най-често обвиняват изпълнителната власт, а не фирмата изпълнител, каквото впечатление се оформи в първия момент в публикации и коментари. Сумарно делът на изпълнителната власт и фирмата изпълнител измежду посочилите главен виновник за проблема е близо 40 на сто.   55 на сто от пълнолетните български граждани декларират, че шофират, а с 3 на сто повече е общият дял на хората, които имат книжки. Това са приблизително 3,250 млн. души, посочват от \"Афис\". О тях повече от половината твърдят, че шофират всекидневно, а всеки четвърти – няколко пъти седмично. Данните показват, че мъжете шофьори са двойно повече от жените, столичани по-често карат колите си, отколкото жителите на останалите населени места. Най-голям е делът на шофьорите между 30 и 60 години, които заявяват, че работещите българи в активна възраст, независимо от социалния статус, много по-често сядат зад волана в сравнение със студентите и с пенсионерите. Хипотетично тези факти означават, че почти всеки ден по пътищата у нас се разминават, условно казано, около 2,5 млн. души, управляващи МПС, без да броим преминаващите чуждестранни превозвачи. Важна подробност е, че около една четвърт от тях шофират само в рамките на населените места, в които живеят, тъй че те не са засегнати от кризата с винетките, изчисляват от \"Афис\". Накратко – българите имат коли и твърде често се придвижват с тях. Това се приема като нещо естествено и е част от общоприетата норма и стандарта на живот. Особено в столицата и още няколко по-големи градове, където за мнозина жители на практика е по-евтино да отидат на работа с личната си кола, отколкото с обществения транспорт. \"Случаят не може да се разглежда изолирано, тъй като замисълът на системата предполага чрез закупените винетки българските граждани да финансират изграждането и ремонта на пътните участъци. В този контекст казусът с електронните винетки е част от по-голямата картина – как работят държавата и администрацията в този сектор, който пък е свързан освен с управленски решения, и с безопасността на голяма част от българските граждани\", е коментарът на \"Афис\".  ", "date": "2019.01.21", "title": "2,5 млн. българи шофират всекидневно, според над 60 на сто пътищата са лоши"}
{"url": "http://clubz.bg/78496-desislava_radeva_za_premiera_syziram_prichinena_bolka", "text": "Съпругата на президента Румен Радев - Десислава, се почувства длъжна да отговори, макар и задочно, на изказване на премиера Бойко Борисов по неин адрес. В неделя, по време на речта си пред висшия ешелон на ГЕРБ на работна среща на партията, Борисов спомена Радева в контекста на общата си критика към актива - че не отговаря публично на нападки на политическите опоненти, като оставя тази работа на няколко изявени лица на ГЕРБ. В това изказване т.нар. първа дама \"съзря\" \"причинена болка\". Борисов: БСП, тези провалени политици, ни гонят и ни доближават Ето какво написа тя в профила си във фейсбук: А после Радева надгради коментара си с още една публикация:", "date": "2019.01.21", "title": "Десислава Радева за премиера: Съзирам причинена болка"}
{"url": "http://clubz.bg/78489-georgi_dermendjiev_e_noviqt_trenor_na_levski", "text": "Бившият наставник на \"Лудогорец\" Георги Дерменджиев е новият треньор на \"Левски\". Човекът, извел два пъти \"орлите\" до групите на Шампионската лига, заменя Славиша Стоянович. Словенецът и \"сините\" се разделят по взаимно съгласие. Събитията се развиха бързо вчера и миналата нощ. Преговорите с двамата се водят от Павел Колев, който от днес е изпълнителен директор на клуба. Роденият в Сливен специалист ще замине за подготовката на \"Левски\" в Кипър вероятно във вторник, заедно с Колев. Не е ясно дали е поставил изисквания за селекция. За напускане на Славиша Стоянович се заговори в края на миналата година, когато стана ясно, че е получил оферта от футболната федерация на Латвия. Той дойде за началото на зимната подготовка в България и увери, че писанията били  Стана ясно, че ще изкара на \"Герена\" най-много лятото, когато изтича договорът му. Павел Колев все пак започва работа в \"Левски\" По информация на Клуб Z инициативата за прекратяване на взаимоотношенията със Стоянович идва от Павел Колев. Желанието на бившия зам.-изпълнителен директор и международник на БФС е треньорът на \"Левски\" да работи в перспектива, за да гради отбор, който от новия сезон да се бори за титлата. В настоящия шансовете са малки, а тимът бе изхвърлен от турнира за Купата. На \"Герена\" биха се оказали в по-трудна позиция, ако в края на сезона почнат да търсят нов наставник. Целта е с Дерменджиев да се работи в по-дългосрочна перспектива. Променената ситуация е по-добра и за Стоянович, който веднага ще се заеме със селекционерския пост на Латвия - евроквалификациите започват напролет. Славиша Стоянович пали свещ и се кръсти за \"Левски\" Георги Дерменджиев е единственият български треньор, спечелил победа в групите на Шампионската лига. Дълго време той беше помощник-треньор в \"Литекс\", а след това и в \"Лудогорец\" на Ивайло Петев и Стойчо Стоев, преди да оглави \"зелените\". За последно той се раздели с Разград през 2017 г., след което пое казахстанския \"Ордабаси\". Дерменджиев напусна този клуб миналото лято. Славиша Стоянович пали свещ и се кръсти за \"Левски\"", "date": "2019.01.21", "title": "Георги Дерменджиев е новият треньор на \"Левски\""}
{"url": "http://clubz.bg/78486-ekspertizata_za_izbora_na_f_16_bila_zemna_i_vseotdajna", "text": "\"Земна\" и \"всеотдайна\". Такава е била експетризата на управляващите, за да се спрат на американския изтребител F-16 за започване на преговори със САЩ за закушпуването му. Това стана ясно от думите на заместник-председателя на ГЕРБ и председател на парламентарната група на партията Цветан Цветанов в сутрешния блок на бТВ. Цветанов за пореден път коментира защо правителството реши да преговаря с Щатите за придобиването на нов тип боен самолет при положение, че американската оферта не отговаря на заложените от България параметри - по-скъпа е и засега не дава възможност за разсрочено плащане. И се прехвърли към любимата си тема - президентът Румен Радев. Причината в случая бе, че Радев определи правителственото решение като \"триумф на лобизма\".  Румен Радев: Предложението за F-16 е триумф на лобизма След което на свой ред обвини Радев за действията на назначения от него служебен кабинет, който спазвайки сроковете по заложената от ГЕРБ преди това процедура, се спря на изтребителите \"Грипен\" малко преди редовно избраното ново правителство да стъпи в длъжност. Според Цветанов всичко това било направено \"на тъмно, непрозрачно, осем дни преди полагането на клетва на новия министър-председател и на новото Народно събрание\". На въпрос защо изобщо е обявен конкурс, след като решението ще е политическо и за пред хората ли е била обявена процедурата, зам.-председателят на ГЕРБ коментира: Цветанов визира бившия началник на отбраната Попов, който към момента е депутат от ГЕРБ и председател на комисията по отбрана в парламента. И той като Радев е летец. Пак Цветанов vs Радев за F-16: Всяко решение е политическо По отношение на предстоящия евровот, Цветанов постави цел:  Цветанов похвали персонално само еврокомисарката Мария Габриел и въпреки че в средите на ГЕРБ отдавна се говори, че тя ще е водач на евролистата, отказа да посочи кой ще е начело.  Пак Цветанов vs Радев за F-16: Всяко решение е политическо", "date": "2019.01.21", "title": "Експертизата за избора на F-16 била \"земна\" и \"всеотдайна\""}
{"url": "http://clubz.bg/78487-gripna_vakanciq_v_nad_460_uchilishta_i_detski_gradini", "text": "Над 460 училища и детски градини в страната остават затворени заради грипната ваканция. Обявена е епидемия в 7 области, съобщава БНР. Грипната ваканция в област Стара Загора се удължава до утре включително, съобщиха от Регионалната здравна инспекция. Понеделник и вторник ще бъдат неучебни дни и за област Шумен. В Пазарджик учебните занятия се прекратяват до сряда включително.  Грипната вълна все повече се разраства Детските градини продължават да работят, но приемът сутрин ще става при засилен контрол и няма да се допускат деца с признаци на респираторни заболявания. Миналата седмица беше обявена грипна епидемия и в областите Ямбол, Бургас, Силистра, Шумен, Перник. По последни данни болните в страната са около 100 000 души, като миналата година по това време броят им е варирал между 200 и 400 000. Затова пикът на грипната вълна се очаква през следващите дни.  Заради нарастването на заболяемостта от грип и остри респираторни заболявания здравните специалисти препоръчват да се избягват затворени пространства, където се събират много хора и  помещенията да се проветряват често . ", "date": "2019.01.21", "title": "Грипна ваканция в над 460 училища и детски градини"}
{"url": "http://clubz.bg/78490-trygna_sajtyt_na_svobodna_evropa", "text": "След неколкодневно активно \"тийзване\" в социалните мрежи сайтът на   от тази сутрин е активен.  Медията обяви, че се завръща в България още в средата на миналата година и ще заработи в началото на 2019-а. \"Свободна Европа\" е службата за България на Radio Free Europe/Radio Liberty (RFE/RL). От 1950-а до 2004 г. излъчва предавания на български език. От тази година \"Свободна Европа\" е възстановена като дигитална платформа за предоставяне на мултимедийно съдържание на български език.  Човек на Клуб Z поема „Свободна Европа“ в България Журналистите на RFE/RL предоставят новини в 22 държави на 26 езика. RFE/RL е регистрирана като частна корпорация с нестопанска цел, която се финансира от грант от Конгреса на САЩ чрез Американската агенция за глобални медии (USAGM). Редакционната независимост на RFE/RL е гарантирана от законодателството на САЩ. Защо \"Свободна Европа\" се връща в България? И обещават: \"честни и обективни новини, анализи и дискусии по местни, регионални и международни теми, които са важни за демокрацията и свободния пазар; борба с всяка форма на нетолерантност, насърчаване на взаимното разбирателство между народите и придържане към принципите на етичната журналистика, предлага съдържание, което е професионално, балансирано и в крак с най-високите журналистически стандарти\". Клуб Z пожелава успех на колегите! Защо \"Свободна Европа\" се връща в България?", "date": "2019.01.21", "title": "Тръгна сайтът на \"Свободна Европа\""}
{"url": "http://clubz.bg/78484-eto_q_kyrvavata_luna_video", "text": "Кървава Луна и пълно лунно затъмнение наблюдавахме днес. Природният феномен започна малко след 5.30 ч., а Габровската астрономическа обсерватория приемаше любопитни \"зрители\" посетители от ранни зори. Луната бе близо до Земята и се виждаше по-голяма от обикновено. Кулминацията на явлението бе в 7 часа сутринта, когато Луната стана кървавочервена, съобщава Нова тв.  ", "date": "2019.01.21", "title": "Ето я кървавата луна (ВИДЕО)"}
{"url": "http://clubz.bg/78482-moskva_amerikanskite_bojni_korabi_da_stoqt_dalech_ot_ruskite_bregove", "text": "Посещенията на американски бойни кораби в Черно море нямат нищо общо със сигурността на САЩ и са мотивирани от вътрешнополитически съображения, заяви руският сенатор Алексей Пушков, цитиран от Ройтерс, предава БТА. Поводът за коментара е ескадреният миноносец \"Доналд Кук\", който преди ден влезе в Дарданелите на път към Черно море. По думите на Пушков тези кораби трябва да стоят далече от бреговете на Русия. Русия следи американски боен кораб в Черно море \"Доналд Кук\", въоръжен с управляеми ракети, се насочи към Черно море вчера, \"за да извърши операции, свързани със сигурността на корабоплаването, и да съдейства за регионалната морска стабилност\", гласи съобщение на военноморските сили на САЩ. Руският Черноморски флот започна да следи движението на американския боен кораб, откакто той навлезе в района, съобщи Националният център за управление на отбраната на Русия, цитиран от агенция РИА Новости.  Според международната конвенция от Монтрьо американски бойни кораби могат да останат в Черно море за не повече от 21 дни, напомня руският Център за управление на отбраната, цитиран от РИА Новости.", "date": "2019.01.21", "title": "Москва: Американските бойни кораби да стоят далеч от руските брегове"}
{"url": "http://clubz.bg/78483-izchezva_li_bylgariq", "text": "През 2018 г. раждаемостта в България е спаднала в сравнение с предходната 2017-а, както впрочем и числеността на населението на страната, което вече е под 7 милиона. Медиите тиражираха новината, че броят на новородените е бил по-нисък с 8%, но всъщност спадът в раждаемостта е 26%. Според миналогодишното издание на Националния статистически институт (НСИ) „Население и демографски процеси“ през 2017 г. в България са се родили 63 955 деца, а информационната система за ражданията на Министерството на здравеопазването отчита за 2018 година 47 340 живородени деца - спад от 26 процента. Вярна или не, международните институции приемат за меродавна само обобщената информация за раждаемостта на НСИ, казва проф. Пенка Найденова, която дълги години е работила във Фонда на ООН за населението. Разминаването в числата може да се дължи на това, че в България всяко дишащо новородено, дори и с фатални за живота му през следващите няколко дни малформации, се регистрира като живородено, добавя тя. Не, България няма да изчезне Подобен срив в раждаемостта е характерен само за периоди на войни и масови епидемии. Каквито и да са обобщените данни на НСИ, които се очакват след 4 месеца, те няма да променят оценката на Фонда на ООН за населението и на Евростат, че България е страната с най-бързо намаляващо и застаряващо население в света. Прогнозите са, че през следващите 30 години България ще изгуби поне една четвърт от сегашното си население и през 2050 г. ще бъде начело по депопулация. Според Марта Сугарева, професор по демография в Пловдивския университет, спадът на раждаемостта в България може отчасти да се обясни и с провежданата от комунистическия режим демографска политика, забраняваща абортите. Разбира се, основен принос за този спад имат посткомунистическата стопанска разруха и свободното движение на хора през границите. В резултат от това на територията на България намалява броят на жените във фертилна възраст и се променя съществуващият модел за семейство с две деца, който би осигурил, макар и в много тесни рамки, някакво естествено възпроизводство.  Недостатъчно проучен е и високият коефициент на раждаемост сред момичетата на възраст между 10 и 14 години – приблизително 1 раждане на 1000 деца. В групата на по-развитите държави по този показател пред България са единствено Мексико и Чили. Младите хора, които навлизат в трудоспособна възраст, компенсират само отчасти (60%) излизащите в пенсия. Съвсем различна е картината сред българските емигрантски общности в чужбина, където имаме 100% компенсация. Марта Сугарева не одобрява държавната практика да се дават директни помощи за всяко новородено. Световният опит в активните политики за насърчаване на раждаемостта сочи, че най-добре е парите за новородените да се насочват към фондовете за човешко развитие, от които родителите да получават суми само под формата на целеви ваучери за покриване на определени разходи - за изхранване, обличане, образование, трудова квалификация, спорт и отдих на децата. Шефът на Асоциацията на индустриалния капитал в България Васил Велев твърди, че броят на незаетите работни места в българската икономика през миналата година е нараснал поне с 20 хиляди, като в момента за 100 000 работни места просто няма хора. Заплатите обаче не решават проблема с липсата на работна сила. Той припомня, че наскоро в Германия служителите, които обработват багажите на летищата, са стачкували с искане да получават по 20 евро на час. От България непрекъснато изтича човешки капитал, а празнината засега не се запълва. Васил Велев посочва, че равнището на производителността на труда все още не е в състояние да компенсира тази тенденция. Дали обаче вносът на трудови мигранти ще реши проблемите на бизнеса, след като българите продължават да освобождават много работни места в родината си? Германският предприемач Бертрам Ролман казва по този повод:", "date": "2019.01.21", "title": "Изчезва ли България?"}
{"url": "http://clubz.bg/78491-kak_se_kyrpqt_dupki_v_snega", "text": "Как се кърпят дупки на пътя посред зима? Подобна практика се среща само у нас и има краткотраен ефект. Въведена ли е тя от Агенция \"Пътна инфраструктура\" (АПИ)? За този абсурд разказа репортаж на бТВ. При температура минус 2 градуса в сряда, 16 януари, трима мъже с бус спират и пълнят дупки на пътя Перник - Трън. Технологията се изразява в хвърляне на няколко лопати асфалт във всяка дупка, последвано от няколко подскока върху кръпката с крака. Технологията \"студено асфалтиране\", както самите работници я определиха, представлява асфалт в насипно състояние, примесен със сняг. Фирмата, чиито работници пълнят дупките на пътя Перник - Трън, е избрана от държавата да поддържа републиканските пътища на територията на Пернишка област. Още след първите няколко превозни средства, които преминават, асфалтът излиза от дупката и се разпилява наоколо.  От АПИ обясниха, че извършените дейности са в нарушение на договора между агенцията и изпълнителя и затова няма да бъдат платени. Фирмата изпълнител остава длъжна да извърши качествен ремонт.  ", "date": "2019.01.21", "title": "Как се кърпят дупки в снега"}
