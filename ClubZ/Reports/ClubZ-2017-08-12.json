{"url": "http://clubz.bg/57166-kolko_pyrvi_100_dni_shte_ima_borisov", "text": "Бойко Борисов досега не е изкарал нито един цял мандат. Но нищо чудно да изкара още много първи 100 дни във властта. Началото на кабинета \"Борисов-3\" със сигурност показа, че ситуацията остава непроменена. ГЕРБ е партия със сериозни кадрови и управленски дефицити. Но тя винаги прави достатъчно докато е във властта, за да спечели следващите избори. А и конкурентите не я затрудняват особено. Факт е, че през първите 100 дни на кабинета \"Борисов\"3 избухнаха някои големи скандали - НДК в София, суджука в Добрич, частната детска градина в Перник, разположила се в сградата на държавната и т.н. Факт е, че тези скандали оформят една нелицеприятна картина на българската държава. Очевидно, че почти във всеки град има по едно малко бойкоборисовче, което коли, беси, дерибейства. Управленският ни модел силно напомня феодална структура и има малко общо с реалната демокрация. Този модел обаче не е измислен от ГЕРБ. Те го наследиха от управлявалите преди тях партии. Вярно, развиха го до големи висоти. С една съществена разлика. Когато малкото бойкоборисовче се олее, когато неговите зулуми станат обществено достояние, то големият Бойко Борисов начаса намира начин да се освободи от него. Изхвърля го от борда като ненужен баласт. Премиерът и партиен лидер да нарежда на даден депутат да напусне парламента също няма нищо общо с демокрацията. Така постъпи Борисов с Живко Мартинов, онзи със суджука в Добрич. Това напомня по-скоро отношения в мафиотски клан, а не в демократична партия. Румяна Гьорева, герберката от Перник, пък дари своята инвестиция в реновираната половина на детската градина в полза на общината. От една страна това изглежда като благороден жест. От друга страна обаче предизвиква някои въпроси. Като например  - да не би отказът от членство в ГЕРБ да носи много по-големи финансови загуби от това да се откажеш от една, със сигурност, не малка еднократна инвестиция. Дори и най-големите критици на Борисов обаче не могат да му отрекат едно. Във всичките си управленски мандати той съумяваше да се освобождава бързо от хора, които вредят на имиджа на партията. Единственото изключение от правилото е нейният зам.-шеф Цветан Цветанов. Вярно, това освобождаване става по неособено демократичен начин. То обаче ярко контрастира с поведението на опонентите на Борисов. Последният път, когато бе във власта, БСП клекна пред ДПС и подкрепи Делян Пеевски за шеф на ДАНС. В предпоследното участие на социалистите във власта известния \"батко\", замесен в аферата с \"братко\" бе изпратен след дълъг обществен натиск с благодарности, вместо да бъде освободен начаса, както без съмнение би направил Борисов. Всеки, който прогнозира, че настоящото правителство няма да изкара мандата си, едва ли ще сбърка. Най-малкото, защото неизкарването на мандатите се превърна в навик на ГЕРБ. Причините, поради които Борисов не довърши предишните си два мандата са налице и сега. ГЕРБ очевидно няма никакво намерение да прави радикални реформи, с които постепено членството ни в ЕС да стане реално и да не бъде само формално. Винаги идва момент, в който общественото напрежение заради този отказ от промени избива в една или друга посока. А Борисов не е човек, който се бави с оставките. Подава ги веднага, щом усети че времето е дошло. Също така е почти сигурно, че когато и да са следващите избори, ГЕРБ отново ще ги спечели. При всичките си недъзи тази партия успява да запази впечатлението, че по-добро от нея на политическия пазар няма. Сравнението с БСП, както се разбра, е в полза на ГЕРБ. А т.нар автентична десница или демократично пространство е толкова заето със собствените си вътрешни неразбирателства, че няма никакъв шанс да бъде реална конкуренция. Няма шанс дори да се опита да бъде намордник на ГЕРБ, да го вкарва в правия път, когато излезе от него. Такъв шанс имаше пред Реформаторския блок в предишния управленски мандат, но той, в общи линии, бе пропилян. На всичкото отгоре и външнополитическата ситуация някак е изключително благоприятна за Борисов. Той е като у дома си у големите европейски лидери или поне успява да създаде такова впечатление. Борисов влезе в историята и като човека, който подписа договора за приятелство с Македония - нещо непостижимо за много български правителства години наред. Тези 100 дни отминаха, чакаме следващите. Всички предпоставки ГЕРБ да продължи да бъде най-успешната българска партия продължават да са налице.", "date": "2017.08.12", "title": "Колко първи 100 дни ще има Борисов"}
{"url": "http://clubz.bg/57194-a_eto_i_jalbata_na_didjeq", "text": "DJ Станчо, задържан снощи от вицепремиера Валери Симеонов, се оплака във фейсбук, че е арестуван и унижен публично, че му е отнет лаптопа. Съставили му наказателно постановление, че... пуска музика.  Тази сутрин Валери Симеонов се похвали във фейсбук, че е организирал среднощна акция в Слънчев бряг и е превърнал \"битката за тишина\" във война. Вицепремиер арестува DJ за \"отказ за съдействие\" Ето и текстът, който написа DJ Станчо, с извинение, че днес няма да може да изпълни поетите ангажименти. Приятели,снощи бях арестуван и унижен публично ,пред пълен клуб в Слънчев Бряг,..отнети са ми лични вещи( Лаптоп и зарядно) ,без адекватно обяснение от РУ Несебър Сл. Бряг,....написаха ми 2броя наказателни постановления ,..едното за това ,че пускам музика (това ми е професията), 2рото постановление и ареста, са вследствие на това ,че отказах да предам Лаптопа доброволно,... ИЗВИНЯВАМ СЕ НА ПРИЯТЕЛИ И ФЕНОВЕТЕ СИ ВЪВ ВАРНА ,ДНЕС НЯМА ДА.МОГА ДА ИЗПЪЛНЯ ПРОФЕСИОНАЛНИТЕ СИ ЗАДЪЛЖЕНИЯ,.. НАПРАВЕТЕ ИЗВОДИТЕ ЗА СЕБЕ СИ,..", "date": "2017.08.12", "title": "А ето и жалбата на диджея"}
{"url": "http://clubz.bg/57195-borisov_ako_tol_sistemata_ne_trygne_do_ponedelnik_pravim_q_dyrjavna", "text": "България губи по милион и половина лева на ден заради липсата на тол система. Това обяви във Варна премиерът Бойко Борисов, който инспектира старта на бул. \"Васил Левски\". Министър-председателят изрази остро недоволство от постоянните обжалвания на тръжните процедури и заяви, че ако след положените двегодишни \"кански\" усилия тя не започне да функционира от понеделник, държавата има готовност да я направи. При въвеждане на тол таксата тежкотоварните автомобили, които най-много рушат пътищата, ще плащат най-много, посочи Борисов. Той се зарече, че няма да има \"никакъв проблем за обикновения човек\". А по повод обжалванията той уточни: ГЕРБ дава \"Цанков камък\" на главния прокурор И изненадващо пак нападна косвено консултанта по хидроинженерство Ахмед Доган, говорейки за проекта \"Цанков камък\": Той не се съгласи, че \"Цанков камък\" и \"Суджукгейт\" имат нещо общо, защото при второто \"виновникът има шест обвинения, нито е в парламента, нито е в партията\".  Иначе освен изграждане на основни булеварди, градинки и улици, кътове за отдих и атракциони в морската столица, премиерът обеща и реализация на новия бул. \"Васил Левски\".  ", "date": "2017.08.12", "title": "Борисов: Ако тол системата не тръгне до понеделник, правим я държавна"}
{"url": "http://clubz.bg/57187-trymp_ne_izklyuchvam_voenna_namesa_vyv_venecuela", "text": "\"Имаме много възможности за действие и една от тях е военната. Във Венецуела е голяма бъркотия\", допълни той, цитиран от Си Ен Ен. Заплахите срещу Каракас дойдоха малко след като от Венецуела обявиха, че Пентагонът вече имал готов план за атака срещу страната, а президентът Николас Мадуро поиска телефонен разговор или среща с Тръмп. Не разговаряме с диктатори, отговориха от Белия дом. Заплахата на президента на САЩ Доналд Тръмп за военна намеса във Венецуела е \"акт на лудост\", отговори министърът на отбраната на южноамериканската страна Владимир Падрино. А министърът на комуникациите Ернесто Вилегас нарече изявлението на Тръмп \"безпрецедентна заплаха срещу националния суверенитет\", предаде БТА. Не така обаче мислят обикновените хора в Каракас. Доналд Тръмп напомни и за географското разположение на Венецуела. Правителството на Тръмп вече наложи поредица от санкции срещу Мадуро и няколко десетки бивши и настоящи венецуелски официални представители. Пентагонът заяви по повод изявлението на президента, че американските военни са готови да защитават гражданите на САЩ и американските национални интереси, но окачестви като \"безпочвени\" инсинуациите на Каракас за планирана военна намеса от страна на Вашингтон.  ", "date": "2017.08.12", "title": "Тръмп: Не изключвам военна намеса във Венецуела"}
{"url": "http://clubz.bg/57189-blagodarihte_na_putin_tova_sarkazym_li_beshe_absolyutno", "text": "Отговорът. Репортерът се поинтересува кога ще влязат в сила съответните мерки. На същата дата дипломатите на САЩ в Русия трябва да напуснат страната, както обяви на 30 юли Владимир Путин. Тръмп: Благодарен съм на Путин, че изгони дипломатите ни. Ще спестим много пари от заплати Вчера Тръмп благодари на Путин, че е изгонил 755 дипломати като каза, че това ще му спести много пари от фонд \"Заплати\". Въпреки, че бе очевиден неговия подигравателен тон мнозина наблюдатели и политически дейци в САЩ започнаха да гадаят дали изказването е иронично или сериозно и съответно да правят коментари. Днес получиха отговор. А какви ли ще бъдат тълкуванията им... От Кремъл и Владимир Путин досега няма реакция на изказването на Тръмп.", "date": "2017.08.12", "title": "Благодарихте на Путин, това сарказъм ли беше? Абсолютно!"}
{"url": "http://clubz.bg/57063-kraj_na_%E2%80%9Ehitrite_planove%E2%80%9C_na_kremyl", "text": "Американската политическа класа прие стратегическо решение – няма да има никакви договорености, още повече компромиси, с режима на Владимир Путин. И в руското правителство прекрасно съзнават това. Министър-председателят Дмитрий Медведев нарече подписаните от американския президент Доналд Тръмп санкции „пълна търговска война“. Тръмп подписа закона за санкциите срещу Русия По думите му режимът на санкциите „ще се запази с десетилетия, освен ако не се случи някакво чудо“, а отношенията между Русия и САЩ ще бъдат „крайно напрегнати“ независимо от състава на Конгреса или личността на президента. Юнкер: Проблемите между ЕС и Русия са ясни - Крим и Украйна Дмитрий Медведев официално призна, че „епопеята“ по завземането на Крим и последвалите опити за легализация на откраднатото, са се превърнали в безпощадно фиаско. Става дума за най-голямото външно политическо поражение на Москва след края на СССР. Разделянето на територията на Общността на независимите държави (ОНД) на сфери на влияние, връщането на ялтенско-потсдамския свят, „федерализацията“ на Украйна, постепенното разрушаване на НАТО и останалите путински „щения“ вече са в историята. Участниците в „кримската пролет“ повярваха на кремълските данайци. Обещаха им бърз крах на Украйна и признание на полуострова за руски. Но Москва ги излъга. Неочакван обрат - Кремъл загърбва \"Новорусия\"? (обновена) Участниците в анексията се оказаха заложници на Кремъл. Ако Владимир Путин загуби властта, тези господа могат да бъдат предадени на Киев, където ги чакат съд и затвор. Анексираният полуостров, войната в Донбас и атаките по американската демокрация се оказаха в един пакет. Европейските политици могат да продължат да говорят за готовността си да смекчат ограниченията в случай на реализация на „минските договорености“, но сега това е просто красив жест. Систематизацията на антируските мерки всъщност означава, че Москва трябва да се разкара от всички завладени територии и да изпълни редица унизителни искания. В това число и свързани с демократизацията на вътрешно политическия живот. На западното общество и съседните страни са им нужни гаранции, че след 15-20 години на власт в Русия няма отново да дойдат реваншисти. Шефът на НАТО: Не искаме надпревара във въоръжаването, не искаме конфронтация с Русия Външнополитическото ведомство на САЩ е решено да възстанови териториалната цялост на Украйна. Специалният представител на Държавния департамент в Украйна Кърт Уокър вече заяви, че проблемът на Крим по нищо не се отличава от проблема на Донбас. През пролетта и лятото на 2014 г. кремълската дипломация успя за кратко да отдели проблема на кримския „референдум“ от бойните действия в Донбас. Президентът Путин и подчинените му нееднократно заявяваха, че въпросът за Крим е „приключил“. Сега вече е ясно, че те избързаха с изводите или се опитваха да представят желаното за действително. Какво следва? Приемането на санкциите е важна стъпка в политиката по удържане на Кремъл, но не е последната. Москва я чака поредна порция икономически ограничения. Особено срещу окупирания Крим. Първо, той е коренът на проблема. Второ, „Кримнаш“ е болната тема на московската клептокрация. Никакво руско „благоденствие“ няма да има в републиката. Москва няма пари да поддържа „особени“ региони. Крим омръзна на Путин като безполезна играчка Финансирането на Чечня няма как да бъде съкратено, но на Крим – може. Републиканските или московски чиновници, които обещават на кримчани подобряване на живота им, нагло лъжат. Кримчани ги чакат продължителен спад в икономиката, милитаризация, антиукраинска истерия и засилване на репресиите. Всичко, което Кремъл може да предложи на поробеното население, така или иначе е свързано с война. За три години Путин стана до скука предвидим. Той привикна да отговаря с ескалация на решенията на Запада, използвайки Крим, Донецката и Луганската републики като плацдарм. Но с всеки път ситуацията се влошава. Веднага след подписването на санкциите, от Вашингтон дадоха да се разбере, че са готови да въоръжат Украйна. Американските военни внимателно следят какво става в Крим и около него. Командващият армията на САЩ в Европа ген. Бен Ходжис заяви в интервю пред киевски журналисти, че Кремъл увеличава военната си инфраструктура по границата с Украйна. Според него за Москва не съществува вариант за доброволно изтегляне от Крим. Подобни изявления са подготовка на информационния фон за усилване на натиска върху Москва заради милитаризацията на полуострава, която заплашва страните от НАТО. Добре дошъл, Крим! Преди три години анексираният Крим бе главният геополитически трофей на Владимир Путин. После полуостровът стана куфар без дръжка, предмет на търговия. Днес „Кримнаш“ е раково образувание, пуснало метастази в руския държавен организъм. Или кремълският елит ще се избави от него, или то ще погуби путинския режим, а после и цялата страна. Юнкер: Проблемите между ЕС и Русия са ясни - Крим и Украйна Неочакван обрат - Кремъл загърбва \"Новорусия\"? (обновена) Шефът на НАТО: Не искаме надпревара във въоръжаването, не искаме конфронтация с Русия Крим омръзна на Путин като безполезна играчка Добре дошъл, Крим!", "date": "2017.08.12", "title": "Край на „хитрите планове“ на Кремъл"}
{"url": "http://clubz.bg/57173-kitaj_sprq_dva_chatbota_s_izkustven_intelekt_hvaleli_sasht_i_ne_haresvali_komunizma", "text": "Два китайски \"чатбота\", програми с изкуствен интелект, които могат да водят разговор, са били свалени и препрограмирани заради неправомерно поведение, съобщи Ройтерс. Става дума за BabyQ, разработен от китайската фирма Turing Robot, и Xiao Bing, дело на Майкрософт. И двете чат-програми са инсталирани като допълнителна функция в популярния китайски месинджър QQ. BabyQ бил попитан  Друг потребител опитал да го предизвика с: Изкуственият интелект попитал: Творението на Майкрософт - Xiao Bing - пък казал на потребители, че мечтата му е да отиде в Америка. Китай напредва с изкуствения интелект. Защо това е притеснително От фирмата, която е собственик на месинджъра QQ и контролира ботовете, са потвърдили спирането, но не и причината за него. Ройтерс днес са тествали BabyQ с въпрос за комунистическата партия. Той вече е бил доста по-резервиран. Наскоро Майкрософт имаха проблем и с друг техен чатбот - Tay - предназначен за западния пазар. Той започна да засипва събеседниците си със сексистки и расистки коментари, имитирайки потребители, с които е разговарял в Туитър. Това е един от проблемите на този тип изкуствен интелект - те разговарят, но не мислят в пълноценния смисъл на думата. Вместо да преценяват сами, заливат потребители с това, което са чули от други. Нищо не им пречи и да заявяват противоположни тези.", "date": "2017.08.12", "title": "Китай спря два чатбота с изкуствен интелект - хвалели САЩ и не харесвали комунизма"}
{"url": "http://clubz.bg/57186-damski_pisoari_v_gradskite_toaletni_na_berlin", "text": "Някъде навън сте и трябва да отидете до тоалетна. На всеки се е случвало. Зовът на природата. Но в дамската тоалетна обикновено има опашка. Властите в столицата на Германия са решили да се справят с този проблем и имат план как да върнат джендър баланса и в обществените тоалетни, разказва Би Би Си. По доста интересен начин. Всички градски тоалетни, които досега имаха писоари само в мъжката си част, вече ще имат и унисекс тоалетни, това се казва в стратегически документ от 99 страници, в който се развива новата WC концепция. С осигуряването на дамски писоари ще е възможност Берлин да покаже, че е иновативен град, пише още там. Според авторите писоарите са особено удобни, като те са ефективно средство в преодоляването на проблема на \"Wildpinkeln\" (уринирането на обществени места, практикувано основно от мъже все пак). Все още не е съвсем ясно дали уринирането в право положение ще е особено удобно и приемливо за повечето жени на Берлин, или те ще поискат отделни кабини. Другите качества, които бъдещата „берлинска тоалетна“ трябва да притежава, са добра видимост към входа, добро осветление, аларма за спешни случаи, както и пиктограми, които са недискриминационни. Какво обаче мислят берлинските жени по въпроса и дали са пробвали дамски писоар? „Има по-важни проблеми за жените, например безопасността в градския транспорт“, смята една от берлинчанките в туитър. „Защо искат да ме карат да пишкам права“, пита тя.   Според германския специалист по дизайн на тоалетни проф. Мете Демирец, цитиран от уебсайта jetzt.de, унисекс писоарите може да спестят вода, защото изследване показва, че жените пускат три пъти водата по време на едно посещение в обществена тоалетна. Дизайнът на дамски писоар, проектиран от неговия екип, прототип на който има в неговия университет в Gelsenkirchen, включва кабина с врата. Конструкцията е като писоар за мъже, но е по-ниска. Жената потребител застава с гръб към стената и заема леко приклекнала позиция, все едно кара ски, разяснява професорът. Има и други съществуващи писоари – „Момичешки“ (\"Girly\") на италианската фирма Sintesibagno например. Все още не е ясно дали властите в Берлин планират да има унисекс писоари, които да могат да бъдат ползвани и от мъже, и от жени.", "date": "2017.08.12", "title": "Дамски писоари в градските тоалетни на Берлин?"}
{"url": "http://clubz.bg/57191-i_qponiq_se_gotvi_za_otpor_na_severna_koreq", "text": "Японските власти  се подготвят след заплахите на Северна Корея, съобщава агенция \"Фокус\", цитирайки японски медии. Властите в Токио са разположили системи за противовъздушна отбрана в западната част на страната. Пхенян оповести, че неговите балистични ракети ще прелетят над три японски префектури: Шимане, Хирошима и Кочи, преди да се приземят край Гуам.  Японските въздушни сили за самоотбрана, които отговарят за противовъздушния комплекс, са били разположени в трите префектури и в префектура Ехиме. Същевременно морските сили за самоотбрана са изпратили в Японско море кораб, който е снабден с радарна система за проследяване на балистични ракети.", "date": "2017.08.12", "title": "И Япония се готви за отпор на Северна Корея"}
{"url": "http://clubz.bg/57188-sreshta_na_vyrha_za_skandala_sys_zarazenite_qjca_v_zapadna_evropa", "text": "Петнадесет страни от ЕС, както и Хонконг и Швейцария, са получили яйца, замърсени с  , съобщава Европейската комисия, цитирана от Би Би Си. Агенцията по хранителните стандарти (FSA) заяви, че е  , а Българската комисия за защита на храните категорично се дистанцира от случая и отрече в страната ни да има внос на заразени продукти. Отрова в яйца: Берлин подозира престъпни действия Бе установено, че яйцата, идващи предимно от Холандия, съдържат вредни пестициди, забранени от ЕС за употреба в хранителната промишленост. Холандия е най-големият производител на яйца в Европа и един от най-големите износители на яйца и яйчни продукти в света. Вчера холандски следователи арестуваха двама заподозрени за инфектирани с инсектицида фипронил яйца.  Скандалът се разпространи  \"на изток\" с откриването на един тон яйчен жълтък, заразен с фипронил, купен в Германия, намерен в западния румънски окръг Тимиш. Британският регулатор на храните заяви, че около 700 000 яйца са били изпратени в Обединеното кралство от потенциално заразени холандски ферми. По-ранната оценка бе за 21 000 броя.  Изтеглени са преработени храни, съдържащи яйца, включително сандвичи и салати  - Sainsbury's, Morrisons, Waitrose и Asda. Супермаркетите в Белгия, Холандия и Германия изтеглилиха милиони яйца от продажба. В петък френският министър на земеделието Стефан Траверт заяви, че около 250 000 засегнати яйца са били продадени в страната от април, добавяйки, че всички продукти, съдържащи яйца от замърсени ферми, ще бъдат извадени от рафтовете. Фипронил не трябва да се допуска никъде в близост до храна, но рискът от яйца се смята за нисък, тъй като броят на замърсените яйца също е нисък. Ако 700 000 яйца ви звучат много, то имайте предвид, че във Великобритания се изяждат 34 милиона яйца на ден! Дания и Люксембург също са съобщили за продажби на замърсени продукти. Смята се, че фипронил, който се използва за унищожаване на въшки и кърлежи на животни, е добавен към дезинфектант на някои пилешки ферми в Холандия, Белгия и Германия. Инсектицидът може да увреди бъбреците на хората, черния дроб, както и щитовидната жлеза, ако се яде в големи количества. Повече от 100 птицеферми са били закрити по време на разследването в Холандия, а 26 заподозрени са идентифицирани и доказателства са конфискувани от техните компании. Междувременно белгийският министър на земеделието Денис Дукарме обвини холандските власти, че знаят за проблема още от ноември.  \n\t ", "date": "2017.08.12", "title": "Среща на върха за скандала със заразените яйца в Западна Европа"}
