{"url": "https://clubz.bg/90326-vesko_eshkenazi_30_godini_sled_deseti_noemvri", "text": "Какъв би бил животът ни без Десети ноември, се питат мнозина у нас на днешния ден, когато отбелязваме 30 години от падането на тоталитарния строй. Какъв би бил успехът на талантлив изпълнител като Веско Пантелеев-Ешкенази без свободата, настъпила през 1989 година? На 17 март 2020-а големият музикант ще отбележи 50-годишнината си с концерт в зала 1 на НДК, ще сподели личния си празник с публиката – празник, възможен до голяма степен благодарение на онези събития.   През 1989-а Веско Пантелеев е 19-годишен, завършил е столичното Музикално училище и вероятно си е представял спасението от затвора Народна Република България единствено чрез своя талант. Изпълнителите от класиката бяха сред малцината у нас по време на социализма, които имаха шанс да пътуват зад граница – но винаги с условието да се завърнат. Така и Веско, още като ученик пропътува редица страни по света като концертмайстор на Детско-юношеската филхармония, дирижирана от проф. Влади Симеонов. 1989 година е решаваща за развитието на Веско Ешкенази. Точно по това време той получава покана от прочутия цигулар и педагог проф. Ифра Нийман да започне майсторски клас в „Гилдхол скул“ – и в следващите две години в Лондон са първите големи стъпки за него като изпълнител на голямата сцена. Без Промяната той може би щеше да има съдбата на десетките творци бегълци от социалистическия лагер (у нас и в други страни), чиято дързост да се реализират на световната сцена държавата наказваше с отказ да се върнат назад. От 20 години Веско Пантелеев-Ешкенази е концертмайстор в един от най-елитните симфонични оркестри в света, „Концертгебау“ в Амстердам. За тези  20 години вероятно е имал много повече от 20 прояви в родината, затова всички зрители на неговите концерти в България са били свидетели и съучастници на неговия успех. Много от тях вероятно ще присъстват и на музикалния му рожден ден на 17 март в зала 1 на НДК. На сцената заедно с него ще бъде Плевенската филхармония, дирижирана от брат му, Мартин Пантелеев. В две части на концерта публиката ще чуе любимите класически произведения на Веско. С изпълнения ще се включат и музиканти, с които той работи през годините – пианистът Людмил Ангелов, певците Люси Дяковска, Миро и Дани Милев.", "date": "2019.11.10", "title": "Веско Ешкенази, - 30 години след Десети ноември"}
{"url": "https://clubz.bg/90325-maq_manolova_vnasq_jalbata_za_kmetskiq_vot_v_sofiq", "text": "Инициативният комитет за издигането на Мая Манолова за граждански кандидат за кмет на София ще внесе жалба в Общинската избирателна комисия за оспорване на изборните резултати от вота. ОИК се помещава с сградата на общината на ул. „Московска” 33. Защо екипът на Манолова ще иска касиране на вота в София Според комитета на Манолова искането за касиране на изборите съдържа доказателства за груби нарушения на изборните правила на балотажа, проведен на 3 ноември. Самата Манолова ще говори пред медиите, а половин час по-рано комитетът и започва да събира подписи под петиция с искане за промени в изборните правила. Сред исканията са връшане на машинното гласуване, отменено от ГЕРБ с промени в Изборния кодекс, както и въвеждането на електронно гласуване (волята за каквото бе отразена и в референдум, въпреки че резултатът от него не бе задължителен за Народното събрание - б.р.) Цацаров: Екипът на Манолова не е дал конкретни данни за купуване на вот в ромски квартали Кандидатката на ГЕРБ Йорданка Фандъкова спелечи пореден кметски мандат на балотажа срещу Манолова с около 20 000 гласа разлика. Вотът \"не подкрепям никого\" в столицата също е около 20 000 гласа. От екипа на загубилата изборите кандидатка още преди втория тур сезираха прокуратурата за купуване на гласове в столични квартали с концентрирано ромско население, но според държавното обвинение сигналите не са съдържали никаква конкретика. И преди първия тур, и след крайния резултат от инициативния комитет говорят за нередности не само при гласуването, но и при отчитането на резултата и попълването на изборните протоколи, на база на които се обявява победител. Съд: ново броене на вота за общински съвет в Сливен До повторно броене на бюлетини - но за общински съвет - вече се стигна в Сливен.  Цацаров: Екипът на Манолова не е дал конкретни данни за купуване на вот в ромски квартали Съд: ново броене на вота за общински съвет в Сливен", "date": "2019.11.10", "title": "Мая Манолова внася жалбата за кметския вот в София"}
{"url": "https://clubz.bg/90248-ozi_izbuhna_sys_singyl_ot_noviq_album", "text": "Тук е и е жив! И има невероятна балада - която е толкова \"Ози\", колкото е възможно в рамките на кариерата на Принца на мрака след \"Блек Сабат\" Но пък след 3'20 мин на парчето Under the Graveyard има и част за почитателите на Бащите на хеви метъла. Вместо прощално турне Ози Озбърн взе, че направи албум Още в края на септември медиите, които чакат Ози да умре кажи-речи от 1980-те, бяха зашеметени от новината, че има нов албум. \"Бащицата\" съобщи това след дългото си пребиваване в болница, което дори доведе до отмяна на прощалното му турне    . Така стана ясно, че роденият през 1948 г. динозавър е бил вдъхновен, след като с него се свързал рапърът Пост Малоун.  Ози Озбърн пак е тук. В общо парче с рапъра Пост Малоун (МУЗИКА) После Ози записва 9 нови авторски песни с продуцента на \"това хлапе\", както нарича Малоун - Андрю Уат. Но какво да се прави - било писано хеви метълите и това да доживеят - Ози в рап парче... Практически Ози не е имал под собственото си име албум от Scream през 2010-а. Макар от тогава да минаха годинки, само вижте с каква енергия изпълнява титулната песен  Засега не е известно кога ще излезе новият албум на Ози ORDINARY MAN  , освен че ще е   Хубавата новина е, че на сайта му се появиха дати за отмененото \"прощално\" турне, започващи от 27 май в Атланта Джорджия. Поне до момента те са само северноамерикански - в САЩ и Канада. Да видим...  Ози Озбърн пак е тук. В общо парче с рапъра Пост Малоун (МУЗИКА)", "date": "2019.11.10", "title": "Ози избухна със сингъл от новия албум"}
{"url": "https://clubz.bg/90318-reformite_ne_zaviseli_samo_ot_instituciite_ponqkoga_obshtestvoto_ne_gi_iskalo", "text": "Това обясни министърът на икономиката Емил Караниколов (от квотата на \"Атака\" във властта - б.р.) в интервю за БНР, посветено на предстоящото приемане на Бюджет 2020.  По думите му обаче към момента не може да се говори за криза. България може да отговори на всякакви забавяния в икономиката - имаме балансиран, но работещ бюджет, добави министърът.  Кризата няма да тръгне от България, а несигурността идва в голяма степен от геополитическите отношения между глобалните сили, както и от \"Брекзит\", категоричен бе Караниколов. И продължи с анализа така: Според него с тези механизми държавата и бизнесът добре са си научили урока от кризата през 2008-2013 г.   По темата \"инвестиции\", които са в ресора му, Караниколов обясни, че разговорите с \"Фолксваген\" са  Според него решението на германския автомобилен концерн къде да построи завод трябва да е икономическо, а не политическо. ", "date": "2019.11.10", "title": "Реформите не зависели само от институциите, понякога обществото не ги искало"}
{"url": "https://clubz.bg/90280-filip_dimitrov_bylgariq_stigna_dalech", "text": "30 години са много сериозен период от време. Естествено че човек може да погледне назад и да мисли за това, което е станало, като за много близка история, но все пак история. Още повече че има достатъчно факти, които дават възможност за съпоставка. И веднага ми хрумва, че след революциите в Източна Европа около падането на Берлинската стена имаше и т.нар. Арабска пролет. След събитията от Източна Европа преди 30 години, събития, които според мен са изключителни по своя характер, се създаде погрешното впечатление у любителите на новото време, че новият свят е 100% различен от всичко предишно. Арабската пролет показа обратното. Така че има мегдан за исторически поглед, да. Не можем да отделим близката история от политиката. Днешното време с всичките си претенции за обективност е дори по-политизирано, отколкото други времена. В момента културната индустрия произвежда множество възпитателни лъжи. От типа как жени, майсторки на шпагата, през Средновековието побеждават армии, или как до всеки средновековен рицар стои някой цветнокож рицар или съратник, което очевидно не се е случвало. Може да е имало 1-2 такива случая по изключение, но ние ги виждаме възпроизвеждани всеки ден. Децата, които дойдоха след Десети Когато говорим за толкова близка дата, този възпитателен и в крайна сметка социално инженерстващ подход явно присъства. А и чисто политическите ангажименти са много. Но датата 10 ноември има една много хубава характеристика, много пряко е свързана с датата 9 ноември, когато падна Берлинската стена. В тоя смисъл е хубаво да се помни. Очевидно е, че процес като антикомунистическата революция не става за миг, трябва все пак да започне отнякъде. Свалянето на един диктатор, който и да го е свалил, е хубав подтик процесът да продължи. Много се говореше, че това е дворцов преврат – да, така е. Че той е имал за цел да укрепи позициите на комунизма – добре, но и Горбачов се опитваше да укрепи позициите на комунизма в СССР, пък видяхме какво стана. Това не намалява значимостта на този момент в историята. Падането на Тодор Живков е част от процеса по отстраняване на комунизма от България. Има някои трудни неща в тази оценка. Едното от тях е, че светът не е статичен. Ние много обичаме по един малко провинциален начин да гледаме на себе си като изведени от света. Всъщност много от нещата, които ние си говорим тук – останките от комунистическо мислене, от комунистически знаци, комунистически нагласи, можете да чуете мот-а-мо от нашите приятели в Чехия, в Полша и къде ли не. Давам тези примери, защото са видими белези за извършване на антикомунистическата революция. Очевидно тези неща траят дълго, очевидно е трудно човек да се отърве от тях. Но има и още нещо – падането на Берлинската стена премахна една заплаха. Страхът от руските ракети значително намаля. Това пък подтикна нагласи, които правят подхода към този доскоро заплашителен свят по-спокоен и толерантен. Някой остроумно се беше изказал, че в резултат от падането на Берлинската стена левичарите от Изток и левичарите от Запад се прегърнали и поели по собствен път. Това, разбира се, е преувеличено, но има нещо вярно, че голяма част от марксисткия жаргон, който на Запад беше затворен предимно в рамките на университетите и по-левичарските академични среди, а беше характерен за комунистическите държави – изведнъж намери повсеместно разпространение и е посрещан като нещо нормално. Това е общ процес, той не важи само за България. Затова и когато се питаме откъде сме тръгнали и колко далеч сме стигнали, не можем да си отговаряме извън контекста на света. 30 години след империите България е отишла много далеч и всеки, който твърди, че нищо не се е променило, или е сляп, или е недобросъвестен. Младите хора може би не могат да го оценят, защото си представят стария свят с всички неща, които имат в новия и смятат за естествени – и слава Богу, включително свобода на изявата, на движението и какво ли не още. И добавят към него елементи, които носталгично им разказват баби и дядовци. Как ходели с карта на море и други щуротии. Любовта към този вид задявки съществува, откак свят светува. Затова изясняването на периода на комунизма е важно от познавателна гледна точка, за да не се повтарят стари погрешни избори. Казват, че никой не се е научил много от историята. Има смисъл обаче да се положи усилие. Естествено е, че ще има политическа употреба, щом има носталгия. А има и друго – много са хората, живели по времето на комунизма, и не всички, които са имали в тогавашните рамки някакъв удоволетворяващ живот – животът носи своите всекидневни житейски радости, могат да бъдат обявени за престъпници. Тези хора са прекарали живота си в комунизъм и когато изведнъж им съобщиш, че това е някаква чудовищна изкълчена история – ти поставяш под съмнение живота им. Това е и жестоко, и трудно за приемане чисто човешки. Дори мнозина от тези хора – тези, които не точно по убеждения, но са се противопоставили и постепено са започнали да осъзнават за какво става въпрос – се чувстват много застрашени и бягат в някакви фалшиви или по-скоро избирателни спомени. В хода на човешките събития тези неща се случват от 7-8 хиляди години. Не е вярно, че светът е станал чисто нов. Мисля, че няма друга епоха в историята, в която до такава степен аргументът „традиция” и „виж какво са правили преди време” е тотално отхвърлен. Сега очевидно някои хора си мислят, че живеят в чисто нов свят. Пък аз мисля, че човеците горе-долу продължават да бъдат човеци и бих бил уплашен, ако престанат. Хората днес са обзети от желание за промяна. Като човек, който е бил в първите редици на драматична промяна, каквато е антикомунистическата революция, едва ли бих могъл да бъда обвинен, че отричам промените. Но човек се втурва към промяна, за да създаде някаква установеност, и иска нещата да не бъдат вече така, както са били, а да бъдат някак другояче и това другояче да трае. Перманентната революция, тази троцкистка измишльотина за постоянно търсене на промяна, е странно развитие на съвременния свят. Коя промяна, от какво в какво, колко трайна да е тази промяна – това като че ли е второстепенно? Да видим къде ще ни отведат тези неща. Това не е нещо ново, случвало се е в Германия и не само. И то именно заради поставянето под съмнение на животите на много хора, които в крайна сметка са живели в една епоха. То създава напрежение, хора с възгледи, подобни на моите, вероятно на вашите, вероятно са мислили от самото начало, че този период трябва да се изучава. Много е важно и как ще се изучава – по начин, който създава яснота за историческите паралели. Побеснявам, когато чуя някой мастит професор или професорка да ми обяснява от телевизора: „Нямате право да сравнявате комунизма с нацизма.” Е как да нямам право – те са братя близнаци? Това се оказа трудно за преглъщане, вероятно споменатата професорка има лични причини да не успява, но то е факт. За да се възприеме този факт обаче, очевидно се изисква някакво време. Така или иначе това не може да се отлага безкрай. Думата „преход” беше измислена, за да се избегне опасната дума „революция”. Когато се каже „френската революция”, „нацистката революция” или „комунистическата революция”, виждаш как хората се напрягат, защото мнозина от тях продължават да живеят с внедрения от марксистко-ленинските учебници подход към революцията като към нещо абсолютно позитивно. Но и като нещо задължително деструктивно – тоест, ако няма кръв, няма революция. Това до голяма степен се дължи на тази латентно разрушителна част на марксистката проповед, която в крайна сметка поетите описват драматично, но която присъства и в наукообразните писания на тези философи. А именно, че трябва кръв да се лее. Разбира се, никой не искаше да се лее кръв. И особено тези, които ни наблюдаваха – това важи и за Латинска Америка. И беше измислена думата „преход”. Копринка Червенкова: Победих тигрите, избягах от акулите, бях изяден от дървениците Преходът като понятие съдържа нещо положително. Терминът ясно показва, че отиваме към нещо, което ние познаваме. Покойният Вацлав Хавел, човек, когото много уважавам и обичам, много държеше да се прави това разграничение. Когато дойде патосът по „цветните” революции, той казваше: Много е важно да се знае дали една революция е насочена към нещо общо, генерално, ощастливяващо хората, или е нещо много ясно и конкретно – например премахване на комунизма и установяване на някакъв вид демократично капиталистическо общество. Последната антикомунистическа революция е тази в Грузия. Тя не е първата „цветна” революция, защото там беше много ясно, че се отива от едното към другото. Преход като понятие предава този смисъл. Помня, че не дотам обичаният към днешна дата Виктор Орбан беше казал веднъж в САЩ: „Знаем, че вие имате проблеми. Ние си имаме своите. Обаче ние искаме да се освободим от проблемите, които имаме сега, и да имаме вашите проблеми.” Тази конструкция отговаря, общо взето, на идеята за преход. Това не е лоша дума. Обстоятелството, че много хора искат под „преход” да се разбира движението от тяхната лична неудоволетвореност към тяхното перфектно лично щастие – това е отделен въпрос. Политиката не прави хората щастливи. Политическите промени и установяването на един по-смислен ред не са сами по себе си източник на щастие. Може да създадат условия за щастие, но не правят хората щастливи. Никога не съм изговарял тези думи, винаги съм смятал, че те са просто порочна конструкция – човек не се бори за това. Повдигащо настроението е, може, но има много случаи, когато представители на демократичните сили са изговаряли неща, които са далеч от демократичното мислене. Ако имате предвид, че тази победа на СДС и правителството, което оглавявах, направиха процеса необратим – да, права сте. Управлението на СДС (правителството, парламентът – до определен момент те действаха в синхрон) предприе много решителни стъпки. Един пример – в момента като част от Венецианската комисията съм изправен пред това да давам мнение за развитието на селскостопанските земи в Албания. Преди години там са послушали онези съвети, които и ние получавахме, за съжаление от много престижни институции. Как, за да не се обърка животът на тези, които обработват земята, не трябва да има реституция. Идеята за реституция беше нещо, на което се гледаше с голямо притеснение, „да не се върнем много назад”. Алтернативният подход обаче води до такава чудовищна бакия, че в Албания например вече 30 години не могат да я оправят. Има човешки неща, които просто не могат да бъдат пренебрегвани от някакви учени хора, които стоят в кабинети. И едно от тях е стремежът на човека към собственост. От Жан-Жак Русо насам някакви умници учат, че собствеността е била нещо едва ли не външно спрямо човека, докато още древните гърци, в по-ново време Джон Лок, казват, че собствеността е продължение на Аз-а. Нещо, което ти постигаш с някакви средства и ти дава елемент от идентитета. Това не може да се пренебрегне. Ама понякога било несправедливо, друг път не – сигурно. Но че хората се стремят към нещо и не можеш просто ей тъй да им го вземеш без последици – това е факт, за който трябва да се държи сметка. Процесът на създаването на институциите и борбата, ако щете, за интерпретация на конституцията, и законодателството, което прокарахме по времето на това първо правителство, доведоха до радикална промяна в България. Друг е въпросът дали хората са го усетили. Стана модно да се говори: „Ама те, горките, не ги оставиха нищо да направят.” Не, направихме точно толкова, колкото историята ни позволи. И слава Богу, че го направихме. Пак повтарям – желанието на всички да бъдат щастливи, да постигнат в пълна мяра всичките прекрасни неща, които са си представяли, е характерно за всяка революция. Последвалото разочарование също. Но в крайна сметка онази промяна направи България от изостанала, назадничава, ограничена, изолирана комунистическа държава в периферията на света в България, която днес е една европейска държава. Ама била най-бедната в ЕС... Все едно да кажеш, че принц еди-кой си е просякът на кралската фамилия. Вярно, най-бедната, но от кои? От богатите. Някой казват: „Аз не пътувам, много важно, че били отворени границите!“ Ти лично може и да не обичаш да пътуваш, но отвореността на границите определя твоето присъствие в света въобще. Определя, че не си екзотичен затворен остров, а си част от една Земя, от свят, който следва общи тенденции, има общи характеристики. Това започна с първото правителство на СДС и това не може да бъде отричано. 30 години след империите Копринка Червенкова: Победих тигрите, избягах от акулите, бях изяден от дървениците", "date": "2019.11.10", "title": "Филип Димитров: България стигна далеч"}
{"url": "https://clubz.bg/90323-borisov_se_hvali_s_gryckata_gazova_vryzka_kopae_se_ima_trybi_za_1_km", "text": "Премиерът Бойко Борисов използва неделния ден, за да се похвали във фейсбук с газовата връзка с Гърция. От обяснението му става ясно, че строежът е започнал, а тръбите за първия километър от трасето за пренос на прирроден газ са доставени.  Изявлението е придружено от видеоматериал, сниман с дрон.  Борисов за газовата връзка: Половин милиард лева инвестиция, 100% диверсификация Газовата връзка с Гърция, с чийто старт премиерът се хвали,  е същият проект, за който се говори от десетилетие като за \"приоритет\". За реализацията му работата започна през далечната 2011 г. и едва сега се строи - въпреки важността на проекта и за страната ни, и за региона заради възможността за диверсификация не само на маршрута на газ (какъвто е случаят с Турски поток - б.р.), но и на източника на газ. Подписахме заем за 215 млн. лв. от ЕИБ за газовата връзка с Гърция Предпоследният план за реализацията на интерконектора - заложен от кабинета \"Борисов 3\", бе строежът да е готов по време на Българското председателство на Съвета на ЕС. То бе през първата половина на 2018 г. Преди това сроковете се отлагаха няколко пъти, а най-актуалният е за до края на 2020 година. През пролетта на 2018 г. от Азербайджан, откъдето се очаква да са доставките на газ по Южния газов коридор, разклонение на който е интерконекторът, предупредиха, че тръбата трябва да е готова зо началото на 2020 г.  Прогнозните инвестиционни разходи по проекта за газовата връзка са общо 240 млн. евро без ДДС. Част от парите трябва да са безвъзмездно финансиране от Европейската енергийна програма за възстановяване и от Оперативна програма \"Иновации и Конкурентоспособност\", както и от собствен капитал на акционерите от проектната компания \"Ай Си Джи Би\" АД. Компанията е с акционери БЕХ и гръцкото инвестиционно дружество IGI Poseidon, като дяловете са равни.  Гръцка фирма надви ГБС и \"Джи Пи Груп\" за газовия интерконектор На 10 октомври България подписа заем от 215 млн. лв. от Европейската инвестиционна банка за изграждането на на интерконектора. Тръбата трябва да е с обща дължина 183 км - от Стара Загора до гръцкия град Комотини, от които 140 км са на българска територия. Предвиденият първоначален капацитет на интерконектора е 3 млрд. м3/год., а максималният - до 5,5 млрд. м3/год. на следващ етап.  Анонсът на Бойко Борисов от днес \"подгрява\" утрешната инспекция на строителните дейности, в които ще участва министърката на енергетиката Теменужка Петкова. А е вероятно и самият премиер да се включи.   Подписахме заем за 215 млн. лв. от ЕИБ за газовата връзка с Гърция Гръцка фирма надви ГБС и \"Джи Пи Груп\" за газовия интерконектор", "date": "2019.11.10", "title": "Борисов се хвали с гръцката газова връзка - копае се, има тръби за 1 км"}
{"url": "https://clubz.bg/90310-udi_alyn_i_amazon_se_razbraha_izvyn_syda", "text": "Режисьорът Уди Алън е оттеглил иска си срещу \"Амазон\" след постигнато извънсъдебно споразумение, предадоха световните агенции, цитирани от БТА.  Алън и интернет гигантът влязоха в съдебна битка, след като \"Амазон студиос\" наруши договора си с него и отказа да разпространи новия му филм \" Един дъждовен ден в Ню Йорк\" през 2018 година. Компанията закупи правата на лентата, но не изпълни задълженията си докрай. През месец февруари Уди Алън заведе иск. Отхвърлен от Холивуд, Уди Алън поканен да снима нов филм в Европа До ситуацията се стигна, след като осиновената дъщеря на 83-годишния режисьор Дилън Фароу отново го обвини в сексуално посегателство. Случката бе в разгара на скандалите със сексуално насилие в Холивуд и света на музиката, откъдето тръгна движението \"MeToo\".  В резултат от \"Амазон\" не спазиха договора си с Уди Алън за разпространение на лентата. Споразумението бе и за производството на още три негови филма, но договорът бе разтрогнат.  \"Амазон\": Уди Алън сам си е виновен за провала на филмите му Алън внесе иск за компенсация в размер на минимум 68 милиона долара. Според него от \"Амазон студиос\" са нарушили без достатъчно основания условията на договора, което му е нанесло значителни загуби. От постъпилите документи във федералния съд на Южния окръг в Ню Йорк сега става видно, че двете страни са постигнали извънсъдебно споразумение и Уди Алън е оттеглил иска си. Подробности относно условията на споразумението засега няма. \"Амазон\": Уди Алън сам си е виновен за провала на филмите му", "date": "2019.11.10", "title": "Уди Алън и \"Амазон\" се разбраха извън съда"}
{"url": "https://clubz.bg/90307-cvetanov_ne_moje_da_se_syrdish_na_demokratichna_bylgariq_trqbva_da_tyrsish_greshkite_v_sebe_si", "text": "Това са част от оценките на бившия втори в ГЕРБ след Бойко Борисов - Цветан Цветанов, за резултатите от местните избори. Пред бТВ Цветанов даде различен прочит на вота за местни власти от представения от премиера и лидер на партията и централата на ГЕРБ. И обяви, че всъщност прогнозата му, дадена преди старта на кампанията, се е потвърдила.  Прогнозата на Цветанов: ГЕРБ ще губи, БСП и патриотите ще печелят В прогнозата на бившия зам.-председател на ГЕРБ не се сбъдна частта с ръста при патриотичните формации.  Цветанов даде и различна от тази на ръководството на партията разбивка на изборния резултат - според него ГЕРБ може и да има като краен сбор повече общински съветници, отколкото през 2015 г., но в областни градове, сред които дори София и Бургас, губи 42 общински места. А партиите трябва да си дават сметка не само за броя мандати, а и за електоралната тежест на всеки от тях. Причината - не са сравними мандат в София, където бариерата е над 4000 гласа, с мандат в Костенец, където е около 250 гласа.  Като причина за отстъплението в ГЕРБ настоящият председател на Евро-атлантическия център за сигурност изтъкна: Цветанов все пак каза, че на премиера Борисов му дават едни цифри, които му изглеждат добре и го подвеждат. В резултат партията е като щрауса, който крие главата си в пясъка. Но проблемите остават. По думите на бившия зам.-председател, който днес е редови партиен член, на места - например в Русе, където ГЕРБ загуби изборите, са се взимали решения  Не каза обаче чии са тези интереси, а само, че ако бившият кмет на града Пламен Стоилов е бил издигнат за нов мандат, вероятно щял да спечели дори от първия тур.  Подобна била ситуацията в Благоевград и в общини в региона - като Сандански.  Цветанов заяви, че сам е напуснал парламента и ръководните постове в ГЕРБ като историята от \"Апартаментгейт\" е била само формален повод - имало и други причини, които са го мотивирали.  Той категорично отрече да е работил по места против ГЕРБ - не е дал нито едно интервю по време на кампанията, а и  .  ", "date": "2019.11.10", "title": "Цветанов: Не може да се сърдиш на Демократична България, трябва да търсиш грешките в себе си"}
{"url": "https://clubz.bg/90243-marvel_unishtojava_janra_za_supergeroi", "text": "Филмите за супергерои са героите на деня. \"Марвел Студиос\" обаче въздейства неблагоприятно на жанра. \"Кинематичната вселена на Марвел\" се оказа един от най-успешните експерименти на Холивуд за всички времена. През последните 11 години 23 филма спечелиха 22,5 милиарда долара в световен мащаб.  Те предефинираха киното, докато конкурентите им отчаяно се опитват да създадат собствени кинематични вселени. Иронично е, че точно този успех бе причината \"Марвел\" да получи доста сериозни критики в последно време. Легендарният режисьор Мартин Скорсезе е особено гласовит - според него при продуцирането на блокбъстъри изкуството е оставено на заден план. Франсис Форд Копола отиде по-далеч - обяви филмите на \"Марвел\" за  Натали Портман защити филмите на „Марвел” Истината, разбира се, разполага с много повече нюанси. Филмите на \"Марвел\" са просто различен тип кино и както случаят със Скорсезе показва - тези филми не са за всеки.  Това обаче не означава, че всичко, което \"Марвел\" представя, трябва да бъде приветствано.  Всъщност възходът на студиото застрашава жанра за супергерои. Основният проблем е, че \"Марвел Студиос\" става все по-мощен и по-доминиращ - както на големия, така и на малкия екран. През март 2019 г. \"Дисни\" официално се сдоби с \"21st Century Fox\" за 71,3 милиарда долара.  Според директора на \"Дисни\" Боб Айгър главният приоритет е бил да се получи достъп до продуктите на телевизията, за да се осигури достатъчно количество съдържание към новия огромен проект - стрийминг услугата \"Дисни +\". Това обаче ще има огромно въздействие върху жанра за супергерои, защото един от основните конкуренти на \"Марвел\" внезапно изчезна. \"Х-Мен\" и \"Фантастичната четворка\" вече не са самостоятелни образувания - те ще бъдат напълно пресъздадени в  \"Кинематичната вселена на Марвел\". Трябва да се отбележи, че филмите на X-Mен на \"Фокс\" са с различно качество, като най-лошите примери са \"X-Mен: Дъ Ласт Стенд\" и \"X-Mен Ориджинс: Лувърин\".  Последният филм \"Х-Мен: Дарк Феникс\" събра катастрофалните 252,4 милиона долара в световен мащаб, а съдбата на \"Ню Мютантс\" на Джош Буун все още е неизвестна. Има обаче и успехи: \"Х-Мен: Дейс Оф Фючър Паст\" е бокс офис хит, който бе харесан и от критиците, а \"Логан\" се възприема като театрален шедьовър. Филмите на \"Дедпул\" са толкова популярни, че \"Дисни\" изобщо няма намерение да ги рестартира. Състезанието не бе равностойно - но сега дори и конкуренция няма. Шефът на \"Марвел Студиос\" Кевин Файги получи нова роля - сега ще бъде главен творчески директор на \"Марвел Ентъртейнмънт\". Това съвпада с постепенното ликвидиране на \"Марвел Телевижън\", от която има останали само два действащи проекта - \"Рънауейс\" и \"Хелсторм\". Проблемът сякаш е, че \"Марвел Телевижън\" не може да се сравнява с предстоящите шоута на \"Марвел Студиос\" по \"Дисни +\", които разполагат с огромни бюджети. Важно е да се отбележи, че тук не става само въпрос за засягане на конкуренцията в някакъв абстрактен смисъл. Истината е, че зрителите ще получат по-малко разнообразие от филми и сериали за супергерои. За създаването на филмите на \"Марвел\" по-съществена роля имат продуцентите, отколкото режисьорите. Почти перфектното представяне до този момент е свидетелство за визията на Кевин Файги. Той превърна \"Марвел Студиос\" в продуцентска верига, от която излизат три или дори четири филма всяка година. Сценариите имат хлабава „формула“, обща както за най-добрите, така и за най-лошите, а режисьорите не странят особено от стилистиката на филмите. Рисковете не се насърчават особено, защото \"Марвел\" винаги гледа напред към следващото продължение или кросоувър. По този начин студиото избягва провали като \"Фантастичната четворка\". Това обаче означава, че никога няма да създаде нещо уникално като \"Логан\" или \"Жокера\". Логично е да се предположи, че същото ще се отнася и за \"Дисни +\". И там е трагедията - продуктите ѝ ще бъдат насочени към масовата аудитория, докато \"Марвел Телевижън\" бе създадена за различни групи от обществото. Това сподели и вицепрезидентът на Оригиналното програмиране и продуциране към \"Марвел Ентъртейнмънт\" - Карим Зрейк. Затова \"Плащ и кинжал\" толкова се различава от \"Легион\" и затова \"Агентите на ЩИТ\" по нищо не прилича на \"Деърдевил\" - те са насочени за различни ниши от аудиторията. Тъй като режисьорите работиха с по-малко популярни супергерои, те разполагаха със значителна творческа свобода. Ноа Хоули имаше свободата да превърне \"Легион\" във впечатляващ, високоинтелектуален сериал, докато Джо Покаски представи невиждан до този момент сериал с \"вуду\" елементи като \"Плащ и кинжал\". Едва ли някой от тези подходи ще бъде възприет от \"Дисни +\". Както отбелязахме - жанрът за супергерои се свива под влиянието на \"Марвел Студиос\". За щастие, всичко това не означава, че той ще изчезне. \"Разширената вселена на Ди Си\" се спъна в началото, но сега \"Уорнър Брос.\" е на много по-сигурно място, благодарение на \"Аквамен\", който мина 1 милиард долара в световен мащаб. \"Жокера\" е особено интересен случай. Той демонстрира, че има истински глад за адаптации на комикси, които не следват формулата на \"Марвел\". Той се превърна в най-продавания филм с рейтинг \"R\" (забранен за под 18-годишна възраст), като бързо премина 900 милиона долара в световен мащаб и е много вероятно скоро да удари 1 милиард долара. Логично е да се предположи, че \"Уорнър Брос.\" ще одобрят и други филми за супергерои (както и суперзлодеи) като този. Междувременно \"Венъм\" на \"Сони\" доказа, че спинофите на \"Спайдърмен\" също работят: суперзлодеят \"прибра\" повече от 850 милиона долара, докато анимираният \"Спайдърмен: В Спайди-вселената\" спечели Оскар. През февруари 2020 г. \"Сони\" ще пусне \"Блъдшот\" - първият филмов продукт на по-малко познатия издател на комикси \"Валиънт комикс\". Невъзможно е да се предположи как ще се представи, но поне има нов участник на пазара. Каналите изглежда започват да осъзнават, че комиксите могат да предложат повече от супергероите на \"Ди Си\" и \"Марвел\". \"Нетфликс\" избра датата за излизането на първия сезон на \"Академия \"Ъмбрела\" сякаш за да докаже, че не се нуждае от \"Марвел\". \"Момчетата\" на \"Амазон\" беше още по-успешен. Тези две телевизионни предавания много се различават от всичко, което \"Марвел\" може да предложи: те са брутални и жестоки, комплексни и забавно причудливи. Този отличителен подход изглежда се отплаща. \"Марвел Студиос\" е история за успеха. Важно обаче е да не получава незаслужени похвали. Скорошната експанзия бетонира \"Марвел\" на пазара, но така пострадаха конкуренцията и разнообразието.   За щастие все още има съперници и те също са намерили как да се възползват от актуалния интерес към адаптации на комикси. Ще бъде интересно да видим как ще се развият нещата оттук насетне.", "date": "2019.11.10", "title": "\"Марвел\" унищожава жанра за супергерои"}
{"url": "https://clubz.bg/90269-skriti_istini_za_vtorata_svetovna_vojna", "text": "Първият план на Сталин е пределно прост и логичен. Известните днес текстове – по-специално публикуваният от френската агенция „Хавас“ на 28 ноември 1939 г. „доклад на Сталин от 19 август 1939 г.“; публикуваният от Т. Бушуева запис на този „доклад“, открит от нея в Специалния архив (хранилище на трофейни документи); публикуваният от М. Шаули отчет на група чехословашки комунисти за инструкциите, получени от тях през октомври 1939 г. в Москва от ръководството на НКИД на СССР , като че ли напълно съответстват на намеренията на Сталин като образец от 1939 г., въпреки че проблемът с автентичността на текстовете все още чака своето разрешаване. План № 1 е опит за осъществяване на древнокитайската притча за мъдрата маймуна, наблюдаваща от планината схватката между два тигъра. „В резултат на своето скудоумие Хитлер ни даде възможността да изградим база срещу самия него... От гледна точка на икономиката Хитлер е зависим само от нас и ние ще насочим икономиката му така, че да доведем воюващите страни до революция. Продължителната война ще предизвика революция в Германия и във Франция... Войната ще обезсили Европа, която ще се превърне в лесна плячка за нас. Народите ще приемат всеки режим, който ще дойде след войната...“ Ако се замени ритуалната в разговор между „другари комунисти“ дума „революция“ с по-подхождащите на ситуацията думи „разруха, хаос и анархия“, простият, като всичко гениално, план на Сталин ще се появи пред нас в цялата си хубост. През есента на 1939 г. за установяване на конкретни срокове за нахлуване в Европа не би могло да става и дума: войната току-що е пламнала, до пълното разоряване и изтощаване на противоборстващите страни е все още много далеч. На този етап именно Германия изглежда на Сталин слабата страна в конфликта, на която той оказва разнообразна политическа, психологическа и икономическа помощ, за да не спре войната в самото ѝ начало заради разгром на Германия. Във връзка с това трябва да се отбележи един забележим момент. В споменатия по-горе отчет на чехословашките комунисти е дадена следната фраза на А. Александров (завеждащ Централноевропейския отдел на НКИД): „... ние не можем да си позволим Германия да загуби“. Тази фраза има дълга и напълно достоверна история. Комунизмът пристига в Евксиноград. И си отива в Прага и Гданск Произнася я самият Сталин в късната вечер на 23 август 1939 г. по време на разговор с Рибентроп. На 18 октомври 1939 г. Рибентроп решава да я използва в публична реч и като лоялен партньор на Сталин предварително изпраща тек­ста в Москва за съгласуване. Във версията на Рибентроп думите на Сталин звучат така: „Съветският съюз е заинтересуван Германия, която е негова съседка, да бъде силна, а в случай на премерване на силите между Германия и западните демокрации интересите на СССР и Германия, разбира се, ще съвпадат. Съветският съюз никога няма да пожелае да види Германия изпаднала в сложна ситуация“ . Другарят Сталин с разбиране се отнася към желанието на Рибентроп публично да сплаши омразните англо-френски плутократи и моли само леко да се смекчи формулировката. В съгласувания вариант думите на Сталин звучат така: „Съветският съюз е заинтересуван от съществуването на силна Германия. Затова Съветският съюз не може да одобри действията на западните държави, създаващи условия за отслабване на Германия и поставящи я в тежко положение“. Тази преписка е публикувана преди повече от шейсет години от Държавния департамент на САЩ – в знаменития сборник от трофейни документи на германското Министерство на външните работи „Nazi – Soviet Relations“, и историците изобщо не се съмняват в нейната истинност. Нещата (тоест антизападната насоченост на сталинската политика) не се ограничават само до думи. На 17 септември 1939 г. Червената армия нахлува в Полша и окупира малко повече от половината от територията ѝ – действие, което формално поставя СССР на ръба на война с Великобритания, дала на Полша прословутите „гаранции“ за неприкосновеност на територията ѝ. Следват нападение над Финландия – традиционен съюзник на западните демокрации, изключване на Съветския съюз от Лигата на нациите и вече не формално-юридическа, а напълно реална перспектива за влизане на Съветския съюз в европейска война като противник на англо-френския блок. Удивителен документ (удивителен не със съдържанието си, а с това, че не е бил унищожен навреме) е запазен в недрата на Руския държавен военен архив. \"10 години между Хитлер и Мусолини\" На 5 март 1940 г. заместник-началникът на специалния отдел на Главното управление за държавна сигурност на НКВД на СССР майор Осетров пише докладна записка до народния комисар на отбраната Ворошилов: „На 31 януари командващият на войските на Сибирския военен окръг командарм 2-ри ранг Калинин изнесе в Дома на Червената армия на окръга доклад за международното положение... Калинин заяви, че през пролетта на 1940 г. е неизбежна голяма война, в която от едната страна ще бъде СССР в блок с Германия, Япония и Италия срещу англо-френския блок... Военните действия с Англия, Франция и съюзниците им ще бъдат продължителни...“. В последните редове от докладната записка заместникът на главния „чекист“ на СССР прави във висша степен странни изводи: „Много командири смятат изказването на другаря Калинин за объркващо, а осветляването на международната обстановка в такъв вид – за политически вредно“. Как всъщност трябва да се разбират неопределеността и предпазливостта в тази оценка? Откога „чекистите“ са започнали да се крият зад „мненията на много командири“? И това след като НКВД успешно е изпозатворил и изпозастрелял много хиляди командири от Червената армия? Може да се допусне, че на 5 март 1940 г. и самият другар Осетров все още не е знаел как трябва да се „осветлява международната обстановка“, с кого и срещу кого ще воюва Съветският съюз, но за всеки случай решава да осведоми Ворошилов, за да свали всяка отговорност от себе си. Ако се съди по последиците – на 4 юни 1940 г. С. Калинин получава звание „генерал-лейтенант“ и продължава благополучно да командва военния си окръг, – докладът с откровените заявления за „неизбежността на войната срещу англо-френския блок“, а и в съюз с хитлеристка Германия и фашистка Италия, изобщо не е бил оценен като злобна клевета върху неизменно миролюбивата външна политика на СССР.  Метаморфозата на черната амбра За война срещу Англия и съюзниците ѝ не само се говори в Дома на Червената армия на окръга. За нея настойчиво се готвят. Редица историци на авиацията (В. Белокон, А. Степанов) обръщат внимание върху явната „антианглийска“ насоченост в развитието на съветските ВВС на границата между 30-те и 40-те години. Сталин вече има в серийно производство и на въоръжение в строевите части бомбардировач ДБ-3ф, който е в състояние с бомбен товар от 1 тон да прелети 3300 километра (най-добрият в това отношение германски бомбардировач He-111 е с бойна далечина на полета не повече от 2700 километра). Той обаче през януари 1939 г. поставя пред конструкторите задачата да се създаде бомбардировач с далечина на полета 5000 километра. В съответствия с тези изисквания е разработен и пуснат в серийно производство от Воронежкия авиозавод № 18 двумоторен бомбардировач ДБ-240 (Ер-2). Къде и на какви далечини е предстояло да летят „сталинските соколи“ с бомбардировачи с огромен обсег на действие? Корпорацията: Русия и КГБ по време на президента Путин  От Минск до Берлин са 1000, от Минск до Хамбург – 1200, от Киев до Мюнхен – 1400, от Владивосток до Токио – 1200 километра. Далечината на полета на серийния ДБ-3ф е напълно достатъчна за бомбардиране на посочените цели. Но пък за удар по Британските острови наистина е необходим бомбардировач със значително по-голяма далечина на полета (от Минск до Лондон са 1900, а до Манчестър – 2000 километра). \"10 години между Хитлер и Мусолини\"  Метаморфозата на черната амбра Корпорацията: Русия и КГБ по време на президента Путин ", "date": "2019.11.10", "title": "Скрити истини за Втората световна война"}
{"url": "https://clubz.bg/90305-kubrat_pulev_nadvi_po_tochki_amerikanec", "text": "Кубрат Пулев победи по точки в 10 рунда Райдъл Букър (САЩ) в мач от тежката категория на професионалния бокс на галавечер във Фресно, Калифорния. Кобрата спечели убедително. Той загуби само първия рунд, нататък стовари много удари в главата и тялото на своя съперник (38 г., 29 победи, три загуби), но не успя да го нокаутира. Лежал в затвора 12 години е следващият съперник на Кобрата Точките на тримата съдии са 99:91, 98:92 и 98:92 в полза на Пулев. Лежалият 12 години в затвора Букър само се защитаваше и се видя, че е далеч от нивото на най-силните в дивизията. Изненада е, че остана на краката си цели десет рунда. Пулев записа победа №28 (една загуба) и отново чака Анди Руис или Антъни Джошуа за мач за световната титла догодина. Букър, който излезе на свобода през август 2017 г., започна много активно, записа две леви прави в главата на българина в първия рунд. Във втория коравият янки опита да продължи да диктува темпото, но Пулев му отърна. В най-лошия случай за Кобрата рундът бе равностоен. Нататък софиянецът често поставяше под напрежение своя опонент, който отвръщаше с епизодични прави удари, но доста често се озоваваше във въжетата и търсеше клинчове. Кубрат Пулев с възстановен лиценз в Калифорния Това бе първи мач за Кубрат Пулев след изтърпяното наказание заради целувката на репортерката Дженифър Равало. За последно той се би през пролетта - с румънеца Богдан Дину. Кубрат Пулев с възстановен лиценз в Калифорния", "date": "2019.11.10", "title": "Кубрат Пулев надви по точки американец"}
{"url": "https://clubz.bg/90322-botev_plovdiv_svali_levski_na_tretoto_mqsto", "text": "\"Ботев\" (Пловдив) би \"Левски\" с 1:0 в мач от 16-ия кръг на efbet Лига на основния си терен в базата си в \"Коматево\". Александър Тонев вкара единствения гол в 47-ата минута след чудесна контра на домакините и асистенция на Тодор Неделев. Така \"канарчетата\" направиха услуга на големия си съперник \"Локомотив\". Те свалиха \"сините\" от второто място, вече еднолично заето от Локо с точка повече - 36 срещу 35. Четвъртият ЦСКА-София има 31. ЦСКА-София победи \"Славия\" минимално \"Левски\" беше в серия от три поредни победи, а \"Ботев\" стигна до втора поредна, след като Ферарио Спасов наследи уволнения Желко Петрович. Преди това тимът не беше печелил от лятото. Първото полувреме предложи интересен футбол, но само една добра възможност пред двете врати - в края на полувремето Паулиньо можеше да изведе гостите напред, но стреля слабо от отлична позиция. Още в началото на второто полувреме \"Ботев\" поведе с гола на юношата на ЦСКА Тонев. Малко след това юношата Станислав Шопов беше изведен сам срещу вратаря на гостите, но не уцели вратата. До края на срещата \"Левски\" осъществи натиск, но освен опасен удар на Паулиньо и няколко добри атаки не направи необходимото, за да избегне поне поражението. Заслужена победа на \"канарчетата\", които играха с повече желание. Фенове на \"Ботев\" (Пловдив) на протест - заради спрения строеж на стадиона По-рано днес фенове на \"жълто-черните\" направиха протестно шествие заради замразения за пореден път строеж на стадион \"Христо Ботев\". Оказа се предизборно обещание. Фенове на \"Ботев\" (Пловдив) на протест - заради спрения строеж на стадиона", "date": "2019.11.10", "title": "\"Ботев\" (Пловдив) свали \"Левски\" на третото място"}
{"url": "https://clubz.bg/90306-trymp_obqvi_che_skoro_shte_publikuva_vtoriq_si_razgovor_sys_zelenski", "text": "Президентът на САЩ Доналд Тръмп заяви, че Белият дом вероятно ще публикува стенограма от втори разговор с украинския президент Володимир Зеленски, съобщи Си Ен Ен.  Тръмп искал Украйна да разследва Байдън в замяна на визита на Зеленски Идеята за разсекретяване на стенограмата се появява в разгара за разследването срещу Тръмп и исканата от Демократическата партия процедура по импийчмънт на президента. Очаква се разговорът да се появи публично във вторник. Той е проведен през април тази година, докато във фокуса на искането за остраняваване на държавния глава е разговор от юли. Обвиненията срещу Тръмп са свързани с това, че искал от президента на Украйна подновяване на разследване срещу сина на основния си опонент за президентките избори в САЩ от Демократическата партия Джо Байдън. Тръмп предлага да прочете разговора си със Зеленски на живо по телевизията Президентът на САЩ добави, че търговските преговори с Китай вървят много добре, макар и по-бавно, отколкото той самият би искал. Пекин обаче иска споразумение по-силно от него, подчерта Тръмп. /АГ/ Тръмп предлага да прочете разговора си със Зеленски на живо по телевизията", "date": "2019.11.10", "title": "Тръмп обяви, че скоро ще публикува втория си разговор със Зеленски"}
{"url": "https://clubz.bg/90308-radev_decata_ni_iziskvat_da_govorim_za_bydeshteto_ne_se_vylnuvat_ot_ideologemi", "text": "Преди 30 години България прави своя геополитически избор, но след това не успява да изгради трайни основи за върховенство на закона, разделение на властите и свобода на словото. Надеждата за по-добър живот се е сблъскала с обществено-икономически сътресения, а за тях българите са платили висока цена.  В годините са израснали поколения, които не се интересуват от \"стари идеологеми\", а искат разговор за бъдещето, погледнато през техните очи.  Филип Димитров: България стигна далеч Това са част от констатациите на президента Румен Радев в изявление по случай 30-ата годишнина от 10 ноември - денят, в който от власт е свален комунистическият диктатор Тодор Живков. В становището на държавния глава, разпространено чрез официалната му страница във фейсбук, се говори за \"грабителска приватизация\" и \"обезличаването на българската култура и традиции\", които пък тласнали към \"материална и духовна бедност\". А текстът завършва с призив за отърсване от 30 г. след 10 ноември за Борисов: Най-хубавото нещо, а в личен план работа, работа, работа Ето и пълния текст на думите на Румен Радев: 30 г. след 10 ноември за Борисов: Най-хубавото нещо, а в личен план работа, работа, работа", "date": "2019.11.10", "title": "Радев: Децата ни изискват да говорим за бъдещето, не се вълнуват от идеологеми"}
{"url": "https://clubz.bg/90311-fenove_na_botev_plovdiv_na_protest_zaradi_spreniq_stroej_na_stadiona", "text": "Близо 2000 фенове на \"Ботев\" (Пловдив) излязоха на протест в неделя по обед пред стадион \"Христо Ботев\". Стигна се и до блокиране на движението на булеварда отпред, съобщи бТВ. Причината - преди два дни на среща между фенове и собственика на клуба Георги Самуилов се разбра, че обявеното в края на август рестарниране на строежа на стадиона няма да се случи. Обещанието тогава дойде от Самуилов, при това в присъствието на премиера Бойко Борисов, на спортния министър Красен Кралев и на тогавашния кандидат за кмет, а вече избран за такъв Здравко Димитров.  Церемонията бе официална и именно за обявяване на старт на довършването на строежа. От казаното тогава се разбра, че инвестицията е на собственика Самуилов и е в размер на 25 млн. лв., а съоръжението се очаква да е готово до 2-3 години. За стадиона на \"Ботев\" (Пловдив) премиерът заяви, че  Борисов на стадиона на \"Ботев\" (Пд): Действайте, накрая ще помогнем Строежът обаче така и не е започнал, а вече е ясно, че плановете за това се преустановяват. Според част от феновете това значи, че ходът с церемонията преди местния вот е бил просто предизборна проява.  Протестът бе планиран да продължи през целия ден преди двубоя на тима с \"Левски\" на  базата в Коматево, където \"Ботев\" играе домакинските си мачове. ", "date": "2019.11.10", "title": "Фенове на \"Ботев\" (Пловдив) на протест - заради спрения строеж на стадиона"}
{"url": "https://clubz.bg/90316-iran_e_otkril_nahodishte_sys_zapas_ot_53_mlrd_barela_petrol", "text": "В Иран е открито ново петролно находище със запаси от 53 милиарда барела суров петрол, обяви днес иранският президент Хасан Рохани, предаде БТА.  В реч на митинг в град Язд Рохани уточни, че петролното находище се намира в югозападната провинция Хузестан и е на площ от 2400 квадратни километра. Това е второто по големина петролно находище в Иран - след това в Ахваз, което е със запаси от 65 милиарда барела, отбелязва АП. То увеличава резервите на страната с около една трета.  ", "date": "2019.11.10", "title": "Иран е открил находище със запас от 53 млрд. барела петрол"}
{"url": "https://clubz.bg/90312-menda_stoqnova_byudjet_2020_e_poveche_ot_syshtoto_i_tova_e_dobre", "text": "Бюджет 2020 е \"повече от същото\", но това е добре - каза председателката на бюджетната комисия в парламента Менда Стоянова (ГЕРБ) оцени внесения от правителството проектобюджет за догодина пред БНР. По думите й проектът може да бъде приет в началото на декември, след като във вторник ще има извънредно пленарно заседание за първо четене. След това ще тече срок за предложения между двете четения.  И наблегна на някои макропоказатели, които вървят в предвидената посока: Без излишък или дефицит. Кабинетът прие бюджета за 2020 г. Според Стоянова един от акцентите и в бюджета за догодина е политиката за увеличение на доходите.  Една от темите, по които шефката на бюджетната комисия очаква различни предложения и сблъсъци по време на разглеждането на бюджета в пленарната зала, е пенсионната политика: Менда Стоянова се съгласи с министъра на финансите Владислав Горанов по отношение на местните данъци. Преди дни Горанов обяви, че местните данъци били твърде ниски и кметовете, които не взимат мерки за общинските приходи не би трябвало да искат повече пари от държавата. Местните данъци били прекалено ниски, но ГЕРБ нямало да притиска кметовете да ги вдигат Местните данъци били прекалено ниски, но ГЕРБ нямало да притиска кметовете да ги вдигат", "date": "2019.11.10", "title": "Менда Стоянова: Бюджет 2020 е повече от същото и това е добре"}
{"url": "https://clubz.bg/90309-30_g_sled_10_noemvri_za_borisov_naj_hubavoto_neshto_a_v_lichen_plan_rabota_rabota_rabota", "text": "Това е оценката на премиера Бойко Борисов за годините, изминали от деня на свалянето на Тодор Живков от власт до днес. В личен план изминалият период за Борисов бе описан от него така: \"работа, работа и пак работа\".  Радев: Децата ни изискват да говорим за бъдещето, не се вълнуват от идеологеми Според министър-председателя по време на Прехода България и обществото са преминали през редица трудности -  Филип Димитров: България стигна далеч Филип Димитров: България стигна далеч", "date": "2019.11.10", "title": "30 г. след 10 ноември за Борисов: Най-хубавото нещо, а в личен план работа, работа, работа"}
{"url": "https://clubz.bg/90277-bavno_bavno_se_sybirahme", "text": "30 години след империите Гражданска позиция, мотивирана от идеални цели – така най-кратко и най-точно може да се определи поведението на организаторите и участниците в първите несанкционирани от комунистическия режим протести в България. На 28 септември 1987 г. в центъра на Русе, пред Партийния дом, за първи път в социалистическа България недоволни граждани излизат на открит протест и дават публичен израз на неодобрението си към управляващата комунистическа партия. В 14 ч. на най-оживеното място в центъра на многолюдния град случайните минувачи са изненадани от множество униформени служители на  МВР. Само за няколко минути пред смаяните погледи на офицерите и наблюдаващите през тъмните прозорци на кабинетите си местни партийни ръководители към безмълвната бетонна сграда бавно, много бавно пристъпват уплашени, отчаяни, обречени хора. Те носят плакати – „Мирна демонстрация за въздух“; „Нетърпимо е – спрете завода“; „Дайте ни чист въздух“; „Хлор – не!“; „Спрете завода“; „Живот за децата на Русе“; „Русе обречен град ли е?“ и пр. В действията си протестиращите са водени от общата воля да спасят своя град от хлорните обгазявания, идващи от румънския химически завод „Верахим“ в Гюргево. Те категорично заявяват недоволството си от неспособността на държавната власт да ги защити от трансграничния екологичен проблем. През 1975 г. е подписана Спогодба между правителството на Народна република България и правителството на Социалистическа република Румъния за създаването, строителството и експлоатацията на съвместно предприятие за тежко машиностроене и съоръжения Русе–Гюргево. На 10 декември е положен основният камък на съвместното предприятие за тежки машини и съоръжения Русе–Гюргево в присъствието на Тодор Живков, първи секретар на Централния комитет на Българската комунистическа партия (ЦК на БКП) и председател на Държавния съвет на НРБ, и Николае Чаушеску, генерален секретар на Румънската комунистическа партия и президент на Социалистическа република Румъния. В Гюргево и Русе започва усилено строителство – на румънския бряг е построен химически завод за производство на хлор и хлорни продукти и резервоари за хлор, част от мегаломанската идея на Елена Чаушеску да създаде покрай Дунав „долината на голямата химия”. На българския бряг – завод за тежко машиностроене. В Русе се провежда пленум на ОК на БКП, в доклада се казва: И през декември 1981 г. е предадено първото собствено изделие – вибрационно сито от типа СВД 5-1, 6-2, а първите обгазявания на атмосферния въздух на Русе, регистрирани от Регионалната инспекция по опазване на природната среда (РИОПС), са през януари 1982 г. Инсталираните два прибора, доставени от Унгария, регистрират 104 пъти наличие над ПДК на хлороводород в атмосферния въздух. Обгазяванията зачестяват и през 1986 г. те се случват 128 пъти, т.е. през ден! Според справка в Google хлорът е силно отровен, поразява дихателните пътища и предизвиква възпалението им, а при високи концентрации причинява и смърт, използва се и като бойно отровно вещество. Тази утежняваща се екологична обстановка силно тревожи русенци, предмет е на постоянни обсъждания сред местните жители, като впоследствие се зараждат и първите единични протести – мъж се движи по улиците с противогаз, друг си е направил маска, на която пише „Мир на белите ни дробове“. Гражданската енергия на промяната през втората половина на 80-те години на миналия век има своите автентични изразители и носители – шест жени – Цонка Букурова, Дора Бобева, Вяра Георгиева, Стефка Монова, Евгения Желева, Албена Велкова. Те са озеленители от общинска фирма „Паркстрой“ и в периода 28 септември 1987 – 10 февруари 1988 г. организират първите демонстрации срещу тоталитарния режим. Паркостроители са, изграждат и поддържат зелената система на града и не желаят повече да бъдат пасивни свидетели на екологичната трагедия. Сформират неформална група от роднини, приятели, колеги – „Движение за самозащита на Русе“, и поставят началото на демократичните промени в страната. Събралото се множество категорично поставя своите искания пред местната власт и настойчиво изисква отговори на поставените въпроси и реални действия за незабавно прекратяване на обгазяванията на града. Защо озеленителките от „Паркстой“, които определят себе си като „шепа непримирими, обикновени, разгневени жени“, с действията си поставиха началото на историческите помени в България? От дистанцията на времето те обобщават мотивите за дръзкото си решение така: Отговор на този въпрос получават години по-късно, когато д-р Назъров, началник на Окръжната болница, лично им предоставя доклад със собствените си проучвания за степента на заболеваемост на русенското население. Била въведена постоянна практика през зимните месеци да се засажда (с помощта на багери и кранове) едроразмерна растителност с цел да се скъси времето за израстването им и дърветата веднага да изпълняват функцията си на „чистачи“ на лошия въздух. Но не – чудовищен парадокс! Оказва се, че най-неподходящото място за престой по време на обгазяване и няколко дни след това са градските градини и паркове, където дърветата задържат в короните си тежкия хлорен газ, понякога до следващото обгазяване. Тотално объркване за паркостроителите и за кой ли път: „Трябва нещо да се направи!“ Как да се справят с хлора, който се задържа под склопа на дърветата и там въздухът не може да се обезгази и изчисти? Конкретен повод за организирания на 28 септември първи протест е общоградско тържество. Всяка година на 23 септември деветгодишните ученици тържествено са приемани в пионерската организация „Септемврийче“ и се заклеват „да се борят всеотдайно за делото на Българската комунистическа партия“. И в този ден, когато всички третокласници са изведени на площада, над града отново се стели тежък, отровен, задушлив газ. Децата поглъщат хлорните газове, кашлят, някои припадат, други свалят червените връзки, за да ги използват като противохлорни маски, но никой не смее да прекрати церемонията. Само в периода 1 януари – 25 октомври 1987 г. от ХЕИ–Русе са регистрирани 67 обгазявания с хлор и минерални киселини: с хлор 9 пъти над пределно допустимата концентрация (ПДК), а с азотна, сярна и солна киселина – 11 пъти. В името на „братските“ българо-румънски отношения темата за медиите е табу, а това допълнително създава усещането за обреченост и безпомощност. Кореспондентите на БТА, БНР и централния печат изпращат дописки с гриф „За служебно ползване“, които никога не са публикувани, екип на телевизионния център заснема кадри, които ще се излъчват след падането на комунистическата власт. А тревогата на местното население е обяснима – всички добре си спомнят опустошителното земетресение през 1977 г. от планинския масив Вранча, известна активна сеизмична зона, където периодично се регистрират земетресения. На 25 септември 1987 г. кореспондентът на БТА в Русе Пламен Атанасов изпраща: Цонка, Дора, Вяра, Стефка, Женя и Албена решават, че повече не могат да чакат и започват трескава подготовка – пишат плакати, обаждат се на приятели, колеги от „Драгажен флот“, „Проектанска организация“, „Изчислителен център“, „Машпроект“, строителните предприятия и др.  На 28-и, понеделник, спешно са привикани партийните секретари на предприятията и им наредено да не допускат никакви действия, порталите на заводите да се затворят, да се забрани на работниците и служителите да напускат работните си места. Но организацията вече е създадена и нищо не може да спре протеста. Кадри от тържеството на 23 септември е заснел инж. Владимир Илиев. Камерата му е уловила пионерчета, които използват червените връзки, за да се предпазят от задушливата миризма, млада майка с дете на ръце е поставила кърпичка на лицето му. Триминутното филмче е представено на Седмия национален фестивал на любителските киноклубове в Бургас. И докато зрителите и журито гледат филма „Аромарама“, русенските кинолюбители пускат в салона и димка с миризма на хлор. Режисьорката Малина Пертова, председател на Кабинета на младите филмови дейци и член на журито, признава: „И между многото филмът на Русенския киноклуб истински ме потресе – град Русе е обгазен, възрастни и деца се движат по улиците с кърпи на устата и носа, хората са в беда, но няма сила, която да спре този ад – беше повече от филм, беше зов за помощ! Не знам за другите, но аз лично се засрамих, че това се случва в голям български град – само на 200 км, не на другия край на планетата, и аз не знам нищо.“ Филмът не е сред наградените (по-късно председателят на журито признава на автора, че е имало натиск от службите да бъде дисквалифициран), но всички присъстващи усещат трагедията на най-големия български дунавски град. Проблемът, за който е забранено да се говори и пише, е  поставен в публичното пространство, табуто се пропуква. И докато Малина Петрова търси подходящ начин да бъде показан русенският любителски филм в Дома на киното по време на организираните от кабинета дискусионни срещи, събитията следват своя ход. На журналистите е забранено да пишат по опасната тема, но мълвата за случващото се в Русе се разпространява в страната от уста на уста, предава се от ухо на ухо, в лични контакти и разговори между приятели. Също през септември в Русе писателят Георги Мишев е на среща с читатели, които споделят болката и тревогата си, а по площада на града среща и мъж с противогаз. Той настойчиво моли за среща с министър-председателя Георги Атанасов, но разговорът остава без резултат – за правителството са по-важни българо-румънските отношения! Споделя тревогата си с кинорежисьора и кинодокументалист Никола Ковачев, от когото научава, че екип на киноцентъра вече снима филм по темата. Режисьорът Юрий Жиров, сценаристи Виолет Цеков и Георги Аврамов, оператор Огнян Логофетов вече са били в Русе и са се срещнали с организаторките, като са се договорили при даден от тях знак веднага да пристигне екип. Така са заснети уникални документирани кадри – от обгазяванията на града, профсъюзно събрание в „Драгажен флот“, демонстрация пред общината и е създаден емблематичният филм „Дишай“. На 10 февруари 1988 г. на площада се събират между 2000–3000 граждани, а най-отпред на шествието са майките с детските колички. Протестиращите обикалят площада, а когато научават, че в града са пристигнали членът на Политбюро и секретар на ЦК на БКП Гриша Филипов и първият секретар на Областния комитет на БКП Петър Петров, спират пред Партийния дом и настояват за обяснение, като скандират: „Демонтаж!” Около месец след първата демонстрация, на 15 октомври 1987 г. във вестник  „Литературен фронт” се появява статията на Евтим Ефтимов „Въздух за гласността”. Докато официозите все още мълчат, хумористичният вестник „Стършел” демонстрира веднага своята съпричастност със статията на Найден Илиев „Там, где птичките не пеят”. Най-авторитетният тогава вестник „Работническо дело” е принуден на 14 ноември да публикува кратко съобщение за поредното обгазяване. Децата, които дойдоха след Десети Най-сетне и в местния вестник „Дунавска правда” може вече да се пише, но за организираната от художниците изложба „Екология `87” в периода 9 декември 1987 – 22 януари 1988 г. все още няма нито дума! В тетрадката за впечатления са се подписали 325 посетители, които изразяват подкрепа и възхищение от смелостта на младите творци да поставят така открито проблема с екологичното замърсяване на Русе и пораженията върху здравето на жителите му. Подписват се много млади хора, студенти, срочни военнослужащи, ученици от местните училища, гости на Русе от Хасково, Плевен, София и др. градове. Адриян, на 7 г., Митко и Илиян, на 9 г., призовават: Един студент  възкликва: Много посетители вписват имената и адресите си, но някои се подписват и така: „все още дишащ русенец“, или „майка на две често боледуващи деца“, или „стискам ви ръце и съм солидарен с вас, докато все още дишам“. Група майки изразяват вълнението си с думите: И други: Четем и откровено опозиционно мнение: На 21 януари 1988 г. председателят на Съюза на българските художници и русенски депутат Светлин Русев пристига, за да разгледа изложбата, и пише в книгата за впечатления: Критичните дни в началото на февруари 1988 г., когато хлорните концентрации във въздуха над града превишават многократно пределно допустимите норми, са причина за втория „пробив“ на страниците на официоза „Работническо дело“ със заглавие „Мъгла от хлор и киселини“. На 8 февруари немският Suddeutsche Zеitung публикува за първи път кратко съобщение за отравянето на въздуха в Русе. Тогава, едва след четвъртата демонстрация, на страниците и на местния вестник в статията „Екологията – неотменна грижа и отговорност“, се споменава за демонстрациите. Вероятно от тази „изтървана“ във в. „Дунавска правда“ думичка „демонстрация“ за случващото се в Русе научава и журналистът на „Свободна Европа“ Димитър Инкьов. Той разказва, че тъкмо публикация в местния вестник потвърждава получаваните в радиото анонимни сигнали за този екологичен проблем и той прави серия предавания по тази тема. Така постепенно темата табу за българските медии излиза от държавните граници. Копринка Червенкова: Победих тигрите, избягах от акулите, бях изяден от дървениците Във в. „Литературен фронт“ са поместени изказвания на  писатели, журналисти, граждани в защита на русенци, а във в. „Народна култура“ излиза писмото призив на Съюза на българските художници до творческите съюзи. Призива на СБХ веднага е подкрепен от структури на БАН: Институтът по молекулярна биология и Институтът за ядрени изследвания и ядрена енергетика изпращат отворено писмо до акад. Благовест Сендов като член на Международната фондация за оцеляване на човечеството, Президиумът на Съюза на учените в България приема обръщение към Асоциацията на учените в Румъния за двустранна комисия, но по указание на отдел „Икономическа политика“ на ЦК на БКП обръщението не е изпратено. За забраната да се пише по темата си спомня Виолета Радева, която през 70-80 години на ХХ век работи като журналист във в. „Земеделско знаме“. Тя е от Русе и често посещава семейството си и родния град. Заради забрана да се пише по темата статията на Виолета Радева „Инстинктът за самосъхранение“ е отхвърлена от редакциите на в. „Литературен фронт“, сп. „Общество и право“, сп. „Пламък“ и в. „Народна култура“. На 21 февруари е предадено до всички редакции „по установения ред“ становището на Секретариата на ЦК на БКП до второ нареждане да не се публикува и да не се излъчва информация по екологичните проблеми на Русе. Но надигащото се недоволство не може вече да бъде спряно. На 26 февруари на открито партийно събрание в Студия за телевизионни филми „Екран“ е премиерата на филма „Дишай“, където е обявено предстоящото учредяване на комитет за защита на Русе. Кипи трескава подготовка за събранието на 8 март в Дома на киното – разлепени са съобщенията: По телефона се уведомяват приятели, жените от Русе също са обещали да дойдат. Вече от около година софиянци с нетърпение очакват поканите от Кабинета на младите филмови дейци за поредната среща, прожекция, лекции или обсъждания по теми, които тогава няма къде другаде да се чуят и видят. Така постепенно през 1987 г. Домът на киното се превръща в средище на свободна мисъл и културния живот. Никола Ковачев, Виолет Цеков, Христо Смолянов, Стефан Гайтанджиев посещават Г. Мишев в дома му с предложение да оглави комитета. На 8 март в 11,30 ч. по указание на Стоян Михайлов, секретар на ЦК на БКП, е съобщено на ръководството на Комитета за телевизия и радио, че прожекцията трябва да бъде спряна. Но Малина Петрова не се подчинява, поема отговорността, филмът е изнесен в пазарска чанта от Георги Аврамов и прожектиран пред препълнената зала на Дома на киното. От Русе са пристигнали Мария Варамезова, Цонка Букурова, Дора Бобева, Стефка Монова, Стефан Стефанов. След прожекцията на филма е основан ОКЕЗР, приет е уставът, избран е управителен съвет от 33-ма членове с председател Георги Мишев, гласуван е призив за екологична защита на Русе, адресиран до Народното събрание, Министерския съвет, ЦК на БКП и др. Под учредителния протокол, съхранен в дома на Малина Петрова, поставят подписите си 395 души. На 22 март 1988 г. е внесена молбата за регистрация на ОКЕЗР. След седмица Благоевският районен съд се произнася: остава без уважение молбата на Георги Мишев за регистрация на сдружение с нестопанска цел „Обществен комитет за екологична защита на Русе“. Но учредителите на комитета са решили да използват всички възможности за съдебна регистрация – на 30 март 1988 г. е депозирана жалба от Мишев до Софийския градски съд с обжалване на отказа на Благоевски районен съд, последвана от жалба и до Върховния съд от февруари 1989 г., с искане „Софийският градски съд да пристъпи най-сетне към изпълнение на необходимите в случая свои процесуални задължения”. Инструкциите на ЦК са категорични – такъв комитет, създаден без знанието и участието на комунистическата партия, не може да бъде регистриран, той е незаконен! Страхът на властта от гражданските организации е разбираем и целта ѝ е да контролира и направлява общественото недоволство. Тя вече е уплашена от хаоса на т.нар. възродителен процес, от лошите икономически показатели, от брожението в собствените ѝ коридори. За срещите на Тодор Живков и Николае Чаушеску пише в наскоро публикуваните спомени на тогавашния председател на ОНС инж. Кирил Дочев. Последната среща между Живков и Чаушеску се провежда през февруари 1988 г. в Русе. „Четвърта точка на дневния ред на срещата беше екологията на Русе… – продължава разказа си Дочев. – Т. Живков даде думата на Григор Стоичков, зам.-председател на МС, да изнесе информация по проблема… Чаушеску изразяваше явна досада… Той каза, че румънската страна не приема обвиненията, но заради приятелството между двете държави ще помислят и те какви мерки да предприемат“… Живков беше в много лошо настроение, умислен и угнетен… „Какво повече да направя? Румъния е голяма държава, Чаушеску е много труден човек. Освен да кажа на Добри Джуров – тогавашния министър на отбраната, да пуска самолетите.“ Интересен коментар на русенските протести и отношенията между двамата комунистически лидери прави Уолтър Бейкън, доцент по политическите науки на университета в Небраска. Според американския учен, който цитира в. „Литературен фронт”, протестът е спечелил подкрепата на официалната българска преса и без да се обвинява пряко Чаушеску в убийства, всички знаят, че в момента се жертва здравето на хората в името на добрите отношения. Бейкън предполага, че тесните връзки между Чаушеску и българския ръководител Т. Живков, продължили 15 години (сред другите неща е и предложението за зона, свободна от ядрено оръжие на Балканите) са сериозно наранени. На 29 март 1988 г. в „Бояна“ има среща на Тодор Живков със съветския външен министър Едуард Шеварднадзе. Тогава Живков се оплаква, че кореспонденциите на Владимир Жмирьов, който лично посещава Русе, пише статия за Мария Варамезова и акцентира  върху бездействието на българските власти по отношение на обгазяванията на града, Чаушеску възприема като поръчани от българското правителство. В тях той виждал българо-съветски заговор срещу себе си и още повече втвърдявал позицията си, както че няма замърсяване от гюргевските заводи, така и по други спорни въпроси: напр. въпреки протестите на българското правителство румънците разрушават сградата на българското училище в Букурещ, в която е била печатницата на Л. Каравелов и Хр. Ботев. Живков е съгласен самият той да бъде критикуван от съветските медии, но не и да се засяга екологичният българо-румънски спор. Това е и причината за забраната да се пише по този въпрос в българските медии. Отговорът на Шеварднадзе е показателен за отношението на Кремъл – пресата е освободена от цензура и не може да ѝ се заповядва! Видно е, че съветското ръководство използва всяка проява на недоволство, за да дискредитира Живков, а защо не и Чаушеску, и да ги замени с нови лидери дори с цената на здравето на населението на Русе и Гюргево. 43-годишното управление на комунистическата партия е изчерпало способността си да решава външнополитическите и вътрешноикономическите проблеми на държавата. Тоталната неспособност на зачитане на правата и интересите на гражданите от страна на управляващите поражда емоционално несъгласие, което прераства в открита критика. Държавна сигурност констатира, че около 20-30 хиляди българи се отнасят враждебно към властта, но те се страхуват открито да изразят недоволството си. Противопоставянето започва, когато обществото е засегнато в най-дълбоките естествени човешки права – правото на чист въздух. Кризата е видима и нерешима без цялостната промяна на политическата система. Децата, които дойдоха след Десети Копринка Червенкова: Победих тигрите, избягах от акулите, бях изяден от дървениците", "date": "2019.11.10", "title": "Бавно, бавно се събирахме..."}
{"url": "https://clubz.bg/90317-postignali_sme_mnogo_a_izvineniq_veche_nqma", "text": "Преди 30 години падна Берлинската стена и дойде свободата. Всичко изглеждаше толкова лесно в началото! Доброто победи злото. Свобода, демокрация, пазарна икономика, свободни медии - това бяха жалоните на бъдещето, което искахме. А бъдещето определихме като връщане към нормалността - Европа няма да бъде разделена, свободна и демократична България ще има своето място в нея. Издялкахме сърповете и чуковете от сградите, изтрихме ги от знамената, но се оказа че години наред те останаха да дрънкат в главите на много хора. Ръждасали, но дрънкащи. И днес кънтят в главите на някои политици от ляво и т.нар. дясно. Едно време било по-добре, казват едните. Ние знаем най-добре какво трябваше да се направи, казват други. Е да, едно време сте били по-млади, по-стройни може би...  Филип Димитров: България стигна далеч Бъдещето в България не дойде така рязко и слънчево, както го искахме, както си го представяхме. Именно тези с ръждясалите сърпове и чукове в главите му пречеха ден след ден. Те му пречеха, но нямаше как да го спрат.  Днес, 30 години след 10 ноември, България е в Европа и НАТО, икономиката й се развива, преходът свърши. Да, има много проблеми — правосъдие, справедливост, образование, здравеопазване... но това са проблеми, за които невинаги можем да виним миналото. Бавно, бавно се събирахме... Можем да виним себе си. Това са проблеми, които изискват съвременните българи, които не се страхуват от света, не онези, които гледат дали в Москва вали, за да отворят чадърите, да ги решат. Това са проблеми, създадени от нерешителния преход, от далавераджийството и страха от свободата.  Берлинската стена отдавна падна. Минаха тридесет години... Извинения вече няма. Постигнали сме много! Честита свобода на всички, които са мечтали и работили за нея. Днес е празник. България върви напред толкова бързо и успешно, колкото всички ние заедно сме готови да вървим напред. No more excuses! ----   Бавно, бавно се събирахме...", "date": "2019.11.10", "title": "Постигнали сме много. А извинения вече няма"}
{"url": "https://clubz.bg/90313-zadyrjaha_izvesten_ruski_istorik_za_ubijstvo", "text": "Историк с международна известност от Санктпетербургския държавен университет (СПДУ) е задържан по подозрение в убийство. Доц. Олег Соколов е заловен при опит да изхвърли в река Мойка пакет с орязани женски ръце. В дома му е открито разчлененото тяло на млада жена. Заподозреният е един от основателите на движението за военноисторически възстановки в Русия, специалист по военна история на Франция и кавалер на Ордена на Почетния легион. Според съобщения в руските медии, жертвата е випускничка на СПДУ. По предваритени данни 63-годишният историк е бил близък с 24-годишната жена, а повод за убийството ѝ е кавга между двамата. Сутринта на 9 ноември историкът е изваден от река Мойка и изпратен в болница с хипотермия. По данни от сайта на прокуратурата, в сака, който носел, „бяха открити две отделени женски ръце и газов пистолет“. Заведено е дело за убийство. Според вестник „Невские новости” заподозреният е бил задържан, докато се опитвал да потопи в реката сак с човешки крайници – Соколов скочил във водата, тъй като чантата не потънала. Сайтът 47news съобщава, че при обиск в квартирата му е открито разчленено женско тяло и окървавен трион. Според сайта, загиналата е 24-годишната Анастасия Ещенко. Местни медии съобщават, че тя е била близка с професора, имат съвместни научни проекти. Сайтът dp.ru съобщава, че още в Мариинската болница Соколов е направил самопризнание. Той разказал, че с жертвата са били близки. Предишната вече между тях избухнал скандал и в състояние на афект и под влияние на алкохол той я убил. Олег Соколов е роден през 1956 г. Той е доцент в катедрата по нова и най-нова история в СПГУ, специалист е по Наполеоновите войни. Член е на научния съвет на Руското военно-историческо общество, автор на множество статии за военната история на Европа, консултант на исторически филми за епохата на Наполеон. От 1998-а да 2002 г. е гост-професор в Сорбоната в Париж. Името му бе замесено в два скандала през 2018 г. В първия по време на открита лекция в Института по история в Държавния университет в Санкт Петербург започнала свада, след като според сайта „Фонтанка” един от студентите обвинил историка в плагиатство. Същата година негова студентка бе обвинила Соколов във физическо насилие и опит за убийство. Тя твърди, че е имала интимна връзка с преподавателя. Нейната жалба до полицията бе публикувана от „Московский комсомолец”.", "date": "2019.11.10", "title": "Задържаха известен руски историк за убийство"}
{"url": "https://clubz.bg/90315-instagram_skoro_shte_e_bez_lajkove", "text": "Социалната мрежа Instagram пробва смел експеримент - скриване на брояча за \"лайкове\", или харесвания на постовете на потребителите, съобщи Engadget. Тестовете ще започнат в САЩ следващата седмица, като досега е правено частично в Канада, Австралия, Бразилия, Ирландия, Италия, Япония и Нова Зеландия. Да лайкваш или да не лайкваш? Потребителите все още ще могат да видят колко хора са харесали дадена тяхна публикация, но не и да видят бройката на другите потребители. Целта на компанията е да се намали \"социалният натиск\" въху потребителите и прекомерният фокус върху харесванията. Според анализатори нововъведението може сериозно да засегне бизнеса на инфлуенсърите, които разчитат на \"лайкове\", за да развиват бранда си. Вероятно и напълно ще убие пазара за купуване на \"лайкове\". Важно е да се знае, че броят последователи ще остане явен.", "date": "2019.11.10", "title": "Instagram скоро ще е без \"лайкове\""}
{"url": "https://clubz.bg/90273-da_ne_naznachish_glaven_prokuror", "text": "През изминалата седмица президентът на Република България отказа да подпише указ за назначаването на Иван Гешев за главен прокурор и върна предложението на Висшия съдебен съвет, чийто Пленум избра последния на 24-ти октомври. Имайки предвид неограничените правомощия на главния прокурор, неговият избор и назначение са едно от най-важните събития за тази година, не само по отношение на съдебната власт, но и за обществото като цяло. По-долу накратко ще разгледаме какво означава този отказ, до какво води и какви избори все още стоят пред президента. Президентът върна предложението за назначаване мотивирано, въпреки че задължение за излагане на мотиви не съществува. По същество и категорично той посочи основните проблеми, свързани със състоялия се избор на нов главен прокурор: ВСС бързо праща Гешев пак на Радев Така той припозна, солидаризира се с и легитимира обществените безпокойства и съмнения за безспорността на направения от ВСС избор и им отговори в рамките на правомощията си. Освен към гражданите, президентът насочва посланието и може би призива си към „членовете на ВСС, които избират главния прокурор“,  т.е. тези, от които тепърва ще зависи дали само формално ще прегласуват кандидата или ще започнат процедурата по избор от самото ѝ начало.  Връщането на предложението без предприемане на други действия всъщност не променя резултата от процедурата, единствено я забавя (Цацаров, Магдалинчев, Машева ясно дадоха да се разбере, че ще има прегласуване на същия кандидат). Той обаче можеше да е различен, ако президентът се бе възползвал от конституционното си правомощие да сезира Конституционния съд (КС) с цел тълкуване на разпоредбата на чл.129, ал. 2 от Конституцията . Това е необходимо, тъй като е налице неяснота относно стъпките, които Пленумът на ВСС следва да предприеме след отказ от подписване на указ за назначаване на някой от „тримата големи“. Практиката по приложението на тази процедура е противоречива. Когато Петър Стоянов върна предложението за назначаване на Бойко Рашков, ВСС рестартира процедурата за избор, която завърши с назначаването на друг за главен прокурор – Никола Филчев. Когато ВСС избра Георги Чолаков, Румен Радев отказа да подпише указ за назначаване, но след връщането на предложението, ВСС само прегласува кандидата без да инициира нова процедура. В този контекст искане за задължително тълкуване на разпоредбата от КС е особено необходимо. Стриктното тълкуване на чл.129, ал. 2 от Конституцията води до извода, че президентът следва автоматично да назначи Иван Гешев, ако той бъде прегласуван от ВСС и повторно предложен на президента. Така президентът изглежда, че ще е изпуснал историческия момент за реални действия, свързани с конкретната процедура, тъй като се лишава от основния си коз – сезирането на КС и евентуално започване на нова по-плуралистична процедура. Имайки предвид обаче, че президентът върна предложението за назначаване въз основа именно на това, че процедурата е опорочена, формално прегласуване на същия кандидат от ВСС (без рестартиране на цялата процедура по избор) му дава втори шанс за сезиране на КС. Това не следва да се третира като отказ от подписване на указ за назначаване, а ще е изчакване на произнасянето на съда. ВСС бързо праща Гешев пак на Радев Освен това, пред президента остава отворена вратата да сезира КС и след назначаването или да изпълни правомощието си по чл. 154, ал. 1 от Конституцията да инициира изменение и допълнение на Конституцията във връзка с устройството и функциите на прокуратурата. А както е видно от социологическо проучване, проведено по поръчка на Българския институт за правни инициативи, желание за конституционни промени е назряло и сред магистратската общност. Това може да постави началото на прогресивни процеси в прокуратурата, водещи до демократизиране на нейната структура и функции в съответствие с препоръките на Венецианската комисия, Европейската комисия и върховенството на правото. Предстоящите действия на президента ще са лакмусът, който ще разкрие автентичните му цели – искрена загриженост за гражданите, справедливостта и утвърждаването на правовата държава или удобен повод за изграждане на положителен образ и трупане на политически дивиденти.  (2) (Доп. - ДВ, бр. 100 от 2015 г.) Председателят на Върховния касационен съд, председателят на Върховния административен съд и главният прокурор се назначават и освобождават от президента на републиката по предложение на пленума на Висшия съдебен съвет за срок от седем години без право на повторно избиране. Президентът не може да откаже назначаването или освобождаването при повторно направено предложение. ВСС бързо праща Гешев пак на Радев", "date": "2019.11.10", "title": "Да (не) назначиш главен прокурор"}
