{"url": "http://clubz.bg/62400-sputnik%E2%80%9C_belarus_nachelo_na_es_zastana_naj_bednata_i_naj_korumpirana_strana_chlenka", "text": "В първия ден на новата 2018 г. България пое за шест месеца ротационното председателство на Съвета на Европейския съюз от Естония и ще сдаде своя пост през юли 2018 година на Австрия, предава беларуската редакция на руската агенция „Спутник“. Според редакцията на агенцията, експертите са обърнали внимание на това, че за половин година начело на Европа ще е най-бедната страна-членка на ЕС, заемаща последното място в ЕС по размера на БВП на глава от населението и първото място в рейтинга на най-корумпираните европейски държави. „Спутник“ изрежда проблемите, които трябва да решава София през следващите шест месеца. Българското председателство избра четири приоритетни области: \"Гардиън\": Корупционен облак виси над България, която поема европредседателството  Докато трае председателството на България, тя ще ръководи всички министерски срещи на европейските чиновници, освен заседанията на министрите на вътрешните работи и ще отговаря за дневния ред на заседанията на Съвета на Европейския съюз на политическо и експертно ниво. А през 2018 година, пишат от агенцията, на Европа ще й се наложи да решава много остри проблеми: начело в дневния ред стои осигуряването на единство между страните членки на ЕС на фона на разделението по такива сериозни въпроси, като имиграционната политика и върховенството на закона в Полша. Павлова пред ТАСС: Ще включим в дневния ред въпроса за санкциите срещу Русия Освен това, България има намерение да постави въпроса за отмяната на антируските санкции. Павлова пред ТАСС: Ще включим в дневния ред въпроса за санкциите срещу Русия", "date": "2018.01.01", "title": "\"Спутник“ (Беларус): Начело на ЕС застана най-бедната и най-корумпирана страна членка"}
{"url": "http://clubz.bg/62399-protestirashtite_ubiha_policaj_v_iran", "text": "Протестиращ е открил огън по полицейските служители в понеделник по време на поредната антиправителствена демонстрация в иранския град Неджефабад, убивайки един полицай и ранявайки още трима. Това предава \"Фокус\", като се позовава на информация от местните власти. Нови протести се разразиха и в столицата Техеран вечерта на 1 януари, понеделник. В социалните мрежи се появиха снимки и филмчета, показващи масирано полицейско присъствие по улиците на града, горящи коли и малък брой демонстранти, предава AFP, цитирана от \"Фокус\". Протестите в Иран взеха първите си жертви (СНИМКИ) Иранската държавна агенция ФАРС показа кадри на горящи коли, а в социалните мрежи се появиха клипове от протестиращи, на които се вижда как демонстрантите обикалят улиците в централната част на Техеран и скандират срещу правителството. Това е пети пореден ден на антиправителствени демонстрации в Иран. Те започнаха заради недоволството на хората от повишаването на цените, но бързо фокусът им се измести към правителството на страната и те се обърнаха в масови безредици. Според последната информация,  По-рано днес министърът на информационно-комуникационните технологии Мохамед Джавад Азари Джахруми опроверга информацията, че властите на Ислямската република са блокирали достъпа до социалните мрежи във връзка с антиправителствените протести. Той направи съответстващото изявление на своята страница в Туитър, предава ТАСС. По-рано агенция Reuters, позовавайки се на информация от иранския държавен телевизионен канал IRIB, предаде, че властите в Техеран са ограничили достъпа до социалната мрежа  Това решение, според съобщението, е взето „на най-високо ниво“, с цел „да се запази редът“ в републиката. Основателят на Telegram Павел Дуров потвърди информацията за блокирането.", "date": "2018.01.01", "title": "Протестиращите убиха полицай в Иран"}
{"url": "http://clubz.bg/62367-hodorkovski_aleksej_pichugin_e_naj_dylgogodishniqt_politzatvornik_pri_putin", "text": "Алексей Пичугин е най-дълогодишният политически затворник в Русия от идването на власт на президента Владимир Путин насам и \"Амнести интернешънъл\" трябва решително да го защити. Призива отправи чрез в. \"Уолстрийт джърнъл\" Михаил Ходорковски - бивш главен противник на Путин, който плати за това с 10 години в лагери. Преди 4 години той бе помилван от президента и излезе на свобода, след което незабавно отлетя за чужбина. Но и оттам Ходорковски води борба срещу Господаря на Кремъл чрез фондация \"Отворена Русия\", която оглавява. Ходорковски: В Русия действа феодално-престъпна система, оглавявана от Путин Пичугин е бивш ръководител на средното звено в службата за сигурност на петролната компания ЮКОС. Неин собственик бе Ходорковски, преди да бъде арестуван през 2003 г. Алексей Пичугин е задържан през същата година и признат за виновен в редица убийства. Доказателствата са били фабрикувани от послушници на Кремъл, твърди Ходорковски. Бившият олигарх припомня, че Западът и дори Интерпол са обявили делото за политическо, като изтъкнали липсата на реални доказателства. Той припомня как \"Амнести интернешънъл\" накарала правителствата по света да си променят мнението за неговия случай. Кампанията й достигнала до обикновените хора, които започнали да му пращат писма. Той често получавал послания в лагера. И така научил за солидарността с него. Ходорковски обвинен в организиране на убийства Статията на Ходорковски в \"Уолстрийт джърнъл\" е по повод 20 декември - деня, който той смята за свой втори рожден ден. На тази дата през 2013 г. бившият собственик на ЮКОС бе освободен. Алексей Владимирович Пичугин (55 г.) е бивш шеф на отдела за вътрешна икономическа сигурност на ЮКОС. През лятото на 2003 г. той е арестуван, а четири години по-късно е осъден на доживотен затвор по обвинение в организирането на убийства. Приписваните му престъпления са следните: Пичугин изтърпява наказанието си в колония със строг режим в Оренбургска област. Преди 2015 г. губернаторът й Юрий Берг отхвърли молбата на осъдения за помилване, адресирана до президента Владимир Путин. Ходорковски обвинен в организиране на убийства", "date": "2018.01.01", "title": "Ходорковски: Алексей Пичугин е най-дългогодишният политзатворник при Путин"}
{"url": "http://clubz.bg/62398-yulen_pokaza_proekta_za_vtori_lift_nad_bansko_karta", "text": "Седмица, след като правителството реши да разшири ски зоната в Банско и на практика даде „зелена светлина” за изграждането на втори кабинков лифт при наличие на конкретен проект, концесионерът излезе с идея за трасе. Идейният проект на фирма \"Юлен\" се появи в \"Труд\" и изобразява 10-местна въжена линия с капацитет от 3000 души на час и обща дължина от 5,8 км.  Агитките срещу Зелените От „Юлен” твърдят, че още преди 8 години са се свързали с водещи производители на въжени линии в търсене на решение на проблема с опашките от скиори и сноубордисти в Банско. \"В Банско Златният телец изгрява, над Пирина пламеней\" (СНИМКИ) Новата линия ще тръгва от точка, близка до тази на първото трасе. Трасето от нея до междинна станция, разположена в м. Чалин валог, се движи почти успоредно на настоящата и след междинната станция продължава до местността Шилигарника, посочена като втори естествен център на ски зоната. Идеята е така да няма опашки на Бъндеришка поляна. Те поемат ангажимента срещу всяко отстранено дърво да засаждат по 5 нови. Стотици на протеста за Пирин. Въпреки дъжда и снега (СНИМКИ) Именно обезлесяването е едно от съображенията на еко активистите срещу промените в плана за управление на Национален парк „Пирин” и изграждането на втори лифт. Опасенията са, че под прикритието на работа по спортни съоръжения и кабинкова линия в защитената зона ще се строи и сече. И концесионерът, и управляващите твърдят, че подобни рискове не съществуват. \"В Банско Златният телец изгрява, над Пирина пламеней\" (СНИМКИ) Стотици на протеста за Пирин. Въпреки дъжда и снега (СНИМКИ)", "date": "2018.01.01", "title": "\"Юлен\" показа проекта за втори лифт над Банско (КАРТА)"}
{"url": "http://clubz.bg/62397-pensioneri_zaloveni_s_25_kg_marihuana_za_koledni_podaryci", "text": "25 килограма марихуана - толкова открили американските пътни полицаи в пикапа на пенсионерите Патрик и Барбара Джайрън. Двамата пътували за празниците към щата Върмонт от Северна Каролина. Обяснението им за солидното количество висококачествен наркотик - било за  Невада спешно се нуждае от марихуана - образованието на децата е в опасност Макар канабисът да е легален вече в доста американски щати, включително родният на 80-годишния Патрик и 83-годишната Барбара, те минавали през Небраска. Там законите все още са изключително строги. Според местния губернатор канабисът е \"изключително опасен наркотик\". Възрастната двойка била задържана от полицията и прибрана в ареста. Количеството растителна маса е оценено на около 336 000 долара. Два дни по-късно обаче репортер на \"Вашингтън поуст\" проверява дали Барбара и Патрик още са \"на топло\". Репортерът попитал дали са си платили гаранцията. Напълно е възможно местният прокурор да е решил да се въздържи от обвинение срещу двамата пенсионери, пишат местните медии.", "date": "2018.01.01", "title": "Пенсионери заловени с 25 кг марихуана - за коледни подаръци"}
{"url": "http://clubz.bg/62394-severna_koreq_moje_da_uchastva_na_olimpiadata_v_yujna_koreq", "text": "Северна Корея разглежда възможността да изпрати спортисти на олимпийските игри в Пьончан, Южна Корея, през февруари, съобщи лидерът на КНДР Ким Чен Ун в новогодишното си слово, информира \"Ройтерс\". Изявлението на Ким бе посрещнато с облекчение и задоволство в Южна Корея, а също така в Международния олимпийски комитет и спортните среди по цял свят. Считаше се, че покрай нарасналото напрежение и взаимни заплахи със САЩ, КНДР е заплаха за нормалното протичане на игрите. Северна Корея - заплаха №1 за олимпиадата. Сега и преди 30 години Някои страни, като например Франция, заплашиха да не пращат спортисти в Пьончан, ако сигурността им не е гарантирана 100 процента. В същото време щатски и корейски специални части провеждат съвместни учения в планините край града-домакин (границата е на около 80 км), а Южна Корея се готви да командирова хиляди бойци и да похарчи към 20 милиона долара за безопасност. Неофициални източници от МОК коментираха, че в последните месеци се е водила за участието на Северна Корея в Пьончан. Ким Чен Ун вече е получил покана да присъства на церемонията по откриването. Самият той е запален скиор от времето, когато е учил в елитно училище в Кьониц, Швейцария. След това е направил цял зимен курорт в родината си, а понякога си прави скъпи ски ваканции в Европа. А Ким отправи и други мирни послания към Южна Корея в словото си. Той подчерта, че е  Говорител на президента на Южна Корея Мун Дже Ин отвърна, че страната му е готова на разговори със Северна И добави, че Не така \"олимпийски\" обаче продължава да е настроен към САЩ Ким Чен Ун. Той увери, че през 2018-а страната му ще продължи да произвежда ядрени глави и балистични ракети. Лидерът изрази вярата си, че САЩ не са в състояние да започнат война със Северна Корея, тъй като военната мощ на родината му била по-голяма от всяка друга на планетата. Американският президент Доналд Тръмп бе запитан за мнение за речта на Ким преди празненство по случай Нова година в елитен курорт в щата Флорида.", "date": "2018.01.01", "title": "Северна Корея може да участва на олимпиадата в Южна Корея"}
{"url": "http://clubz.bg/62389-pavlova_pred_tass_shte_vklyuchim_v_dnevniq_red_vyprosa_za_sankciite_sreshtu_rusiq", "text": "България смята за необходимо включването в дневния ред на предстоящите дебати в Европейския съюз на въпроса за санкциите срещу Русия като един от приоритетните. Това заявява министърът на европейското председателство Лиляна Павлова пред ТАСС, цитирана от БГНЕС. България стана ротационен председател на Съвета на Европейския съюз. Министърът на българското председателство на ЕС Лиляна Павлова заяви пред ТАСС, че в следващите 6 месеца в София ще се проведат 300 официални мероприятия, включително 30 с участието на лидерите на европейските страни, а страната ще бъде посетена от над 25 000 гости. „В рамките на нашето председателство ще се проведат 300 срещи в България и 1500 на високо експертно ниво в Страсбург и Брюксел. Очакваме, че за тези 6 месеца страната ще бъде посетена от около 25 000 гости“, съобщи тя. По думите на министъра като председател на Съвета на ЕС България ще изпълнява ролята на координатор. При посредничеството на София продължават преговорите  на държавите-членки на ЕС, интеграцията на Западните Балкани в европейската общност, въпросите на формиране на общата европейска отбрана, общия цифров пазар и други теми. Също така България възнамерява да постави въпроса и за свалянето на антируските санкции, пише агенцията.", "date": "2018.01.01", "title": "Павлова пред ТАСС: Ще включим в дневния ред въпроса за санкциите срещу Русия"}
{"url": "http://clubz.bg/62396-desi_radeva_na_8_ot_11_snimki_ot_prezidentska_rabotna_sreshta_snimki", "text": "Десислава Радева избра тоалет в бледорозово, за да придружи съпруга си Румен Радев на официалните му срещи на 1 януари. Това става ясно от фейсбук профила на държавния глава, където той е качил снимки, приоритетно с първата дама. Публикувал е и неин самостоятелен портрет. Общо първата дама фигурира на 8 от 11-те снимки Двамата са във Виена по покана на федералния президент на Австрия Александър Ван дер Белен. Радев написа в профила си:     С президента Александър Ван дер Белен (горе). Датиращ от далечната 1939 година, новогодишният концерт на Виенската филхармония е признат като един от най-известните новогодишни концерти за класическа музика в света, който събира видни представители на виенското общество и почитатели на творчеството на фамилия Щраус от цял свят. Излъчва се на живо по телевизиите на близо 100 държави, като събира милиони зрители.  ", "date": "2018.01.01", "title": "Деси Радева на 8 от 11 снимки от президентска \"работна среща\" (СНИМКИ)"}
{"url": "http://clubz.bg/62180-promqnata_v_bylgariq_nqma_da_dojde_ot_bryuksel", "text": "Тези два избора усилиха значението на либералните ценности. Преди две години Европа беше в нещо като дупка, в състояние на умора. Не се знаеше дали десни и леви популисти няма да спечелят в Холандия, Германия, Франция и Австрия. Покрай „Брекзит“ имаше неяснота дали и други страни няма да пожелаят да напуснат. Това сближи 27-те страни членки. Ако на президентските избори в Австрия беше победил екстремист, това щеше да е сигнал. В Холандия спечелиха двете либерални партии, Макрон извоюва разгромяваща победа, г-жа Меркел също спечели в Германия и макар да загуби гласове, нейната партия е най-голямата. Не, никаква консервативна революция няма. Тръмп е в Америка, там ние нямаме никакво влияние. Но това, което се видя, е, че Хилъри Клинтън не беше способна да спечели средностатистическия гласоподавател. Тя дойде с една коалиция от малцинства, като не успя да се свърже с нормалния американец. Предложи всякакви идеи, които обаче не са релевантни, ако сте останали без работа. Не успя да спечели средната класа, а и, разбира се, тя е елитът на елита - семейство Клинтън са много богати и двамата винаги са работели като екип. Аз изобщо не бях въодушевен от нея. А и това, което направи с Бърни Сандърс... Аз лично не бих гласувал за него, но той бе почти убит политически от партийния апарат. Да, или например Джо Байдън. Байдън е „синя якичка“. Изглежда като джентълмен, но има собствена работническа история зад гърба си. Когато Хилъри каза репликата за „окаяниците“, тя вече беше загубила. Мислех си, че Тръмп няма да може да спечели, защото колко жени или испаноговорещи, или пък афроамериканци биха гласували за него? Но той все пак успя да привлече много от тези хора. Ние не го вярвахме, но той успя. И всичко опираше до работни места. Тези хора в региона, известен като Ръждивия пояс*, нямат работа. Можете да им говорите за либерални ценности, за международна търговия... Но ако няматe работа, вероятно и вие няма да вярватe в търговията. Тръмп ги въодушеви и привлече протестния вот, гласовете на бедните бели, онези, които желаят да бъдат чути. А обикновено те са гласували за демократите. Всичко това ми е непоносимо - смятам, че Тръмп е много лош президент. Това е един загубен период. Аз не мисля, че той ще бъде свален с импийчмънт. Въпреки всичко ние трябва да работим с него – в НАТО и извън НАТО. Сравнително спокоен съм за това. В Полша имаме силно гражданско общество и силна опозиция. Възможно е при едни нови избори това правителство да ги загуби. И ще имаме съвсем нова ситуация. В Унгария Орбан е на власт от много години. Познавам го много добре – той започна като ляв либерал, стана десен либерал, после християндемократ, а сега е извън политическия спектър. Наблюдавате там демонстрации, невиждани през последните 20 години. Ще остане ли Виктор Орбан на власт завинаги? Не, няма да остане.  Мисля, че отчасти става въпрос и за национален сантимент. Някои хора не разбират, че Европа е комбинацията от институциите в Брюксел и държавите членки. Ние трябва да уважаваме страните членки, правителствата и парламентите. Много страни гледат на Брюксел като на нещо далечно. И не може Брюксел да казва на Полша, че жените трябва да имат право на аборт. Може би затова ще трябват години национални дебати. В Холандия разрешаването на гражданския брак за хомосексуални отне 30 години. Ще бъде ли лесно в Полша, Унгария и Румъния? Не. Ще отнеме време. В крайна сметка мисля, че поляците, унгарците и румънците сами ще решат да имат по-либерални решения. Социалните промени отнемат време. Да, има го това чувство. Но аз питам -  ? Нека вземем за пример България. Аз мисля, че помощта на ЕС съдейства страната ви да се модернизира. Възможно е да дебатираме дали тя не е могла да бъде още по-модерна. Инвестициите, които ние сме направили, са се изплатили. Холандските компании са активни в Централна и Източна Европа и отвъд. „Неблагодарни“? Не, това не е точната дума. Става въпрос за промяна, а промяната е бавна. Холандските данъкоплатци не бяха срещу подпомагането на Гърция. Те искаха да видят промяната в нея. А това отново изисква време. В България и Румъния трябва да има повече скорост. Не само за нас, но също и за населението тук. Ние сме били под нацистка окупация само 5 години, било е ужасно, вие сте били под комунизъм всичките тези години... Ние не можем да променим българското общество. И ако изискваме промяна, ще следва противодействие. Ако атакувате сериозно правителството в Полша, много поляци, които не го харесват, биха казали:  Много неща трябва да станат и тук, и в Полша, и в Унгария. Можем да помогнем, но не на държавно ниво, имаме фондация „Фридрих Науман“, либералното сътрудничество. Ала в крайна сметка промяната се случва тук. С вас говорихме и преди 3 години и тогава ви казах, че гледам на ДПС като на достоен за доверие, стабилен партньор. Ако погледна какво прави тази партия в парламента и правителството, ние подкрепяме ДПС. Но аз се надявам, че и ДПС, и социалистите, и ГЕРБ ще станат по-модерни. Не разбирам защо Борисов работи с 3 ултранационалистически партии? Защо действа така? Това прави трудно доверието към страната ви, същото може да се каже и за отношението към правителството. Той можеше да направи коалиция с ДПС, евентуално и с други партии. Това са три екстремистки партии. Ние се изказахме за това, но нещата трябва да се променят тук. Много българи биха ви казали, че ДПС също е доста екстремистка, може би не в политическия смисъл, а като отношение към обществото, към бизнеса. Вероятно доста биха споделили, че една от причините медийният пейзаж в България да е толкова несвободен е, че голяма част от него се контролира от депутат на ДПС. Казах ви това преди 3 години, днес нещата са същите. Първо, за нас ДПС са партньор, на когото се доверяваме. Как се формират вътрешните отношения и какво правят депутатите, оставям това на самите тях. В Европейския парламент те имат четирима евродепутати, които са отлични. Това е, което мога да кажа за ДПС. В Холандия ние се опитваме да разграничим политиката от бизнеса, членовете на парламента и на правителството не могат да имат собствени фирми, те трябва да се отделят от тях и от управлението. Не могат да имат дялове, които контролират, трябва да ги вкарат във фондация. Ние искаме да отделим колкото е възможно повече частната инициатива от публичната отговорност. Пак казвам, че в ДПС са хора, на които може да се има доверие и трябва сами да се справят с тези неща. Развитието в тази страна и в други... в крайна сметка ще видите, може да минат 10 или 20 години, много повече разделение между бизнес интересите и обществените интереси. И ако партията се обърне към нас – може да е ДПС или друга партия, ние можем да им покажем как се справяме с това. Аз не съм арогантен,  Но ние можем да им покажем как правим нещата в Холандия, в Белгия, в Германия. Мисля, че е много възможно, защото Тереза Мей не предлага нищо. Тя няма нито мандат, нито силна позиция. ЕС иска да уреди правата на европейските граждани във Великобритания и правата на британските граждани в ЕС. Ние искаме правата на хората да останат такива, каквито са и в момента. Мей можеше да каже „да“ или „не“, но вместо това тя предлага всякакви идеи. Без съгласие за правата на гражданите няма да има разговори за новите взаимоотношения. Без финансов развод няма да има ново начало. Преди вота предварителният резултат беше 48% „напускам“ срещу 52% „оставам“, а в ранната вечер резултатът беше обърнат. И младите хора, които биха подкрепили „оставам“, не гласуваха. И това беше много лошо. Така че не мога да кажа, че всички британци искат да напуснат ЕС. Сега преговаряме, но Тереза Мей няма мандат, тъй като води правителство на малцинството. Или след нови парламентарни избори... Лейбъристите също не са стабилни. Ако няма сделка, може да има твърд „Брекзит“. Това означава ЕС и Великобритания да са като ЕС и Аржентина. Ще бъде трудно британските продукти да влязат на европейския пазар и обратното - няма да се знае кой съд ще разрешава проблемите между нас. Лоша ситуация и за нас, и за тях. Всички ще загубим от твърдия „Брекзит“ и аз мисля, че обикновеният британец ще разбере това. Както виждате, големите компании мислят да преместят седалищата си от Лондон в Амстердам, Франкфурт, може би и в Париж. Правителството не предупреди гражданите за това.  Никой не каза на гражданите, че обещаните милиарди за Националната здравна служба така и няма да дойдат и че ако искат да запазят земеделието си, ще трябва да го финансират сами. Мисля, че с това нестабилно правителство предсрочни избори във Великобритания са възможни. Не, Русия е авторитарна държава, Путин анексира територии в много страни. Разбира се, аз познавам историята на България – била е освободена от Османската империя от Русия, знам за близките отношения. Няма проблем в близки взаимоотношения между хората, но ако се приближите до Путин, ще изгорите. Независимо дали се отнася за България, Унгария, Румъния. И мисля, че хората знаят това, правителствата знаят това. Разбирам, че има добри търговски отношения. Не казвам: „Прекъснете отношенията си с Русия“, но се пазете. Не бих го нарекъл консерватизъм, защото Марин льо Пен не е консерватор, тя е десен радикал. Това е разликата с консерваторите във Великобритания или с християндемократите в Германия, които можете да наречете истински консервативни партии. Тръмп също не е типичният републиканец, но между него и Путин определено има сходства във възприятията. Тръмп не е средният умерен консерватор, той е  Маккейн е истинският републиканец. Отворен, със силни ценности, независимо дали ви харесват или не. Но не можете да наречете тези три български партии в правителството тук консервативни. Да, крайно лявото и крайно дясното харесват силни лидери като Ердоган и Путин.  Но да, има такава тенденция, абсолютно. Тръмп ще си отиде, независимо дали това ще стане след 3 или след 7 години. А институциите в Америка са силни, съдът е независим. Политиките му относно мигрантите и хората, пристигащи в САЩ, бяха отхвърлени от съдилищата. Конгресът е силно парламентарно тяло, различните щати са в силна позиция. Калифорния каза, че ще приложи споразумението за климата от Париж. Така че Тръмп не е САЩ. Аз все още вярвам в НАТО и в силното сътрудничество със САЩ. Защото каква е алтернативата? Ако ЕС иска истинска европейска армия, която да оперира независимо от Вашингтон, трябва да инвестираме не 2% от БВП за отбрана, а вероятно 10 процента. Искам да изляза на улицата тук, в София или в Амстердам, или в Берлин, и да попитам кой желае да плаща 10% за силна европейска защита. Никой няма да се съгласи. Европа е силна в решенията, но не и в силните действия. ЕС има бойни групи, които никога не са били тествани в битка. Можем ли да кажем: „Ако САЩ се изтеглят от Афганистан, ние ще поемем нещата там?“ Това е един истински въпрос, касаещ сигурността. Докато Европа не е готова да направи това нещо, ние трябва да работим с американците. Америка е демокрация, страните членки и ЕС са демократични, ние сме съюзници. С Тръмп или без Тръмп това няма да се промени. Ако искаме да направим повече за отбраната вътре в НАТО – аз съм „за“, да можем да избираме дали да купим европейско или американско производство – да, ефикасност – да, дали да имаме способността да провеждаме операции, когато американците кажат: „Съжаляваме, това не е в наш интерес“ – да. Но независимата европейска армия няма да се случи.", "date": "2018.01.01", "title": "Промяната в България няма да дойде от Брюксел"}
{"url": "http://clubz.bg/62387-promenqt_rejsovete_ot_letishteto_%E2%84%96111_260_i_oshte", "text": "Считано от 1 януари 2018 година до 30 юни 2018 година „Център за градска мобилност\" - ЕАД експериментално ще въведе следните промени в експлоатацията на основни линии от масовия градски транспорт. Това съобщиха от пресцентъра на Столична община. Промените ще бъдат въведени, както следва:  с удължен маршрут: от бул. „Рожен“ през пътен възел „Надежда“ до кръстовището с ул. „Скопие“ и бул. „Кн. Мария Луиза“, продължава по южния локал на бул. „Кн. Мария Луиза“, надясно по бул. „Ген. Николай Г. Столетов“, надясно по ул. „Подполковник Калитин“, надясно по ул. „Скопие“, по бул. „Рожен“ и по маршрута си, двупосочно;  с променен маршрут: - от летище „София Терминал 2“, ул. „Продан Таракчиев“, бул. „Христофор Колумб“, наляво по бул. „Проф. Цветан Лазаров“, надясно по бул. „Копенхаген“, наляво по ул. „Обиколна“ и по маршрута до обръщалото в ж.к. „Дружба 2“; - в посока летище „София Терминал 2“ от обръщалото в ж.к. „Дружба 2“, по ул. „Обиколна“, надясно по бул. „Копенхаген“, наляво по бул. „Проф. Цветан Лазаров“, надясно по ул. „Илия Бешков“, наляво по ул. „Кап. Димитър Списаревски“, надясно по бул. „Христофор Колумб“ и по маршрута до Летище „София Терминал 2“; – чрез разделяне на автобусна линия № 84, съответно: - линия № 184 с маршрут: от ул. “Ген. Гурко” по маршрута на автобусна линия № 84 до кръстовище бул. “Христофор Колумб” – ул. “Мими Балканска”, наляво по ул. “Мими Балканска” и бул. “Брюксел” до летище „София Терминал 1“, обратно по бул. “Брюксел”, ул. “Мими Балканска”, ул. “Продан Таракчиев”, летище „София Терминал 2“, обратно по маршрута до кръстовище ул. “Продан Таракчиев” - бул. “Христофор Колумб” и наляво по бул. “Христофор Колумб” по маршрута на автобусна линия № 84 до ул. “Ген. Гурко”; - линия № 84 – по действащия маршрут;  – с променен маршрут (само в посока бул. “Цар Борис III”): от спирка с код 2050 “Ул. Монтевидео”, разположена на бул. “Никола Петков”, автобусите да се движат в локалното платно на булеварда в участъка от ул. “Букет” до изхода от локалното платно срещу ул. “Паскал Тодоров” и по централното пътно платно по маршрутите си, като обслужващата спирка е изместената такава с код 0350 “Бул. Никола Петков” от централното в локалното платно срещу съществуващото положение при осигурена поддръжка на промененото трасе за МГТ при есенно-зимната експлоатация;  – с променен брой коли; – с променени разписания. За периода на експерименталната промяна ЦГМ ЕАД ще извърши наблюдение и анализ на съществуващото транспортно обслужване чрез засегнатите автобусни линии, допълват оттам.", "date": "2018.01.01", "title": "Променят рейсовете от летището, №111, 260 и още..."}
{"url": "http://clubz.bg/62390-borisov_neka_devizyt_%E2%80%9Eobedinenieto_pravi_silata%E2%80%9C_ni_vodi", "text": "Това написа в профила си във фейсбук министър-председателят Бойко Борисов.   Външният министър Екатерина Захариева също написа статус, призоваващ за обединение: \n\t", "date": "2018.01.01", "title": "Борисов: Нека девизът „Обединението прави силата“ ни води"}
{"url": "http://clubz.bg/62370-vlizat_li_bylgarite_v_top_10_na_naj_neshtastnite_narodi_klasaciq", "text": "България е завладяна от умерен оптимизъм, но негативните очаквания за 2018 г. в света вземат превес. С 13 на сто спрямо м.г. са по-слаби надеждите, че идващата година ще е по-добра от 2017-а. Намалява и икономическият оптимизъм по света спрямо 2016 г.  С 10 на сто са намалели хората, които се смятат за щастливи. Това са някои от резултатите от сравнително изследване на \"Галъп интърнешънъл\" в 55 държави по света*. Икономическият оптимизъм по света намалява в последните години. 28% от анкетираните са оптимисти за икономическото развитие през 2018-а, но настроените песимистично са 30%, т. е. повече са с 2 пункта. За втора поредна година европейците сериозно се притесняват за просперитета си през следващата година (-16 нетен резултат). За пръв път икономическият песимизъм в ЕС достига до нивата на песимизъм в Русия – и на двете места нетната стойност е -16. Мнозинството от руснаците (49% - най-високият в проучванията дял) очакват 2018-а да бъде като 2017 г. в страната им. Американското обществено мнение е дълбоко разделено в икономическите си очаквания за следващата година. 39% от анкетираните в различните държави в изследването смятат, че 2018 г. ще бъде като цяло по-добра от 2017 г. Този резултат е с 13 пункта по-слаб в сравнение с миналата година. 23% от хората, казват, че чакат по-лоша година. Близо една трета са на мнение, че 2018-а няма да е по-различна от 2017 г., 6% нямат мнение. Нетният резултат е +16 (39% минус 23%). Той е повече от два пъти по-нисък в сравнение с +37 миналата година. Въпреки че цялостните положителни очаквания за поредна година са повече от отрицателните, броят на оптимистите явно намалява в целия свят. Намаляването показва масовата загриженост и притеснения, докато светът се превръща в по-тревожно и по-малко предвидимо място през последната година. В сравнение с руснаците, много повече американци са оптимисти, но в САЩ има и повече песимисти, отколкото в Русия. Като цяло и по този показател руснаците са без очаквания за промяна (въпреки че в страната предстоят президентски избори, те явно се приемат с предизвистен резултат) -  идващата година да не е нито по-добра, нито по-лоша, а същата. В американското общество има повече поляризация на мненията. Южна Азия (+51) е най-оптимистичният регион в света. Европа е в противоположна посока с нетен резултат 0 в страните извън ЕС и само +5 в ЕС. На другия полюс са европейски държави - последиците от тежките финансови състояния, в които бяха изпаднали Италия и особено Гърция, настройват към предпазливост в надеждите и очакванията гражданите на тези държави. Всеки шести (59%) от анкетираните хора по света декларира, че се чувства лично щастлив. Това е с около 10 процентни пункта по ниско, отколкото измереното щастие в края на 2016 г., отчитат от \"Галъп интърнешънъл\". В изследваните 55 държави 11% заявяват, че не са щастливи  - в по-малка или в по-голяма степен (спрямо 9% в края на 2016 г. и 10% в края на 2015 г.)   Латинска Америка изглежда е най-щастливият континент в света (нетна оценка от +66 в този регион). В дъното са Иран, Ирак и Украйна. Тук отново сред най-нещастните и неудовлетворени са гърците, но поне не заемат първото място. Друга от съседните ни държави също е в топ 10 на страните, в които живеят нещастливи хора. Българите са с малко по-добри резултати - от +35. Хората в САЩ и Русия са еднакво щастливи - нетният резултат в двете държави е равен (+50). 18% у нас очакват 2018-а да бъде година на икономически подем, а 26% - на икономически трудности. Нетната стойност е -8, което е близо 3 пъти по-оптимистичен резултат спрямо края на 2016 г. и по-скоро България е в положителната страна на скалата спрямо световните и европейските тенденции. Най-голям остава делът на тези, които не очакват промени – 38%. По-общите очаквания на българите за новата 2018 г. пък са с дялове 25% оптимисти, 22% песимисти, 35% неутрални и 19% затрудняващи са да отговорят. С нетна стойност (оптимисти минус песимисти) от +3 България преминава в позитивната част на „класацията”, но и далеч от крайности в положителна или негативна посока. (Липсата на промени може да бъде описана и като застой, а преобладаването на мнението, че нищо няма да се промени, означава или че хората са се примирили и предали пред статуквото, или че го харесват.) По отношение на личното щастие през отминаващата година, страната ни е със стойности, близки до тези на страните от Европа -  с 45% определящи се като щастливи, 10% - нещастни, 41% оставащи в средата, а останалите се затрудняват да отговорят. Така нетната стойност (дялове на щастливите минус дялове на нещастните) за България е +35. Това все пак е с два пункта по-висок резултат спрямо края на 2016 г. Като даже не сме в топ 10 на най-нещастните страни. Общата тенденция за България е за нарастване на дела на позитивно настроените в сравнение с края на 2016 г. България е в съзвучие с държавите от Източна Европа и е в „златната среда“ сред страните от Балканите, като на техния фон даже може да се приеме, като страна, споделяща повече опитимизъм, смятат от \"Галъп интърнешънъл\". Нетното щастие в 55-те изследвани страни, е с 15 пункта по-високо сред младите (под 34-годишна възраст), отколкото сред по-възрастното население (над 55-годишна възраст). Групите на хора с високи доходи в тези 55 страни са 32 пункта по-щастливи от групите с най-ниски доходи. Висшистите са с 13 на сто по-щастливи от тези, чието образование е основно или са неграмотни. Настоящото изследване е част от ежегодния изследователски проект на световната асоциация „Галъп интернешънъл“, наречен „Край на годината“ - ежегодна традиция, инициирана и проектирана под председателството на д-р Джордж Галъп през 1977 г. Тази година то бе проведено от световната асоциация “Галъп интернешънъл“ в сътрудничество с УИН в 55 страни по целия свят.  – общо за страните членки от Източна и Западна Европа  – Австрия, Франция, Германия, Гърция, Ирландия, Италия, Холандия, Испания, Швеция, Великобритания  – България, Чехия, Латвия, Полша, Румъния, Словения, Хърватия  – Албания, Армения, Босна и Херцеговина, Косово, Македония, Молдова, Сърбия, Украйна  – Аржентина, Бразилия, Колумбия, Еквадор, Мексико, Перу  – Бангладеш, Фиджи, Хонконг, Индонезия, Япония, Папуа Нова Гвинея, Филипините, Република Корея, Тайланд, Виетнам  – Афганистан, Азербайджан, Иран, Казахстан, Пакистан, Турция  - Ирак – Етиопия, Гана, Нигерия, Южна Африка  не са включени в нито една от регионалните категории", "date": "2018.01.01", "title": "Влизат ли българите в топ 10 на най-нещастните народи (КЛАСАЦИЯ)"}
{"url": "http://clubz.bg/62395-vlizame_s_nestinarski_tanc_na_goleminov_v_godinata_na_predsedatelstvoto", "text": "Диригентът Емил Табаков е избрал музикални теми, които описват културата на всяка от държавите членки на Европейския съюз, включвайки по едно произведение, създадено във всяка от тях. Пред БНР Табаков споделя, че най-лесно е избрал българското произведение – откъс от „Нестинарка“ на Големинов, който е и неговият професор по композиция в Музикалната академия, а през 2018-а се навършват 110 години от рождението му. Премиерата на танцовата драма „Нестинарка“ е през 1942 г. и през годините става едно от най-изпълняваните български произведения в чужбина. Концертът „Духът на Европа“ на 1 януари в зала 1 започва в 18 ч. и ще бъде предаван пряко по БНТ. От НДК съобщават, че влизането ще бъде през главния вход и приканват зрителите да дойдат по-рано, тъй като ще преминат през проверка. Касите на НДК ще бъдат отворени от 10 до 16 ч. на 31 декември и от 14 до 18,30 ч. в първия ден на новата година. Събитието се провежда под патронажа на министъра за Българското председателство на Съвета на ЕС Лиляна Павлова и министъра на културата Боил Банов.", "date": "2018.01.01", "title": "Влизаме с \"Нестинарски танц\" на Големинов в годината на председателството"}
{"url": "http://clubz.bg/62393-agitkite_sreshtu_zelenite", "text": "Както стана модерно от времето на \"целувката на Орлов мост\", всеки протест у нас непременно се сдобива с контрапротест. Доколко вторите са спонтанни и се базират на идейна основа, често е под въпрос. Подобен днес е казусът с протестите за Пирин и Банско. Природозащитниците, които се обявиха против решението на правителството за бъдещето на националния парк и ски зоната, излизат на ново шествие на 4 януари. За 10-и обаче  , като една голяма част от заявилите присъствие се оказаха членове на футболните агитки. Публична тайна е, че често по-радикално настроените членове на тези агитки се използват като \"жива сила\" при обществени спорове. И вероятността и в този случай да е така, е голяма.  Стотици на протеста за Пирин. Въпреки дъжда и снега (СНИМКИ) Преди няколко седмици във Фейсбук се появи нова група, именувана  . В нея започна да тече организация за протест на 10 януари -  . Призивът е: Дотук - добре. Само че за първите няколко седмици събитието едва бе набрало 50-ина съмишленика, част от които абонирани за него природозащитници с цел да го взимат на подбив в постовете си. Изведнъж обаче бройката набъбна до близо 300 присъстващи и 800 заинтересовани (към 1 януари). Това набъбване дойде, след като в събитието масово се включиха лица с профилни снимки от футболните стадиони и логото на един от най-популярните отбори - ЦСКА. Събитието е анонимно, не се знае кой точно го организира. На страницата на \"България срещу Зеления октопод\" редовно се публикуват новини от няколко сайта, също с анонимни собственик и дописници - \"7 дни Банско\", \"7 дни София\" и др. Материалите в тези сайтове са еднотипни - с \"народняшки\" стил се съобщават новини като:  Като на снимката са строени пред заведение в Банско и изброени \"героите\":  Или пък друга новина за активиране на феновете гласи: ", "date": "2018.01.01", "title": "Агитките срещу Зелените"}
{"url": "http://clubz.bg/62391-toplo_do_15_gradusa_v_pyrviq_den_na_2018_g", "text": "През първия ден от 2018 година ще бъде предимно слънчево и в много райони тихо, съобщават от НИМХ на БАН. В сутрешните часове на отделни места в низините и котловините видимостта ще бъде намалена. Ще се затопли още и максималните температури ще бъдат между 10° и 15°, в София – около 12°. Привечер от запад облачността, отначало средна и висока, ще започне да се увеличава. Атмосферното налягане е близко до средното за месец януари (948 hPa), ще се понижава.  ", "date": "2018.01.01", "title": "Топло - до 15 градуса в първия ден на 2018 г."}
{"url": "http://clubz.bg/62388-praznuvame_vasilovden", "text": "Във всички епархии на Българската православна църква ще бъде отслужена тържествена света литургия по повод Василовден или по народному - Сурваки. На този ден църквата почита Св. Василий Велики - един от ранните християнски философи и от Три светители заедно със св. Йоан Златоуст и св. Григорий Богослов. Българският патриарх и Софийски митрополит Неофит ще отслужи тържествена света Василиева литургия и тържествен молебен за новата 2018 г. От 10.00 часа в Патриаршеската катедрала „Св. Александър Невски” Негово Светейшество ще оглави тържествена света Василиева литургия. Веднага след нея от 11.30 часа ще отслужи и тържествен молебен. Според народните традиции вечерта срещу Сурваки стопанката приготвя традиционната баница от точени кори и сирене, напомня \"Фокус\". В нея се слагат късмети, увити около дрянови клонки, и паричка. В дванадесетия час най-възрастният представител в семейството завърта баницата и всеки получава парчето, което е спряло пред него. Народът смята дряновото дърво за едно от най-здравите у нас. То е най-ранното разпъпило и разцъфнало дърво, но неговите плодове се берат последни. Те се използват в народната ни медицина. На трапезата се слагат погача, варен „васильовски\" петел, варено жито, баница с късмети (млин, тутманик, зелник). Поднася се пача, направена от главата на коледното прасе, или самата глава - сварена. Обредната погача е прясна пита, нашарена само с вилица, със сребърна пара, дрянови клонки или късмети, наречени за всеки от къщата. Приготвят се също кокошка (или пуйка), торта, мед, жито, орехи, ошав. На трапезата трябва да има също чесън и кромид лук. Към новогодишните обреди  за кого ще се омъжи. По традиция на този ден се сурвака. На Васильовден се събират млади мъже, които обикалят къщите през нощта и сурвакат техните стопани. На самия празник минават и групи от деца, които също сурвакат стопаните на къщите. Самото сурвакане се явява един вид продължение на коледарските благословии. Смята се, че ако нощта срещу Нова година е ясна, годината ще е здрава, ако е облачна - ще има болести. Каквото е времето на Нова година, такова ще е през целия месец. Днес празнуват:", "date": "2018.01.01", "title": "Празнуваме Василовден"}
{"url": "http://clubz.bg/62392-pirogov_trima_sa_s_amputirani_prysti_zaradi_piratki", "text": "Трима души са с ампутация на пръсти след използване на пиратки. Това каза изпълнителният директор на УМБАЛСМ „Н. И. Пирогов“ проф. Асен Балтов по време на брифинг в болницата, цитиран от „Фокус“. В новогодишната нощ най-натоварен е бил травматологичният кабинет. Болничният шеф поясни, че има и случаи на счупвания в областта на пръстите. Проф. Асен Балтов допълни, че сред пострадалите от използване на пиротехнически средства няма деца. Двама пациенти са приети в болницата заради употреба на алкохол и марихуана, а трима младежи след консумация на уиски на екс. Асен Балтов обаче отчете, че в токсикологията е имало по-малко пациенти в сравнение с минали години. \"Имало е доста алкохолно повлияни пациенти, които са получили множество рани в областта на лицето и главата. Били са обработени. Повечето са освободени след това“, коментира проф. Балтов. 60-годишен мъж е починал, след като е бил прегазен от влак край софийския кв. Курило, гр. Нови Искър, съобщиха от Центъра за спешна медицинска помощ (ЦСМП) – София. Инцидентът е станал в ранните часове на 1 януари. През изминалото денонощие други двама са пострадали при пътнотранспортни произшествия. Екипите на Бърза помощ са се отзовали на четири случая на инсулт, един инфаркт и три прединфарктни състояния.", "date": "2018.01.01", "title": "\"Пирогов\": трима са с ампутирани пръсти заради пиратки"}
{"url": "http://clubz.bg/62354-prezidentyt_istinata_spravedlivostta_i_zakonnostta_ostavat_nesbydnati_ochakvaniq", "text": "Истината, справедливостта и законността остават несбъднати очаквания. Това каза в първото си новогодишно обръщение към нацията президентът Румен Радев. Според него новата година ще е изпитание за българската демокрация, но той вярва, че ще съумеем да я съхраним. Радев призова още през 2018 година да бъдем към себе си поне толкова взискателни, колкото сме към другите и „да ползваме мъдро свободата си“.", "date": "2018.01.01", "title": "Президентът: Истината, справедливостта и законността остават несбъднати очаквания"}
{"url": "http://clubz.bg/62386-gorq_priyutyt_na_otec_ivan_v_novi_han_nqma_postradali_video", "text": "Горял е домът за сираци „Св. Николай” на отец Иван в Нови хан, съобщиха във фейсбук от близката до него група „Да подкрепим отец Иван от Нови хан в благородната му мисия”. При инцидента няма пострадали – децата и живеещите там са били евакуирани навреме. Сградата е горяла през нощта, като за погасяването й са се отзовали три пожарникарски автомобила. „Голяма част от сградата е изпепелена”, посочват в социалната мрежа. Че приютът е необитаем става ясно и от публикация в споменатата група. Токът е спрян. Децата са били настанени на различни места при близки на отец Иван в София, Елин Пелин, с. Доганово, тъй като приютът е негоден за живеене в момента. Строителна бригада от Монтана днес ще започне възстановителни дейности. Все още не се знае причина за пожара.     Самият отец Иван изказва съмнение, че пожарът е тръгнал, след като са запалили празнично камината вечерта около 19 ч. Единият корпус на покрива е почти напълно унищожен, допълва още той. \n\t", "date": "2018.01.01", "title": "Горя приютът на отец Иван в Нови хан - няма пострадали (ВИДЕО)"}
{"url": "http://clubz.bg/62147-vot_na_nedoverie_za_korupciqta_no_ne_i_borba_sreshtu_neq", "text": "Първото голямо политическо събитие за новата година ще бъде готвеният от БСП и ДПС вот на недоверие. Той ще бъде по темата за корупцията. С едно от последните си гласувания в края на миналата година обаче социалистите дадоха доста протиовречив сигнал. И с основание се подвига въпросът: дали пък темата на вота не трябва да бъде друга. БСП подкрепи текста в закона за корупцията, според който  По този начин социалистите заедно с ДПС и \"Обединени патриоти\" създадоха сериозна пречка пред ефективната борба с корупцията. Още по-иинтересно е, че депутатите от ГЕРБ гласуваха против този текст. Така тези, срещу които ще бъде внесен въпросният вот, изглеждат по-големи борци срещу корупцията от онези, които ще го внасят. Пълен обрат: подаваш \"недоказан\" сигнал за корупция, чака те съд Пред Клуб Z депутатът от БСП Филип Попов обясни, че е гласувал \"за\" този текст, тъй като . Според него обаче не е задължително, че подателят на всеки сигнал, по който не е започнало производство, ще подлежи на съд. Попов смята, че този текст важи само за откровените доноси. Други червени юристи обаче заявиха, че не са подкрепили налагането на съдебна отговорност за подателите на сигнала. Според тях  по кой сигнал да започне проверка и по кой не. Сигналите за корупция са най-деликатната тема в новото антикорупционно законодателство още от миналия мандат. Тогава екипът на вицепремиера Меглена Кунева изготви законопроект, според който антикорупционният орган щеше да приема и анонимни сигнали. Всички партии, освен ГЕРБ, бяха против и законът така и не стигна до второ четене. В този парламент и ГЕРБ, и БСП бяха единодушни, че анонимни сигнали няма да се подават.", "date": "2018.01.01", "title": "Вот на недоверие за корупцията. Но не и борба срещу нея"}
