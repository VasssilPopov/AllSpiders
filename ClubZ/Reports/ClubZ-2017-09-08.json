{"url": "http://clubz.bg/58109-cenite_na_biletite_za_macha_djoshua_pulev_pochvat_ot_40_paunda", "text": "Между 40 и 1500 паунда са цените на билетите за мача за световната титла по бокс в тежка категория между Антъни Джошуа и Кубрат Пулев на 28 октомври на ст. \"Принсипалити\" в Кардиф, обявиха организаторите. Кобрата люто се закани на Джошуа Пропуските ще бъдат пуснати в продажба от понеделник, а разбивката е следната: 40, 60, 80, 100, 200, 300 и 500 британски лири. ВИП местата край ринга се търгуват срещу 1500 паунда. Местата на арената ще бъдат 80 000. Капацитетът за мач по футбол или ръгби е 74 500 седящи столчета. Стадионът е известен все още като \"Милениум\" и се използва от националния тим на Уелс. Потвърдено: Мачът Джошуа - Пулев е на 28 октомври в Кардиф По-рано тази година (в началото на юни) прие финала на Шампионската лига между \"Реал\" (Мадрид) и \"Ювентус\", завършил 4:1. Години наред домакинстваше и на финалите за Купата на Футболната асоциация на Англия и на лигата - в периода, в който се строеше новият \"Уембли\". Очаква се Кубрат Пулев да се радва на солидна подкрепа, тъй като на Острова живеят десетки хиляди българи. Кобрата досега не се е бил пред толкова много публика, докато Джошуа излезе пред 90 000 на \"Уембли\" през април, когато нокаутира Владимир Кличко. Потвърдено: Мачът Джошуа - Пулев е на 28 октомври в Кардиф", "date": "2017.09.08", "title": "Цените на билетите за мача Джошуа - Пулев почват от 40 паунда"}
{"url": "http://clubz.bg/58079-bojko_noev_vyzmojno_e_ruski_interesi_da_se_borqt_za_dunarit", "text": "Бившият министър на отбраната Бойко Ноев коментира пред бТВ, че е възможно зад офшорката \"Виафот\", която иска да придобие \"Дунарит\", да стоят руски интереси. Той припомни, че Русия има големи интереси, свързани с българската оръжейна индустрия. „Дунарит“ не е просто поредната битка Василев-Пеевски И припомни, че икономическият министър Емил Караниколов, предложен от \"Атака\", \"която открито защитава интересите на Русия\", е пратил полиция, която е намерила \"някакви измислени нарушения\" във фабриката на \"Емко\", която също иска да придобие \"Дунарит\". Според него в случая \"Дунарит\" се наблюдава ярко беззаконие. Той каза, че \"Емко\" е \"бяла българска фирма, една от най-големите\". Докато срещу нея в спора за \"Дунарит\" е \"една офшорка\", наречена \"Виафот\". Според Ноев \"Виафот\" е придобила дълга на \"Дунарит\" по неизвестен начин, като е възможно да става дума за пресъпление. Ноев изтъкна, че ДАНС би трябвало да разследва \"Виафот\". „Дунарит” - когато нито духът, нито буквата на закона са спазени Ноев призна, че като министър на отбраната в правителството на Иван Костов е отнел лиценза на \"Емко\". Това станало след запитване от страна на САЩ, тъй като по това време България имала лоша слава на страна, която нарушава международни забрани за търговия на оръжие. Впоследствие обаче службите разследвали \"Емко\" и се оказало, че всичко във фирмата е изрядно. Ноев призна, че отнемането на лиценза е било грешка и административен произвол. „Дунарит” - когато нито духът, нито буквата на закона са спазени", "date": "2017.09.08", "title": "Бойко Ноев: Възможно е руски интереси да се борят за \"Дунарит\""}
{"url": "http://clubz.bg/58084-nova_tv_naj_posle_obqvi_anna_colova_s_novo_predavane_izvyn_novinite", "text": "Ден след като медиите съобщиха, че Анна Цолова няма повече да води сутрешния блок \"Здравей, България\", Нова телевизия излезе с официално съобщение. То потвърждава раздялата на Цолова с Виктор Николаев, който ще продължи да води сам.  Без Анна Цолова в сутрешния блок на Нова Нова тв не съобщава причините за тази промяна. По информация на Клуб Z решението не е планирано, а телевизията дори е подготвила промоционален клип за новия сезон на \"Здравей, България\" с двамата водещи. Анна Цолова остава част от екипа на Нова и ще прави ново предаване, което е извън новините, съобщава още телевизията. Не съобщава обаче от кога то ще бъде на екран. Ето пълното съобщение на Нова телевизия:", "date": "2017.09.08", "title": "Нова тв най-после обяви: Анна Цолова с ново предаване извън новините"}
{"url": "http://clubz.bg/58081-trus_sys_sila_8_po_skalata_na_rihter_raztyrsi_meksiko", "text": "Земетресение със сила 8 по скалата на Рихтер разлюля тази нощ Мексико, съобщават световните агенции, позоваващи се на сеизмологичния център на САЩ USGS. Според мексиканските власти трусът е бил със сила 8,4 по Рихтер. Потвърдена е смъртта на шест души, предава Ройтерс. Трусът предизвика силно вълнение, но опасенията за цунами не се сбъднаха. Не са нанесени сериозни материални щети. Властите предупредиха за опасност от цунами в осем държави в региона – Мексико, Гватемала, Салвадор, Коста Рика, Никарагуа, Панама, Хондурас и Еквадор. Евакуирани бяха някои крайбрежни райони. Епицентърът на труса е бил край тихоокеанското крайбрежие на Мексико, на 123 км югозападно от град Трес Пикос, щата Чапас. Мощният трус е бил усетен в мексиканската столица Мексико сити, която се намира на над 1000 км от епицентъра на труса. Започнали да вият сирени. Изтръгнати от съня им, хората панически напускали домовете си. Разтърсени са били и големи райони на Гватемала. По данни на мексиканската Служба за защита на населението при бедствия и аварии снощното земетресение е било най-силното от 1985 г. Президентът на Мексико Енрике Пеня Нието обяви, че вече са задействани всички национални програми за защита на населението. Свикан е и Националният комитет по извънредни ситуации. Правителството също ще заседава извънредно. От образователното министерство оповестиха, че за днес се отменят учебните занятия, ако се наложи, мярката ще продължи и повече дни. USGS съобщи и за множество вторични трусове с магнитуд между 4.3 и 5.7 по скалата на Рихтер.  ", "date": "2017.09.08", "title": "Трус със сила 8 по скалата на Рихтер разтърси Мексико"}
{"url": "http://clubz.bg/58083-ktb_uspeshno_si_vryshta_celi_%E2%82%AC108_421_ot_neredovna_klientka", "text": "Докато неяснотите около близо 4-милиардна \"дупка\" остават, фалиралата преди 2 години Корпоративна търговска банка осъди своя длъжница от Пазарджик да плати 108 421,19 евро. Сумата е формирана от главница на предсрочно изискуем кредит – 103 080 евро, лихви, такси и неустойки, съобщава  от региона. Клиентката опитала да обжалва пред окръжния съд решението на районните магистрати, но и то е изцяло в полза на трезора. В жалбата си тя посочва, че заповедта на частния съдия-изпълнител Галин Костов не й е била връчена лично. Оспорва и представеното извлечение от ведомостите на банката – не съдържало данни за неиздължените минимални погасителни вноски, падеж, просрочие, размер на месечните вноски, колко от тях са просрочени и мн. др. Клиентката на обявения в несъстоятелност трезор твърди, че не дължи търсената сума, тъй като има сключени между нея и трети лица договори за встъпване в дълг, за които банката е уведомена. Сочи, че липсват доказателства за уведомяването ѝ за обявена от кредитора предсрочна изискуемост на кредита. Юристът на финансовата институция обаче се позовава на нотариална покана, с която дъжницата е уведомена, че кредитът е предсрочно изискуем и настоява жалбата й да бъде оставена без разглеждане. Интересен е казусът с пет договора на длъжницата с лица, които пък имали вземания към КТБ. Защитникът на трезора подчертава, че те нямат достоверна дата, затова се приема тази, на която са внесени в банката, докато жената настоява, че не са антидатирани. Договорите са за вземания, станали изискуеми преди датата, на която е започнало производството по несъстоятелност – 22 април 2015 година. Прихващането е направено преди тази дата – на 12, 13 и 18 ноември, но пък след датата на неплатежоспособността. Както е известно, според решението на Административен съд-София-град тя е 20 юни 2014-а. Затова съдът приема за недействително прихващането за кредиторите на несъстоятелността. Решението е окончателно и не подлежи на обжалване.", "date": "2017.09.08", "title": "КТБ успешно си връща \"цели\" €108 421 от нередовна клиентка"}
{"url": "http://clubz.bg/58087-prokuraturata_koqto_uj_ne_razsledva_vlajkov_prati_deloto_mu_v_syda_v_kojto_ne_trqbva", "text": "\"Шегичките\" около доскорошния лидер на ГЕРБ в Септември Лазар Влайков продължават... Общинарят от Септември пуснат без обвинение След като първо главният прокурор Сотир Цацаров доста изненадващо отиде на място в Пазарджик заради случая с простреляния мъж при пиянски скандал и набеденото 6-годишно дете, той заяви, че разследването отива в Пловдив. За да нямало съмнения - тъй като именно с районния прокурор на Пазарджик Влайков е разговарял (според някои дори многократно) след убийството и точно преди да изплува версията с детето. Цацаров има право да изземва всяко дело, да го \"командирова\" и т.н. заради единоначалието, залегнало в устройството на прокуратурата. После обаче - по-точно вчера, от пресцентъра на прокуратурата   излезе, че именно Окръжна прокуратура - Пазарджик е повдигнала обвинение на Лазаров, задържала го е и му иска постоянна мярка за неотклонение. Квалификацията е по относително лекия чл. 338 - , от раздел \"Общоопасни престъпления\" на НК. Днес пазарджишкият \"Виделина\" съобщи, че окръжният съдия Георги Веселинов е прекратил наказателното производство по описа на Окръжен съд – Пазарджик за мярката за неотклонение на Лазаров. Съвсем естествено съдия Веселинов постановява, че това престъпление е родово подсъдно на по-ниската инстанция - Районен съд – Пазарджик, който е компетентен да се произнесе по искането за вземане на мярката за неотклонние. Предстои насрочване и разглеждане на делото от Красимир Лесенски, съдия в РС - Пазарджик, се казва още в прессъобщението.", "date": "2017.09.08", "title": "Прокуратурата, която уж не разследва Влайков, прати делото му в съда, в който не трябва"}
{"url": "http://clubz.bg/58086-inspektori_po_bezopasnost_na_hranite_izgorqha_s_500_lv_podkup", "text": "Окръжна прокуратура - Бургас, иска днес от съда задържане под стража на двама инспектори по контрол на храните край морето, които си поискали и получили 500 лв., за да не санкционират заведение. Петър А. (43 г.) и Мая К. (45 г.) са привлечени като обвиняеми за това, че на 5 септември в Несебър, като съизвършители, в качеството си на длъжностни лица –   поискали от С.М. и приели от него дар, който не им се следва, уточняват от държавното обвинение. Става въпрос за сума от 500 лв. (4 банкноти по 50 лв. и 3 банкноти от по 100 лв.), която С.М. им дал за благодарност, че не са съставили акт за установяване на административно нарушение в заведение за хранене. Това е престъпление по чл. 301, ал. 1 от НК -  , който предвижда до 6 години затвор и глоба до 5000 лв. Днес ОС-Бургас ще гледа мерките им за неотклонение. Шефът на столичната \"Безопасност на храните\" с обвинение в корупция В края на юли прокуратурата обвини д-р Антон Генов - директор на Областната дирекция по безопасност на храните - София (ОДБХ-София), в престъпление по служба и принуда. Според събраните доказателства Генов е разпоредил проверка и изземване на имущество от две дружества, които съхранявали отработена мазнина, изкупувана като суровина за биогориво и от заведения за обществено хранене. Тези действия според прокуратурата обаче не са от компетенцията на БАБХ, а на РИОСВ, а Генов е нарушил правомощията си. Целта му била да набави облаги за фирмата, в която работи синът му.", "date": "2017.09.08", "title": "Инспектори по безопасност на храните \"изгоряха\" с 500 лв. подкуп"}
{"url": "http://clubz.bg/58091-ninova_reforma_v_prokuraturata_imame_reshenie_da_ne_otvarqme_temata", "text": "След повече от час разговор с председателя на Върховния касационен съд (ВКС) Лозан Панов лидерката на БСП Корнелия Нинова излезе доволна - постигнали съгласие по два въпроса и имат разминаване по трети. Панов се съгласил, че антикорупционният орган, предложен в законопроекта на БСП, трябва да има разследващи функции и няма проблем президентът да избира председателя. Лозан Панов за антикорупционния закон на БСП: Целта е да не се пипа прокуратурата Несъгласието идва обаче от важния според председателя на ВКС въпрос - реформата в прокуратурата. Той заяви пред журналисти, че за него антикорупционен орган е излишен, тъй като не решава проблема с органа, който по принцип трябва да се бори с корупцията и всякакви престъпления - а именно прокуратурата. Председателят на ВКС препоръчал да направят анализ защо сегашните органи, които се борят с корупцията, не работят. И тук Нинова е на друго мнение: Лидерката на БСП контрира и друга теза на Панов - че въпросът кой ще управлява антикорупционното бюро е по-скоро борба за властови ресурс между тях и ГЕРБ. И за пореден път натърти на тезата си, че законът \"Антикорупция\" не е \"за един мандат\" и искането на БСП президентът да избира председател не е защото очаква да го контролира чрез него. ", "date": "2017.09.08", "title": "Нинова: Реформа в прокуратурата? Имаме решение да не отваряме темата"}
{"url": "http://clubz.bg/58085-9_septemvri_te_pobediha_tnar_demokrati_im_pomognahme", "text": "След това толкова горещо лято както от метеорологична, така и от политическа гледна точка достигнахме отново до „9 септември“, сакралната дата, която за 73-ти пореден път ни напомня за най-жестокото разединение и противопоставяне в българската история и неговите неизлечими последици. Може би остарявам, но все по-често, особено около тази дата, се връщам в мислите си към „все по-светлото“ ни комунистическо минало. Въпреки че вече повече от десет години сме членове на НАТО и ЕС и сме неразделна част от Свободния свят, проблемите на адаптацията ни към европейските правила и политическа култура стават все по-неразрешими. Колкото и да е абсурдно, лепкавата и блудкава носталгия към времето на комунизма продължава да залива на талази медийното, публичното и политическото пространство. Очевидно това се дължи, от една страна, на „корупционното срастване“ между държавата, политиката и олигархичния бизнес, гордиев възел, който така или иначе не успяваме да разсечем. От друга страна, не успяхме да попречим на все по-перфидното и умело манипулиране и режисиране на медийната среда и заобикалянето на върховенството на закона. Все още реално незапочналата реформа в съдебната система и прокуратурата ни тежи като дамоклев меч върху реалния ни живот и международния авторитет на страната ни. С пошлата реанимация на „социалистическите духовни и материални ценности“ се срещаме и сблъскваме едва ли не всекидневно. И нещо повече, връща се дори политическият език от коридорите на комунистическата власт, от който лъха на евтина пропаганда и казионен оптимизъм. Писал съм и съм говорил многократно през годините по темата за „комунистическото наследство“, но горчивите факти трябва да се повтарят и дискутират при всяка възможност. В никакъв случай не трябва да си позволяваме да забравяме откъде идваме и докъде се опитваме да стигнем. Нима можем с лека ръка да загърбим и да запратим в „кошчето на историята“ злокобните събития непосредствено след „9 септември“. След като дойдоха на власт с помощта на Съветската армия, само за 5 години, от 1944 до 1949 г., комунистите успяха да сменят радикално политическата система, да избият или да изпратят в лагери и да „въдворят на местожителство“ стотици хиляди хора, да забранят политическите партии и свободните медии, да национализират частната собственост, да отнемат земята на хората и на практика да унищожат или физически, или материално и професионално елита на България. Ключова роля в тези събития изиграва т.нар. Народен съд, действал от 20 декември 1944 г. до 2 април 1945 г. Само за малко повече от три месеца са организирани 135 масови процеса в цялата страна. Арестувани са 28 630 души. Срещу 10 919 от задържаните са повдигнати обвинения, съдбата на много от останалите е неизвестна. Произнесени са 2730 смъртни, 1226 – доживотни тъмнични, 8 – 20-годишни, 946 – 15-годишни, 687 – 10-годишни, и 3741 по-кратки присъди. Голям брой от осъдените на затвор умират непосредствено след съда от побои и изтезания. И тук по традиция винаги се прави сравнение с прочутия Нюрнбергски процес, на който са осъдени 19 души, от които на смърт 12. На 1 февруари 1945 г. първи и втори върховен състав на Народния съд влизат в историята на България с най-масовото произнасяне на смъртни присъди над високопоставени политици, народни представители, държавници и офицери. Екзекуцията на елита е извършена веднага, още в нощта на 1 срещу 2 февруари, до запустяла яма в \"Орландовци\", изровена от бомбардировките, извън Централните софийски гробища. По този начин цинично, безскрупулно и безмилостно е ликвидиран политическият, военният и важна част от интелектуалния елит на България. Датата 1 февруари е обявена официално от първото правителство на Бойко Борисов за „Ден на почит към жертвите на комунистическия режим“ на 19 януари 2011 г. по предложение на двама президенти – д-р Желю Желев и Петър Стоянов. [i], [ii] И така стигаме до най-болезнените въпроси. А какво направихме ние, „тупащите се в гърдите“ т. нар. демократи? Защо за четвърт век не успяхме да постигнем така жадуваната от обществото справедливост? Защо ли, защото проблемът за справедливостта е свързан с търсенето на отговорност от ръководните лица от бившата комунистическа партия и от репресивния апарат на Държавна сигурност. А ние не бяхме готови за това. Не бяхме готови вчера, не сме готови и днес… Да, престъпленията на комунистическия режим се обсъждат сериозно и аргументирано в научни, експертни и политически среди, и то главно когато се отбелязват някакви годишнини, но засягат само периферията на гражданското общество и една сравнително тънка извадка от т.нар. политически елит. През есента на 1989-а в България цареше неописуема еуфория, всички се наслаждавахме на свободата, мечтаехме и вярвахме как СДС за кратко време ще успее да изгони комунистите от властта. Днес, 25 години по-късно, нашата голяма надежда СДС я няма никъде, а преродените чрез децата и внуците си комунисти не само продължават да са навсякъде около нас, но методично завладяват дори и Партията на европейските социалисти (ПЕС). С риск да стана банален с пенсионерските си кошмари, ще повторя отново и отново, че това, което не ми дава покой в безсънните ми нощи на дисидентстващ либерал (аут оф гейм), е фактът, че ТЕ победиха. Още по-лошото е, че победиха, без да срещнат каквато и да била особена съпротива. Понякога наистина имам чувството, че бяхме само един временно необходим фон на процесите. Не само че се оказахме политически неконкурентоспособни, но дори в определен смисъл допринесохме нещата да се случат точно така.    ", "date": "2017.09.08", "title": "9 септември: Те победиха, т.нар. демократи им помогнахме"}
{"url": "http://clubz.bg/58092-valeri_simeonov_vs_veselin_mareshki_koj_sega_e_smeshnikyt", "text": "Закакчите на тема \"смешник\" между вицепремиера Валери Симеонов и лидера на \"Воля\" Веселин Марешки продължават. Това написа Симеонов на профила си във фейсбук. Така той коментира вчерашните закани на Марешки да инициира и подкрепи вот на недоверие. Марешки: Вот на недоверие за кабинета Преди седмица на своя профил Марешки публикува видеоклип, пародиращ усилията на Симеонов за спиране на шума в Слънчев бряг. Клипът показва група младежи, които танцуват на плажа \"Кабакум\", като изведнъж се появява Марешки и им спира музиката. Следва интересен диалог между него и един от младежите: Клипът завършва с още един култов диалог между двамата. Кой е смешникът?", "date": "2017.09.08", "title": "Валери Симеонов vs Веселин Марешки. Кой сега е смешникът?"}
{"url": "http://clubz.bg/58082-operaciq_beton", "text": "Не може да има по-скандален състав на Висшия съдебен съвет (ВСС) от този, казал песимистът. Може, може, казал оптимистът... Този стар виц е много подходящ за наближаващата своя край процедура за избор на нов ВСС, който ще управлява съдебната власт през следващите пет години. Видяното дотук ясно показва, че т.нар. статукво в системата полага сериозни усилия, за да запази ключовото 17-членно мнозинство, необходимо за най-важните решения на 25-членния орган. Под „статукво“ се разбират онези висши ръководители и зависимости в системата, които позволяват на малка група хора да узурпират правосъдието за своите си политически и икономически цели. През последните години това статукво се приписва най-често на Делян Пеевски и, за съжаление, решенията на досегашния ВСС не могат да опровергаят тази връзка. След промените в Конституцията от края на 2015 година Народното събрание избира общо 11 членове на ВСС - петима за прокурорската и шестима за съдийската колегия. Новостите предвиждат също така всеки от тях да бъде избран с поне 160 гласа - тоест мнозинство от две трети. Парламентарната аритметика показва, че без подкрепата и на ГЕРБ, и на БСП избор не може да има. „Обединените патриоти“ са част от управлението и затова също участват в договорките. ДПС не участва официално, но информацията от парламента е, че и те влизат в сметките. Извън тях изглежда остава единствено партията на Марешки „Воля“. Очевидно договорката между партиите вече е факт. Затова и изслушването в правната комисия бе толкова бутафорно. Идеята е изборът да бъде максимално прозрачен. Именно затова концепциите на кандидатите бяха публикувани отдавна, а на изслушването се очакваше те да бъдат „разкъсани“ от въпроси - на депутатите, но и такива, които са повдигнати от гражданското общество. Нищо подобно не се случи. Единствената цел на депутатите беше бързо-бързо да се отърват от досадата да играят този цирк. И така кандидатите, общо 18 на брой, чуха само четири въпроса. Ни повече, ни по-малко. А накрая питащи и отговарящи дружно се съгласиха да ускорят театъра, поради което кандидатите за прокурорската колегия имаха само по няколко минути, вместо по десет, както предвижда регламентът. Някои кандидати дори не успяха да скрият, че за първи път четат думите си, а един от тях настояваше, че живеем в... Народна република България. Последните промени в Конституцията разделиха ВСС на две - 14-членна съдийска колегия и 11-членна прокурорска. Първата се състои от двамата председатели на върховните съдилища, шестима пряко избрани от съдиите и шестима избрани от парламента. Тук властта на политическата квота е значително по-голяма, отколкото в прокурорската колегия - това обяснява защо кандидатите за шест места са 11. Докато за петте места в прокурорската колегия кандидатите са само 7. Просто властта им е по-малка в колегия, в която участват главният прокурор и още петима, избрани пряко от прокурорите и следователите в една централизирана вертикална структура - мнозинството на главния прокурор там е технологично гарантирано. Като добавим „правилните“ кандидати от парламента, единствената надежда за свободни гласове в следващия ВСС е насочена към някои от пряко избраните съдии и към неколцина кандидати, промушили се покрай сложния парламентарен баланс. Народното събрание ще избере без дебати своите 11 представители. Квотите вече са договорени и всяка надежда за оспорвано съревнование на идеи е твърде наивна. А и няма как да бъде иначе. Залогът е просто твърде голям. Следващият ВСС ще избере през 2019 г. следващия главен прокурор. През 2022 г. пък ще избере следващия председател на Върховния касационен съд. А съвсем скоро по всяка вероятност ще избере и следващия председател на Върховния административен съд, понеже насроченият за следващата седмица избор може и да не се състои - поне такива знаци идват. В нечии глави следващият ВСС трябва да дозамаже или прикрие част от безобразията, които натвори сегашният. Всичко това само ни припомня, че приетите преди две години промени в Конституцията и свързаните с тях текстове в Закона за съдебната власт са добри стъпки в правилната посока, но крайно недостатъчни, за да доведат до качествена промяна във ВСС, а оттам - и в цялата система надолу. Добре е, че съдиите и прокурорите вече пряко избират своите представители във ВСС, но не е добре, че политическата квота бе засилена точно в съдийската колегия. Добре е, че депутатите вече трябва да избират своите представители с две трети мнозинство, но не е достатъчно. Защото в това Народно събрание всички, с изключение на ексцентричната партия „Воля“, бяха част от онова прокурорско мнозинство от 204 гласа, което оряза първоначално договорената съдебна реформа. И когато в парламента няма кой поне да вдига шум, че нещата не са както трябва, тогава всичко е „бетон“. В полза на статуквото, разбира се. \" \"", "date": "2017.09.08", "title": "Операция \"Бетон\""}
{"url": "http://clubz.bg/58098-holandska_evrodeputatka_shte_pishe_cherna_kniga_za_bylgarskite_granichari", "text": "Холандска евродепутатка твърди, че има \"структурен проблем\" в работата на българската полиция на турската граница.  от групата на Социалистите и демократите съобщи, че е събрала около 200 оплаквания от граждани на ЕС пътували от и към Турция, които са се жалвали, че български гранични полицаи са ги заплашвали. Евродепутат: Български граничари изнудват граждани на ЕС  Пири не отговори на обаждане на Клуб Z за повече подробности по случая. Офисът й в Брюксел обеща коментар, възможно най-скоро. МВР се въздържа от коментар на този етап. От ведомството очакват официална информация. Пири засега споделя наблюденията си в социалните мрежи.", "date": "2017.09.08", "title": "Холандска евродепутатка ще пише \"черна книга\" за българските граничари"}
{"url": "http://clubz.bg/58088-nsi_tyrgoviq_industriq_i_stroitelstvo_belejat_ryst", "text": "Оборотите в  бележат ръст от 2.4% през юли в сравнение със същия месец на предходната година. Това показват данни на Националния статистически институт (НСИ).  Традиционно най-много нарастват продажбите на компютри и комуникационна техника ( 20.3%) и лекарства (7.9%).  Най-голям спад е регистриран при горивата - със 17.1 на сто. Учудващо намаляват и покупките чрез поръчки по пощата, телефона или интернет - с 4.1%.  НСИ потвърди: Икономиката нарасна с 3.6% за година записва ръст от 4.2% спрямо юли 2016 г., съобщиха още от НСИ. Първенец е преработващата промишленост - с 6.3%. Производството на метални изделия се е увеличило с 37.7%, а на електронни и оптични продукти - с 19%. Намаление е отчетено при производството на тютюневи изделия - с 26.4%, и производството на облекло - с 11.6%. От оповестените днес данни на статистиката става ясно, че  през юли се е увеличила със 7,9% на годишна база.  Положителният темп се движи от строителството на сгради, което отбелязва ръст от 15.9%. При инженерното строителство (на инфраструктура) обаче се наблюдава намаление от 0.9 на сто.", "date": "2017.09.08", "title": "НСИ: Търговия, индустрия и строителство бележат ръст"}
{"url": "http://clubz.bg/58089-lozan_panov_za_antikorupcionniq_zakon_na_bsp_celta_e_da_ne_se_pipa_prokuraturata", "text": "Създаването на антикорупционен орган е с цел да се заобиколи основната тема - реформата на прокуратурата и контрол на главния прокурор. Това заяви след среща с лидерката на БСП Корнелия Нинова председателят на Върховния касационен съд Лозан Панов. Нинова: Реформа в прокуратурата? Имаме решение да не отваряме темата Според него и сега има институции, които са компетентни във връзка с разследване на корупция, които извършват аналитични функции и имат достатъчно експертен потенциал да правят подобни разследвания. Той разговаря над час с лидерката на БСП, която поиска от него професионално мнение за проектозакона на левицата. Панов обаче изтъкна, че мнението му за еквивалентния законопроект на ГЕРБ е същото. Панов подчерта, че новият орган дублира функции на други подобни. И даде пример с Комисията за предотвратяване и установяване на конфликт на интереси - КПУКИ. Председателят на ВКС все пак отбеляза, че не вижда проблем президентът да назначава шефа на бъдещото бюро \"Антикорупция\" - за това няма законова пречка, той е равноотдалечен от всички власти и добре да се поеме еднолично отговорността. Но добави: Панов отбеляза, че има ключова разлика между този орган и румънската антикорупционна прокуратура - че тя има възможност да повдига и обвинения, а не само да разследва. Докато при бюрото \"Антикорупция\" и в двете версии - на ГЕРБ и БСП - в крайна сметка цялата им работа зависи от прокурор.", "date": "2017.09.08", "title": "Лозан Панов за антикорупционния закон на БСП: Целта е да не се пипа прокуратурата"}
{"url": "http://clubz.bg/58097-danail_kirilov_nqmashe_vreme_za_vyprosi_tyrsete_pozitivnoto", "text": "Над 4 часа вчера правната комисия в парламента изслушва кандидатите за членове на Висшия съдебен съвет (ВСС) от квотата за парламента. Става дума за 18 кандидати - 11 за съдийската колегия, 7 за прокурорската - които да запълнят 11 места с номинацията на парламентарните партии. Особено впечатление направиха малкото на брой въпроси - много от кандидатите просто прочетоха концепциите си, някои дори се затрудниха и с това. Грешка на езика: кандидат за ВСС ни нарича Народна република България Днес потърсихме Данаил Кирилов, председател на парламентарната правна комисия, който води заседанието вчера. Той заяви, че е имало \"десетина\" въпроса, а причината да са само толкова - липса на време. Заседанието на правна комисия в действителност беше насрочено за 9 часа сутринта, а началото на пленарното заседание - за 13 ч. Защо обаче господин Кирилов не е поискал да се върне първоначалния вариант на пленарния ден? Важно е да се отбележи, че решението в пленарната зала се гласува от мнозинството. Т.е. ГЕРБ и \"Обединени патриоти\" са решили да се ограничи времето за изслушване. Според г-н Кирилов обаче изслушването е протекло чудесно. Операция \"Бетон\" На въпрос какво ще стане, ако под 11 кандидати съберат квалифицирано мнозинство от 160 гласа, той разясни, че тогава целият избор за нов ВСС се проваля и трябва да се направи нов. Дотогава работи старият. Дали обаче групите ще обсъдят помежду си кандидатите, за да намалят риска от това? Не. Г-н Кирилов се възмути от факта, че има данни за намеса и манипулация в изборите за ВСС в съдийската колегия, депутатите не са се намесили, а сега има обиди към тях: И накрая призова медиите да не лепят етикети и да критикуват кандидатите само с конкретни данни - защото били читави. Операция \"Бетон\"", "date": "2017.09.08", "title": "Данаил Кирилов: Нямаше време за въпроси. Търсете позитивното"}
{"url": "http://clubz.bg/58103-orban_kym_zapadna_evropa_nqma_da_plashtame_za_kolonialnoto_vi_minalo", "text": "Унгарският министър-председател Виктор Орбан отговори остро на отказа на председателя на Европейската комисия Жан-Клод Юнкер тя да финансира половината от оградата, която страната му издигна по границите срещу мигрантите. Отговорът публично заостря няколкогодишня дебат на Орбан с Комисията седмица преди ключова реч за състоянието на ЕС, която Юнкер трябва да произнесе в Европейския парламент в Страсбург на 13 септември. В нея миграцията, солидарността и бъдещето на Съюза ще са основни теми. В края на август неговото правителство обяви, че ще поиска бюджетът на ЕС да покрие половината от 800-те милиона евро, които то похарчи за оградата. Юнкер отказа в писмо до Орбан, което противно на традиционната практика беше огласено. В него той припомни, че през 2015 г. Унгария отказа да приеме финансова помощ от ЕС и правото 50 000 от незаконно влезлите на нейна територия да бъдат преразпределени в други държави-членки. Правителството на Орбан оспори схемите за релокация на 160 000 мигранти от Гърция и Италия и загуби делото  в Съда на ЕС. То и до днес отказва да приеме квотата си от малко над 1 200 души. През цялата миграционна криза Унгария, заедно с другите страни от Вишеграската група и България, настояваше ЕС да се съсредоточи преди всичко върху охраната на външните си граници и успя частично да промени политиката на 28-те по този въпрос, резултат от която бяха създаването на Европейската гранична и брегова охрана и въвеждането на по-строг пропускателен режим по външните граници на съюза. Орбан пише още, че е \"озадачен\" от връзката, която Юнкер прави между приемането на мигранти и получаването на кохезионно финансиране, посочвайки, че действащото законодателство на ЕС не предвижда такава зависимост. Той добавя, че ако вместо за огради Брюксел дава пари на неправителствени организации, защитаващи мигрантите, така той стимулира притока им в ЕС. Унгарският премиер повтаря искането си ЕС да финансира половината от оградата на страната му, мотивирайки се, че тя е платена само от нейните данъкоплатци, а е защитавала от миграционен натиск също гражданите на Австрия и Германия.", "date": "2017.09.08", "title": "Орбан към Западна Европа: Няма да плащаме за колониалното ви минало"}
{"url": "http://clubz.bg/58102-bsp_projektira_partizanski_film_na_mavzoleq", "text": "БСП-София  организира утре тържествено честване на 9 септември. Това съобщиха от пресцентъра на партията. В 16.30 часа народни представители от \"БСП за България\", общински съветници и членове на Изпълнителното бюро на Градския съвет БСП – София ще се поклонят и ще поднесат цветя на паметника на Незнайния воин. От 18.00 часа ще се проведе тържествен митинг на Братската могила в Борисовата градина. В 20.00 часа започва безплатна прожекция на филма \"И дойде денят\". Лятното кино ще се състои на мястото на разрушения мавзолей в Градската градина. Филмът  \"И дойде денят\" е с партизанска тематика. 9 септември: Те победиха, т.нар. демократи им помогнахме Ето краткото представяне на филма, публикувано на сайта на БНТ: Същевременно ГЕРБ и Съюзът на репресираните от комунизма в България се обявиха против честванията на БСП по повод 9 септември. Това стана ясно на съвместен брифинг на ГЕРБ и Съюза. Депутатът Тома Биков (ГЕРБ) заяви, че 9 септември е ден, в който си спомняме за паметта на онези, които са били избити след кървавия преврат от 1944 г. И изтъкна, че престъпленията на комунизма никога не са били признавани открито, а освен това се наблюдава тенденция към завръщане на тази идеология. Антон Тодоров от ГЕРБ допълни, че 9 септември е може би най-черният ден в историята на България.", "date": "2017.09.08", "title": "БСП прожектира партизански филм на мавзолея"}
{"url": "http://clubz.bg/58104-proizvodstvoto_na_yubilejniq_iphone_zacikli_dni_predi_premierata", "text": "Πpoизвoдcтвoтo нa юбилeйния iPhone e c мeceц нaзaд oт гpaфиĸa, съобщава „Уолстрийт джърнал“, позовавайки се на cвoи изтoчници.  И тpитe нoви мoдeлa нa „Епъл“ тpябвa дa бъдaт пpeдcтaвeни нa 12 ceптeмвpи -  iPhone 8, iPhone 8 Plus и iPhone Edition. B oпит дa ce cпpaви cъc зaбaвянeтo кoмпaниятa, ĸoятo пpoизвeждa тeлeфoнитe - „Фокскон“, e зaпoчнaлa дa пpeдлaгa бoнycи нa cвoитe cлyжитeли, ĸoитo дoвeдaт oщe xopa зa paбoтa. Kъм юни мeceц в зaвoдa, в ĸoйтo ce cглoбявa iPhone, ca били нaeти 250 000 дyши. Факти и слухове за следващия iPhone 8 Eдин oт ocнoвнитe пpoблeми e зapaди cтpyĸтypaтa нa диcплeя и пaнeлa, ĸoйтo peaгиpa нa дoĸocвaнe. Bъпpeĸи чe „Самсунг“ дocтaвя eĸpaнитe, „Епъл“ e избpaлa пo-тpyдeн пpoцec пo пpoизвoдcтвo, пpи ĸoйтo пaнeлa и диcплeя ca oтдeлнo. Новият iPhone ще стигне 1100 долара Очаква се “Айфон 8” да има реагиращ на докосване екран от край до край с диагонал от 14,7 см, като смартфонът да е по-тънък, да консумира по-малко енергия, като дава по-добър контраст на изображението и цветовете да са по-истински. Това предполага премахване на хоум бутона с пръстова идентификация, като функцията му ще бъде поета от виртуален бутон, който е част от екрана. Според “Ню Йорк тайм” базовата цена на  iPhone 8 в САЩ ще е 999 долара. Новият iPhone ще стигне 1100 долара", "date": "2017.09.08", "title": "Производството на юбилейния iPhone зацикли дни преди премиерата "}
{"url": "http://clubz.bg/58106-elektromobili_s_probeg_700_km_sled_nqkolko_godini_obeshtavat_bmw", "text": "И баварските моторни заводи ще произвеждат основно електромобили в следващите години. Това стана ясно от интервю на изпълнителния директор на BMW Харалд Крюгер в SlashGear.com. До 2025 г. германският концерн планира да пусне на пазара 25 нови модела автомобили с електрически двигател. 13 от тях ще са хибриди, останалите - само на ток. Всички Jaguar и Land Rover от 2020 г. - с електрически двигател Това ще включва всички брандове на концерта - не само едноименните BMW, но и Mini и Rolls-Royce. Eлектрическият Mini излиза през 2019 г., BMW X3 - През 2020 г. Крюгер обещава и че скоро основния проблем на електрическите коли - късият пробег - ще е в миналото. По негови думи само след няколко години двигателите на BMW ще минават 700 км с едно зареждане. Прогресът в капацитета на батериите наистина е бърз - тази седмица LG Chem обявиха, че скоро пускат батерии, осигуряващи 500 км пробег. ", "date": "2017.09.08", "title": "Електромобили с пробег 700 км? След няколко години, обещават BMW"}
{"url": "http://clubz.bg/58090-makron_obqvi_ot_atina_obsht_byudjet_ministyr_i_parlament_na_evrozonata", "text": "Собствен финансов министър и общ бюджет на еврозоната поиска френският президент Еманюел Макрон. Той призова страните в зоната да пристъпят към реформите с \"максимална амбиция\" в съответствие с позицията на Германия. В Атина, където се срещна с с гръцкия премиер Алексис Ципрас и президента Прокопиос Павлополус, френският държавен глава заяви, че за предотвратяване на бъдещи кризи в Европейския съюз, подобни на гръцката дългова криза, трябва да се засили интеграцията между страните в еврозоната. Идеята за парламент на еврозоната, общ бюджет и собствен финансов министър среща подкрепа и в Германия. Финансовият министър на страната Волфганг Шойбле одобри идеята за парламент на валутния съюз и увеличаване на фонда на Европейския стабилизационен механизъм (ЕСМ), който се използва за подпомагане на страни с финансови затруднения. Макрон е съгласен с тази идея, но не смята, че ЕСМ замества общ бюджет на еврозоната: Френският президент призова също за засилване на сътрудичеството между страните в Европейския съюз и повече солидарност към уязвимите членове на блока. Той предупреди, че европейските граждани вече нямат доверие в Евросъюза. Макрон призова МВФ да покаже \"добра воля\" при предстоящите разговори за гръцкия дълг. Макрон призова за намаляване на дълговата тежест върху Гърция и критикува участието на Международния валутен фонд (МВФ) в решението на гръцката криза: Макрон приветства непопулярните реформи на гръцкия премиер Алексис Ципрас и изтъкна, че след години на изтощителни ограничения и \"невероятни усилия на хората\", страната най-накрая преодолява проблемите си. Европа рискува да стане подвластна на Китай и САЩ, освен ако не засили суверенитета си, заяви още Макрон: Той обяви, че ще представи \"пътна карта\" за ЕС в следващите седмици, след парламентарните избори в Германия на 24 септември. Макрон призова европейските лидери да се договорят до края на годината за публични дебати през първата половина на 2018 г., на които гражданите да обсъждат своите идеи за ЕС.", "date": "2017.09.08", "title": "Макрон обяви от Атина: Общ бюджет, министър и парламент на еврозоната"}
{"url": "http://clubz.bg/58093-nauchen_trud_izchisli_cenata_na_prostitutkite_v_moskva", "text": "Средната цена на пазара на проститутки в Москва през 2015 г. е 3818 рубли на час (около 110 лв.). Това показва изледване, публикувано от Висшето училище по икономика.  За целите на проучването експертите анализират 1800 профила на проститутки в един от най-големите сайтове, предлагащи сексуални услуги в Москва. Общият диапазон на секс услугите е между 1500 и 10 000 рубли.  Но има много странични фактори, които влияят върху ценообразуването, подчертават учените.  Така например професионална качествена фотография на момичето увеличава стойността й с 16,7% за час.  Допълнителните екстри като услуги за двойки, видеозаписи, самостоятелен превоз и др. вдигат разходите за клиента със 7,6%.  В същото време близостта на апартамента от центъра на една спирка от метрото намалява стойността на визитата с около 5 на сто. Учените обясняват този факт с високите наеми в центъра на руската столица, което дава основание на момичетата да смятат, че атмосферата в домовете на тези клиенти е по-комфортна. Специалистите са установили, че цената на един час работа за проститутка с пътуване е почти два пъти по-висока - 7211 рубли. Това се дължи не толкова на пътните разходи, колкото на рязко нарастващия риск от измама или насилие. След секс с проститутка в Русия – глоба или... брак Изучавайки ценообразуването на пазара на проституцията, от Висшето училище по икономика съставят колективен портрет на момичетата, които предоставят сексуални услуги в столицата. Те са средно на 29-годишни, с височина около 170 см, с тегло 57 кг и трети размер на гърдите\", констатирали учените.  Някои клиенти предпочитат по-млади, но други държат на по-възрастни. За тази цел въпросниците на проститутките са разделени на две групи: до 27 години включително (105 души) и над 27 години (95 души).  Оказва се, че възрастта не е основният фактор за ценообразуване, отбелязват изследователите.", "date": "2017.09.08", "title": "Научен труд изчисли цената на проститутките в Москва"}
{"url": "http://clubz.bg/58096-koj_tochno_moje_da_izvadi_kalin_mitrev_ot_ebvr", "text": "Европейската банка за възстановяване и развитие отклони опита на българските власти да прехвърлят въпроса за отстраняването на българския представител в Съвета на директорите Калин Митрев.  Името на съпруга на генералния директор на ЮНЕСКО Ирина Бокова изплува в международно разследване за т.нар. Азербайджанска перачница - схеми за тайни фондове, използвани за купуване на политическо влияние от режима в Баку.  Според „Гардиън“ той е взел поне 425 000 евро за консултантски услуги от азербайджанската фирма \"Авуар Ко\" за дейности по предотвратяване на новоднения.  Аналогиите между Доган и Калин Митрев са неизбежни На вчерашното заседание на Министерския съвет финансовият министър Владислав Горанов заяви, че е извън правомощията на правителството да уволнява представителят на България в ЕБВР.  Горанов: Ще пиша на шефа на ЕБВР за казуса \"Митрев\" Премиерът Бойко Борисов се съгласи, че България ще действа след като получи становището на банката. То не закъсня, но в него финансовата институция изцяло връща топката в полето на българските власти.  Ето кой плати на експерта Калин Митрев 425 000 евро Съпругът на Бокова потвърди, че е получавал суми за консултантските си услуги, но в периода 2010-2014 г., когато не е бил представител на българската страна в банката и всичките му приходи са декларирани и с платени данъци в България.  Официално е назначен за пореден път в ЕБВР от управлението на ГЕРБ през 2016 г.  Горанов: Ще пиша на шефа на ЕБВР за казуса \"Митрев\" Ето кой плати на експерта Калин Митрев 425 000 евро", "date": "2017.09.08", "title": "Кой точно може да извади Калин Митрев от ЕБВР? "}
{"url": "http://clubz.bg/58099-otkriha_nachin_za_zabavqne_na_stareeneto", "text": "Американски учени намериха ефективен начин за забавяне на стареенето, се посочва в съобщение на Калифорнийския университет в Лос Анджелис, предаде БГНЕС. Учените обърнали внимание на това, че с течение на времето се променят формата и размерът на митохондриите при плодовите мушици. В средата на живота тези органоиди стават удължени и големи, което им пречи да изпълняват функциите си и в резултат допринасят за застаряването. Както установили изследователите, ако се увеличи нивото на протеина Drp1, чието съдържание намалява с течение на времето, това ще доведе до увеличаване на физиологично нормалните митохондрии. Проучването установило също, че активирането на гена Atg1 причинява разрушаването на увредените митохондрии. В бъдеще изследователите планират да създадат лекарства, които ще позволят да се възпроизвежда ефектът от увеличаване нивото на Drp1 в организма.", "date": "2017.09.08", "title": "Откриха начин за забавяне на стареенето"}
{"url": "http://clubz.bg/58100-jalba_v_turciq_sreshtu_sysedka_po_shorti_bez_perdeta", "text": "Възмутени жители на квартал в Анкара се оплакват от своя съседка, която носела шорти – не на улицата, а у дома си. Проблемът бил, че я виждали в „неподходящото ѝ облекло“, защото не пускала пердета, и не можели да откъснат очи от прозорците на дамата, съобщава „Джумхюриет“, цитиран от \"Площад Славейков\". Затова съседите от околните сгради поискали от домоуправителя на кооперацията, в която живее жената,  за да не ги изкушава. Жената - учителка по английски, с инициали T.E., твърди, че е обект на постоянно наблюдение от своите съседи и работниците от строежа срещу апартамента ѝ и че често е подлагана на обиди в социалните мрежи.  Но щом гледат, очевидно им харесва. Което обаче не им е попречило да се възмущават и така да запазят усещането за собствената си праведност. И все пак поне в този случай нещата още са в рамките на словесните атаки – а в Турция вече няколко пъти гневни мъже нападат физически жени, които смятат за неподходящо облечени. Жени в Турция протестираха срещу консервативното облекло В края на юли в многомилионния Истанбул дори неколкостотин турски жени протестираха срещу насилието и враждебността от страна на мъжете и срещу изискванията към тях да се обличат по-консервативно. Шествието се проведе под наслов \"Не се бъркайте в начина ми на обличане\". Участничките скандираха лозунги и носеха закачалки с къси дънкови панталони като пример за облеклото, което някои мъже смятат за недопустимо. Както Клуб Z писа, наскоро мъж удари млада жена в автобус в уж \"прозападния\" мегаполис, която бе с къси панталони по време на свещения за мюсюлманите месец Рамазан.", "date": "2017.09.08", "title": "Жалба в Турция срещу съседка по шорти без пердета"}
