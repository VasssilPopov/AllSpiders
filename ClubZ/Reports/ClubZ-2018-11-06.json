{"url": "http://clubz.bg/75501-kadyr_na_ds_opisvan_kato_blizyk_do_peevski_moje_da_kontrolira_podslushvaniqta", "text": "Кандидатите за председател, заместник-председател и членове на Бюрото за контрол на специалните разузнавателни средства (СРС) вече са известни. И някои от тях се оказаха любопитни.  Срокът за номинации изтече в петък, а кандидатурите на парламентарните групи и депутати бяха публикувани днес. Някои от имената са повече от логични. БСП например предлага  - който и до момента е председател на Бюрото, но е в особено лоши отношения с ГЕРБ и прокуратурата.  Бойко Рашков: СРС изтичат от прокуратурата към определени медии Цацаров за обвиненията на Рашков: Евтин политически PR ГЕРБ предлага отново в Бюрото да бъде настоящият му член Огнян Атанасов. И \"Обединените патриоти\"залагат на човек с опит в контрола на СРС - това е юристът, бивш депутат от \"Атака\" и действащ член на Бюрото и в момента  Така стигаме до номинацията на ДПС. Председателят на партията Мустафа Карадайъ се е подписал под предложението кандидат за член и зам.-председател на органа, който контролира начина на използване на СРС - подлушвания, проследявания и т.н., да бъде  Пакетът от документи не съдържа мотиви за предложението. От биографията на Желязков става ясно, че от 2009 г. до момента е несменяем в Съвета на директорите на държавния ТЕЦ \"Марица Изток\" 2. Той остава на поста въпреки честите смени на правитествата в годините. От далечната 1981 г. до 2007 г. пък е бил служител на службите за сигурност. В официалната биография, разбира се, липсва детайлът, че Желязков е бил щатен служител на Държавна сигурност. Справка в базата данни на комисията по досиетата показва, че името е било обявено и при проверката на състава на МВР, на държавните агенции и на енергийните държавни дружества за принадрежност към бившите тоталитарни служби, но и при проверката на кредитополучателите и на гражданите с влогове във фалиралата Корпоративна търговска банка (КТБ) За около 2 години - 2007-2009 г., кандидатът да контролира СРС е работил и в Държавния резерв, включително и като председател. Фигурира и като част от дружеството \"Ай Си Джи Би\", което отговаря за газовата връзка с Гърция.   Медийни публикации през годините свързват името на Желязков с това на депутата от ДПС и бизнесмен Делян Пеевски. Какви ги вършат \"лейтенантите\" в енергетиката Клуб Z излови шефа на ДАНС да обядва с \"лейтенант\" на Пеевски Цацаров за обвиненията на Рашков: Евтин политически PR Какви ги вършат \"лейтенантите\" в енергетиката Клуб Z излови шефа на ДАНС да обядва с \"лейтенант\" на Пеевски", "date": "2018.11.06", "title": "Кадър на ДС, описван като близък до Пеевски, може да контролира подслушванията"}
{"url": "http://clubz.bg/75500-pokraj_parite_za_pensii_deputatite_se_obijdaha_na_mishki", "text": "Обиди на \"мишки\" прозвучаха от трибуната на българския парламент днес, прекъснаха дебатите по проектобюджета на Държавното обществено осигуряване, обсъждан на първо четене и доведоха до забележки, наложени от председателстващия заседанието Емил Христов. Както и проектобюджета на Националната здравноосигурителна каса (НЗОК) по-рано, и този проект бе приет с гласовете на народните представители от ГЕРБ и Обединени патриоти. От БСП и ДПС бяха против, от \"Воля\" се въздържаха. В бройки равносметката изглежда така - 112 \"за\", против 73, седем въздържали се. Председателят на правната комисия в 44-ото НС Данаил Кирилов нарече депутатите от БСП \"мишки\" след словесна разпра със соцдепутата Георги Свиленски. Той поиска Кирилов да бъде наказан, за което призова и оскърбителят, но пак обиди левицата. \"Аз също моля да ми определите наказание. Да, не са мишки, а мишлета!\", заяви Кирилов. Повод за свадата помежду им стана одобреното по-рано през деня предложение на ГЕРБ, огласено от Кирилов, депутатите, отсъствали от заседанието на парламента днес, да не им бъдат заплатени транспортните разходи. Свиленски изрази несъгласие и заяви, че предложението за решение не е било придружено от необходимото време, което всяка парламентарна група има по правилник за обсъждане на решение. Къде бяха 45-те минути на ГЕРБ, къде бяха 35-те минути на БСП, които по правилник има, за обсъждане на решение, къде бяха 16-те минути на ДПС, каза той. Соцдепутатът настоя Кирилов да бъде наказан, иначе заседанието няма да продължи. Председателстващият Емил Христов отговори, че ще постави въпроса на председателски съвет, където да бъде разисквано наказанието на Данаил Кирилов. Соцдепутатът Цветан Топчиев на свой ред продължи с обидите, този път към председателстващия: След което от трибуната прозвуча гласът на разкаянието. След него стана колегата му Димитър Лазаров (ГЕРБ), който предложи, че ако ще има наказание, да се отчете и \"тежестта на обвинението: \"Вие убихте, вие сте убийци!\", казано от трибуната към управляващото мнозинство. Трябва да има съразмерност на наказанието, мотивира се Лазаров. Ако наложите наказание на г-н Кирилов, накажете и този от БСП за гнусното му изказване, който обиди вас, солидаризира се и друг от ГЕРБ. И Топчиев поиска да му бъде наложено наказание. Ще ми се извините ли, запита го Христов от председателското място. Ще ви се извиня в личен разговор, прозвуча отговорът.  След което на Данаил Кирилов и на Цветан Топчиев бяха наложени забележки, а по предложение на лидера на БСП Корнелия Нинова започна извънреден председателски съвет - и почивка. Бюджетът на ДОО задълбочава диспропорциите в системата и гарантира единствено оцеляване на ръба на мизерията, заяви в началото на дебатите Хасан Адемов (ДПС), председател на Комисията по социална и демографска политика. Той припомни, че ръстът на средния осигурителен доход е само със 75 лв. при увеличението на заплатите в бюджетната сфера и при увеличението на заплатите в образованието. Адемов заяви, че ДПС не е съгласно с максимален осигурителен доход от 3000 лева и ще предложи да остане 2600 лева, както е сега. 147 000 от 2.5 милиона осигурени са тези, които ще бъдат засегнати от този праг. Фискалният ефект от тази мярка е 180 милиона лева - при близо 12 милиарда бюджет на ДОО, за да удовлетворите синдикатите, те естествено са доволни, защого го искаха, коментира депутатът от ДПС. Адемов запита къде е увеличението за година прослужен стаж. Онова споразумение, което \"фанфарно и помпозно сключиха работодатели и правителство не предвиждаше стопиране на увеличението за година прослужен стаж\", което трябваше да стане 1.5, припомни председателят на социалната комисия. Максималния размер на всички пенсии от 900 става 1200 лева, но в Кодекса за социално осигуряване пише, че 1 януари 2019 г. таванът на новоотпуснатите пенсии пада. Оказва се, че хората, които в продължение на три години са се осигурявали върху максималния доход, ги наказваме, че са спазили закона, къде го има това?, каза Адемов. След което депутатът от ДПС запита какво става с обещаната ревизия на инвалидните пенсии. \"Защо не ги виждаме? Защото няма как да се случи\". Надя Клисурска (БСП) заяви, че е крайно време обезщетението за отглеждане на дете да бъде обвързано с минималната работна заплата, която от 1 януари догодина става 560 лева. Тя запита как с увеличението с 5.7% на пенсиите от 1 юли се компенсира поскъпването на живота заради растящата инфлация. 70-75% от българските пенсионери живеят на прага на бедността, смятаме, че това трябва да намери израз в преизчисление на всички пенсии, добави Клисурска. Попитайте пенсионерите как се живее с 210 лева и тогава говорете за адекватност на пенсиите, каза зам.-председателят на ПГ на БСП Крум Зарков.  При гласуването на проектобюджета в залата присъстваха социалният министър Бисер Петков и финансовият министър Владислав Горанов. От 1 юли догодина пенсиите ще се увеличат с 5.7%. Минималният размер на пенсията за осигурителен стаж и възраст ще се повиши на 219.43 лева. От същата дата максималният размер на получаваните една или повече пенсии се увеличава от 910 на 1200 лева - за всички пенсии, без значение кога са отпуснати. През 2019 година за изплащане на пенсии са предвидени 9.9 млрд. лева или с над 533 млн. лева в повече в сравнение с 2018 година. Процентът за всяка година осигурителен стаж в пенсионната формула ще се увеличи от 1.169 на 1.2. Максималният осигурителен доход ще се повиши от 2600 на 3000 лева. Повишение има и при минималния осигурителен доход за самоосигуряващите се лица- от 510 на 560 лева. Най- значително е увеличението за земеделските стопани и тютюнопроизводители от 350 на 560 лева. Размерът на осигурителната вноска за фонд \"Пенсии\" ще се запази. При изчисляването на индивидуалния коефициент за пенсиониране ще се взема осигурителния доход за времето от 2000 г. Запазва се минималният дневен размер на обезщетението за безработица - 9 лева и максималният дневен размер - 74.29 лева. Промяна няма да има и в периода на изплащане на паричното обезщетение за бременност и раждане - 410 дни и в размера на обезщетението за отглеждане на малко дете от една до две годишна възраст - 380 лева. И през 2019 г. майките (осиновителките), които имат право да ползват отпуска при бременност и раждане до навършване на едногодишна възраст на детето, но не го използват, да се върнат на работа. Те ще получават обезщетение от ДОО в размер на 50% от полагащото им се обезщетение при бременност и раждане. Максималният размер на гарантираните вземания ще бъде 1400 лева.", "date": "2018.11.06", "title": "Покрай парите за пенсии, депутатите се обиждаха на \"мишки\""}
{"url": "http://clubz.bg/75497-kralev_za_svetovno_sa_nujni_dva_tri_stadiona_s_minimum_40_000_mesta", "text": "Обща кандидатура на Балканите за Световното по футбол през 2030 г. е важен политически знак. Тя показва, че балканските държави ще работят заедно не само в областта на спорта, но и ще отстояват общите си политически и икономически интереси, заяви министърът на младежта и спорта Красен Кралев в БНТ. Срещата в Евксиноград: Световното по футбол 2030 - на Балканите, газът - приоритет По думите му предложението на гръцкия премиер Алексис Ципрас към премиера Бойко Борисов показва, че България е търсен и уважаван партньор. Според спортния министър намерението за тази обща кандидатурата се посреща с огромен интерес, но и с известна доза скептицизъм заради изоставането на страната ни по отношение на спортната инфраструктура. Скопие: Световно по футбол на Балканите, а Македония е извън него?! Кралев обясни, че има сериозни конкуренти за домакинството, но до 2024 г. има достатъчно време България, Гърция, Сърбия и Румъния да подготвят силна обща кандидатура. Красен Кралев подчерта, че в последните три години държавата е показала, че има воля, защото са направени големи инвестиции в стадионите на отборите от Първа лига. Той посочи, че са водени разговори със Столична община, която да предложи терен за нов стадион, след което ще се обмисли инвестицията. Спортният министър обясни, че шансовете ни за домакинство на Зимни младежки олимпийски игри през 2024 г. са огромни, стига да се разреши казусът с изграждането на спортната инфраструктура на Витоша. Според Красен Кралев България има силно лоби в Изпълнителното бюро на Международния олимпийски комитет (МОК), от който зависи взимането на решението за домакинството. Това ще се случи през 2020 г. Красен Кралев е на мнение, че трябва да се промени Планът за управление на Витоша, за да се изградят нови стълбове и спортни съоръжения. По думите на Кралев, скоро се очаква категорична позиция от страна на Столичния общински съвет, който да заяви, че иска такава промяна, за да бъдат решени проблемите на Витоша. Кралев обясни, че Министерство на младежта и спорта е инициатор на промените, заедно със Столична община, за да се изгради нужната спортна инфраструктура. Той подчерта, че МОСВ трябва да поеме отговорност и да направи промените в Плана, за да стане възможно изграждането на спортни съоръжения, но и да бъдат защитени интересите на Природния парк „Витоша“. Скопие: Световно по футбол на Балканите, а Македония е извън него?!", "date": "2018.11.06", "title": "Кралев: За Световно са нужни два-три стадиона с минимум 40 000 места"}
{"url": "http://clubz.bg/75499-milan_pregovarq_s_arsen_venger", "text": "Арсен Венгер може да се завърне към треньорството и да оглави \"Милан\", пишат английски и френски медии, начело със \"Скай спортс\" и \"Франс футбол\". Французинът, който в края на миналия сезон напусна \"Арсенал\" и оттогава не е поемал клуб, води преговори за мястото на Дженаро Гатузо.  През лятото \"Милан\" похарчи 150 милиона евро за селекция, но стартира лошо в Серия А. След 11-ия кръг тимът е на 10 точки от лидера \"Ювентус\". Наскоро загуби и дербито срещу \"Интер\". \"Интер\" огорчи \"Милан\" в последните секунди \"Росонерите\" са собственост на американския инвестиционен фонд \"Елиът мениджмънт\". Твърди се, че босовете му Пол и Гордън Сингър - баща и син, са фенове на \"Арсенал\". Така те направили естествен избор, като се насочили към Венгер и от няколко седмици разговаряли с него. Има и още една връзка, която не е без значение. Наскоро бившият бос на \"топчиите\" Иван Газидис стана изпълнителен директор на \"Милан\". Той и Венгер се разбираха отлично в Северен Лондон. Според \"Франс футбол\" специалистът е поискал пълен контрол над отбора и трансферите и е бил уверен, че ще го получи.", "date": "2018.11.06", "title": "\"Милан\" преговаря с Арсен Венгер"}
{"url": "http://clubz.bg/75490-afganistan_nato_shte_finansira_afganistanskata_armiq_do_2024_g", "text": "НАТО ще продължи да финансира армията на Афганистан поне до 2024 г., каза днес афганистанският президент Ашраф Гани, предаде ТАСС, цитирана от БТА. Гани благодари на Столтенберг за подкрепата. Според експертни оценки става дума за около 4 милиарда долара на година, от които 3 милиарда от САЩ, а 1 милиард от останалите страни в НАТО. Талибаните спечелиха срещу САЩ, но губят срещу армията на Афганистан Столтенберг настоя, че талибаните трябва да започнат преговори с афганистанското правителство. Почти 200 000 военнослужещи от оглавяваната от НАТО коалиция на \"Международните стабилизиращи сили в Афганистан\" (ИСАФ) напуснаха държавата през 2014 г., след 13 години война. В Афганистан остана 12-хилядна мисия от съветници и инструктори, но през 2018 г. нейната численост беше увеличена на 16 000 души заради засилената активност на въоръжените групировки. НАТО изпраща още 3 000 военни в Афганистан НАТО изпраща още 3 000 военни в Афганистан", "date": "2018.11.06", "title": "Афганистан: НАТО ще финансира афганистанската армия до 2024 г."}
{"url": "http://clubz.bg/75482-erdogan_us_sankciite_sreshtu_iran_sa_loshi_imperialisticheski", "text": "Турция днес критикува остро американските санкции срущу Иран, като заяви, че те са \"опасни\" и заплашват \"равновесието\" в света, предаде Франс прес. САЩ стягат примката от санкции около Иран Администрацията на Доналд Тръмп, която изтегли САЩ от международното споразумение от 2015 година Иран да не се сдобие с ядрено оръжие, завърши вчера възстановяването на санкциите, които бяха вдигнати след неговото подписване. Междувременно, американският държавен секретар Майк Помпео обяви списък от осем страни, които могат да продължат да купуват петрол от Иран още шест месеца: Китай, Индия, Турция (най-големите вносителки на ирански суров нефт) както и Япония, Южна Корея, Тайван, Италия и Гърция. Санкциите на САЩ срещу Иран за петрола влизат в сила Преди Ердоган и външният му министър Мевлют Чавушоглу порица американските санкции по време на посещение в Япония. Новите санкции предизвикаха гнева на Техеран - президентът Хасан Рохани заяви, че страната му има намерение \"да ги заобиколи с гордост\". Ядрената сделка с Иран беше сключена във Виена на 14 юли 2015 година с участието на петте постоянни членки на Съвета за сигурност на ООН (САЩ, Китай, Русия, Обединеното кралство, Франция) и Германия. Тя позволи да бъде сложен край на 12-годишната изолация на Техеран, като бяха вдигнати част от международните икономически санкции. В замяна Иран прие да ограничи драстично своята ядрена програма, за да гарантира, че не се стреми да произведе свое ядрено оръжие. Но на  8 май т.г. Тръмп съобщи, че САЩ се оттеглят от това споразумение и възстановяват на санкциите срещу Иран. Въпреки оттеглянето на САЩ, останалите страни, подписали споразумението от 2015 година, се ангажираха да направят всичко , за да го запазят и за това Иран също да не се оттегли. Международни инспектори потвърдиха многократно, че Техеран спазва задълженията си по същество. ЕС и страните по споразумението за ядрената програма на Иран работят за запазването на договореностите, заяви днес говорител на Европейската комисия Маргартис Схинас. Санкциите на САЩ срещу Иран за петрола влизат в сила", "date": "2018.11.06", "title": "Ердоган: US санкциите срещу Иран са лоши, империалистически"}
{"url": "http://clubz.bg/75495-predlojenie_do_400_po_skypa_grajdanska_otgovorost_za_riskovite_shofori", "text": "Шофьорите с рисково поведение да плащат с до 400% по-скъпа застраховка \"Гражданска отговорност\", а тези, които спазват закона  да ползнат отстъпка до 1/4 от цената на застраховката. Това предвижда проектонаредба на Комисията за финансов надзор (КФН), публикувана на сайта й за обществено обсъждане.  Става дума за въвеждане в България на т.нар. система \"бонус-малус\". Новият подход предвижда финансови насърчения за коректните шофьори и тежести за пренебрегващите правилата.  Този вариант е избран от международен консултант след като приключва дейността на работна група от експерти от КФН, МВР и транспортното министерство, съобщават от финансовия надзор.  Плашат с 800 лева цена на \"Гражданска отговорност\"  Предвидени са общо 20 класа, като базовият клас (8) е равен на базовата застрахователна премия – премията, както е определена от застрахователя без допълнителни изменения. Ще бъдат въведени седем класа бонус (1-7), които ще се прилагат към шофьорите с изрядно поведение на пътя. Те ще плащат по-ниска застраховка. Ще има и дванадесет класа за малус (9-20). Те ще важат за собствениците на автомобили с рисково поведение при шофиране. Максималното увеличение на застраховката за тях ще е 400% от базовата премия, обясняват системата от КФН. При въвеждането на системата всички шофьори ще започнат да бъдат таксувани от базовия клас - тоест няма да ползват нито намаление, нито увеличение. Разликите ще дойдат след първата година от функционирането на системата - според броя нарушения на пътя и тяхната тежест или при липсата на такива шофьорите ще попадат в \"бонус\" или \"малус\" класовете.  Борисов спира идеята за таван на обезщетения при смърт на роднина Нарушенията на пътя пък са в 7 категории. Най-леките са в първа категория и ще увеличават \"бонус-малус\" класа с една степен. Най-тежките нарушения са в седма категория с деветнадесет степени, като собственикът или автомобилът отиват в най-високия \"бонус-малус\" клас, се казва в съобщението от КФН. За да се избегнат манипулации, \"бонус-малус\" класът на автомобила ще се запазва и при неговото прехвърляне, както и при прекратяване на регистрацията. Идеята на КФН идва в разгара на споровете и преди второто четене на правителствените промени в Кодекса за застраховането. Застрахователните компании настояват за таван на обезщенетията за роднини при смърт на пътя, след като със съдебно решение бе разширен кръгът от близки, които могат да предяват претенции. Периодът за това е 5 години.  ГЕРБ: 20 000 лв. максимално обезщетение при смърт на съпруг, родител или дете Компаниите твърдят, ча ако няма таван, \"Гражданска отговорност\" може да стигне 800 и дори 1000 лева. Дори и сумата да е по-малка - увеличението е неизбежно, твърдят от бранша. Председателят на бюджетната комисия Менда Стоянова от ГЕРБ внесе исканията им като законов текст между двете четения на промените в кодекса, но премиерът Бойко Борисов в качеството си на лидер на ГЕРБ \"разпореди\" на депутатите си да не гласуват предложението от Стоянова \"преди обществен дебат\".  В четвъртък комисията по бюджет в парламента ще разглежда текстовете от закона.  Промените се наложиха заради решение на Върховния касационен съд от лятото, което разшири кръга на хората, които могат да претендират за обезщетение. Според Светла Несторова, председател на УС на Асоциацията на българските застрахователи (АЗБ), застрахователите трябва да съберат още между 800 милиона и 1.3 млрд. лева за да покрият претенции за щети от последните пет години. От асоциацията посочиха, че лимитът, който Менда Стоянова внесе - от 20 000 лева, трябва да е само временен. Текстът за промени в Кодекса за застраховането е предложен от Менда Стоянова, но е подготвен съвместно с Министерството на финансите, Комисията за финансов надзор, Асоциацията на застрахователите в България и други експерти. Предложените от Менда Стоянова лимити в обезщетенията ще важат, докато се изработи методиката, което вероятно ще продължи поне 6 месеца. Обезщетенията ще се изместят от неимуществени към имуществени щети и ще се изплащат реално на близките на пострадалите и на техните близки, уточниха от АЗБ. От асоциацията посочиха, че цената на застраховката Гражданска отговорност е свързани с много катастрофи в страната. Докато в ЕС смъртността от пътни произшествия е 49 на един милион души, в България тя е 96. Борисов спира идеята за таван на обезщетения при смърт на роднина ГЕРБ: 20 000 лв. максимално обезщетение при смърт на съпруг, родител или дете", "date": "2018.11.06", "title": "Предложение: до 400% по-скъпа \"Гражданска отговорост\" за рисковите шофьори"}
{"url": "http://clubz.bg/75484-kim_chen_un_naj_nakraq_bog", "text": "В Северна Корея бе представен първият официален портрет на Ким Чен Ун:  Огромната картина бе показана на срещата на Ким с кубинския президент Мигел-Диаз Канел. Картината до такава степен напомня стилизацията на портретите на Ким Чен Ир и Ким Ир Сен, че  Портрети на бащата и дядото на Ким Чен Ун са окачени във всяка една сграда на страната.  Ким Чен Ун стъпи на власт през 2011 г. и винаги бе възприеман по-скоро като наследник, от колкото като нов духовен лидер на страната си. С този жест, тази второстепенна роля най-вероятно ще остане в миналото. Поне в очите на севернокорейците. Докато баща му бе ангажиран основно с въоръжаването Ким Чен Ун налага двояка политическа стратегия - разработването на атомно оръжие и развитието на икономиката. Тръмп: Влюбени сме с Ким Чен Ун Засега портретът е бил показван единствено по държавната телевизия, но най-вероятно ще бъде изваждан на следващите официални посещения на държавни лидери.", "date": "2018.11.06", "title": "Ким Чен Ун - най-накрая Бог "}
{"url": "http://clubz.bg/75476-izgonen_ot_merkel_e_nomer_1_za_nein_zamestnik", "text": "Завърналият се от политическото небитие бизнесмен Фридрих Мерц бързо зае челна позиция в надпреварата кой да замести Ангела Меркел на лидерския пост на германския Християндемократически съюз и да си подсигури участието в битката за длъжността канцлер, което е възможно да се случи още следващата година. Мерц бе отстранен като лидер на парламентарната група на християндемократите от Меркел през 2002 г., като по този начин тя бетонира своя контрол върху партията по пътя си към канцлерския пост, който зае през 2005 г. Сега в случай на успех борбата за власт на Мерц може да ускори края на Меркел. Мерц е извън Бундестага от 2009 г., но запази здрава и влиятелна мрежа от контакти, докато градеше успоредно с това успешна кариера в бизнеса. Периодът преди завръщането му на фронтовата линия в политиката бе дълъг, добре позициониран във времето и прекаран по добър начин. Мерц е на 62 години, по-малко от две години по-млад от Меркел, но се представя за кандидата на бъдещето, който взима всичко най-добро от миналото. Той е широко известен с предложението си за опростяване на декларацията за възстановяване на данъци дотолкова, че да може да се побера на бирена подложка. Според депутат от християндемократите, който още не убеден от Мерц, риториката му има за цел \"завръщане към корените\" и представлява обществено консервативен и бизнес ориентиран призив към партийното ядро, състоящо се от мъже католици от Западна Германия, според които Меркел (протестантка от Източна Германия) е аномалия. До този момент дясното говорене работи. И проектът \"Меркел\", и проектът \"Борисов\" изглеждат вече изчерпани Социологическите проучвания показват, че избирателите смятат Мерц за по-подходящ за лидер на консерваторите от другите двама обявени кандидати: генералният секретар на Християндемократическия съюз Анегрет Крамп-Каренбауер и министърът на здравеопазването Йенс Шпан. Мерц, който бе първият обявил намерението си да участва в надпреварата за лидерския пост миналия понеделник, след като изтече информацията, че Меркел няма да се кандидатира за водач на християндемократите идния месец, получи вътрешнопартийна подкрепа.  Кличко пише в \"Билд\": Кой ще е контра на Путин, когато Меркел я няма? Председателят на Бундестага Волфганг Шойбле и повечето високопоставени политици от Християндемократическия съюз изразиха одобрението си за кандидатурата на Мерц за лидер на партията и откриха пред него възможността да оглави християндемократите, написа седмичното списание \"Шпигел\". Мерц е близък с лидера на християндемократите в Северен Рейн - Вестфалия Армин Лашет. Тази германска провинция излъчва близо една трета от 1001 делегати, които ще гласуват за лидер на Християндемократическия съюз на партийния конгрес в началото на следващия месец и по тази причина подкрепата на Лашет може да се окаже решаваща. Мерц има и силни връзки в бизнес средите. Той е опитен адвокат, който заема голям брой неизпълнителни длъжности в управителни съвети на компании, а също така е и председател на германския клон на американския инвестиционен фонд Блекрок (BlackRock), на когото е помагал да се утвърди в Германия. Друг човек, който познава Мерц, посочва, че той е общителен, непретенциозен и разговаря както с ръководителите, така и със служителите по-надолу в корпоративната йерархия. Чрез способността си да се разбира и с обикновените хора Мерц започна да набира скорост за завръщането си преди година, когато медиите предадоха думите му пред членове на Християндемократическия съюз в Дюселдорф: Мерц иска да спечели подкрепа с повече визия, включително и с по-детайлен отговор на предложенията на френския президент Еманюел Макрон за задълбочаване на европейската интеграция. Ангела Меркел. Реквием за една царица  В края на миналия месец преди да обяви кандидатурата си за лидер на християндемократите Мерц написа в съавторство статия, в която призовава Германия да предприеме \"дръзки действия за засилването на икономическия и паричен съюз\". Анегрет Крамп-Каренбауер е най-голямото препятствие пред Мерц по пътя към лидерската позиция. Тя е протеже на Меркел и разполага с предимството, че вече е печелила на избори (въпреки че става дума за изборите в малката провинция Саар в Западна Германия) и е била регионален премиер на Саар. В качеството си на приемник на центристкия курс на Меркел Крамп-Каренбауер вероятно би съжителствала като партиен лидер с канцлер Меркел, която желае да остане на поста до края на парламентарния мандат през 2021 г.  Подобна договорка би била трудна, ако партиен лидер стане Мерц, предвид старото им съперничество с Меркел. Развръзката би могла да настъпи след евентуални предсрочни избори за парламент догодина, особено като се отчита и неяснотата на социалдемократите по отношение на това дали да останат част от управляващата коалиция на Меркел.  На едни евентуални избори дясната риторика на Мерц би привлякла обратно някои от симпатизантите на Християндемократическия съюз, гласували на миналите избори за \"Алтернатива за Германия\", въпреки че завоят вдясно не помогна нито на баварския Християнсоциален съюз, нито на френските консерватори. Анегрет Крамп-Каренбауер по-скоро би формирала правителство с набиращата скорост сила в германската политика - Зелените, които сега са втората най-популярна партия. Кличко пише в \"Билд\": Кой ще е контра на Путин, когато Меркел я няма? Ангела Меркел. Реквием за една царица ", "date": "2018.11.06", "title": "Изгонен от Меркел е номер 1 за неин заместник"}
{"url": "http://clubz.bg/75492-es_obmislq_procedura_za_svryhdeficit_sreshtu_italiq", "text": "Той говори по време на ЕКОФИН – срещата на икономическите и финансовите министри на страните от ЕС в Брюксел. По-рано днес еврокомисарят по икономическите и финансовите въпроси Пиер Московиси заяви, че ЕС може да наложи санкции на Италия, ако не бъде постигнато споразумение за бюджета й за следващата година. ЕС заплашва Италия със санкции, ако Рим не промени бюджета си Домбровскис припомни, че и в предишните години Еврокомисията е изготвяла доклади по член 126, параграф 3 от Договора за функционирането на Европейския съюз (ДФЕС). Този параграф е сред определящите процедурата за оценка и вземане на решение за свръхдефицит. И тогава заключенията са били, че Италия стриктно спазва изискванията на предпазните правила на Пакта за стабилност и растеж (ПСР). И не е било необходимо откриване на процедура за свръхдефицит въз основа на дълга. Тогава изтича и триседмичният срок, даден от Брюксел на Рим да преразгледа проектобюджета си за 2019 г. Еврокомисията е готова за диалог с Италия по проектобюджета, но при всички положения той ще има нужда от съществена корекция, предупреди Домбровскис. В момента Рим сериозно се отклонява от изискванията на ПСР. Домбровскис припомни, че е имало предложение на Еврокомисия, подкрепено от Съвета на ЕС, включително от Италия, тя да има догодина подобрение на структурното салдо с 0,6 на сто от БВП. Вместо това обаче Рим планира влошаване с 9,8 на сто. В цифрово изражение разликата е 1,4 процента, което според еврокомисаря е твърде сериозно отклонение. Еврогрупата иска Италия да представи нов бюджет Подсетен от журналист, Домбровскис се съгласи, че е имало и други страни, срещу които е била откривана процедура за бюджетен свръхдефицит. По време на кризата такава е имало срещу над 20 страни членки от ЕС. При някои дефицитът не само че е бил по-висок от италианския, но дори двуцифрен. Важно е обаче не само колко голям е дефицитът, но и в коя сфера от икономическия цикъл е той. Еврогрупата иска Италия да представи нов бюджет", "date": "2018.11.06", "title": "ЕС обмисля процедура за свръхдефицит срещу Италия"}
{"url": "http://clubz.bg/75483-valeri_jablqnov_pravilno_otstranen_ot_ns_zaradi_narodniq_syd", "text": "Конституционният съд (КС) реши, че Народното събрание е отстранило социалиста Валери Жаблянов от поста зам.-председател правилно - тоест без да наруши основния закон. Решението на КС е взето със 7 на 5 гласа, но мотивите предстои да бъдат публикувани.  На особено мнение са останали съдиите Борис Велчев, Румен Ненков, Цанка Цанкова, Гроздан Илиев и Таня Райковска. Жаблянов бе свален от поста си по искане на властта през февруари. Причините - първо реплика в декларация от името на ПГ на левицата, че Народният съд е бил \"необходимо и неизбежно правосъдие\". В последствие се разкри, че автор на декларацията е Жаблянов, а и самата БСП се разграничи частично от твърдението - оказа се, че то не е било съгласувано в рамките на партията, преди да прозвучи от трибуната. ГЕРБ иска оставката на Жаблянов заради гафа с Народния съд Управляващите от ГЕРБ обвиниха социалиста също, че е „възпрепятствал грубо реда в залата и отдаването на почит към паметта на жертвите на комунистическия режим и жертвите на възродителния процес и с тези си действия демонстрира пълно неуважение към българския парламентаризъм и българския народ“. Тогава „за“ решението за отстраняването му от ръководството на Народното събрание гласуваха 110 депутати от ГЕРБ, „Обединени патриоти“ и „Воля“. Общо 71 народни представители от „БСП за България“ бяха „против“, а ДПС не участва в гласуването. Последва сезиране на Конституционния съд от колегите на Жаблянов от БСП. Те настояваха, че с решението за отстраняване на зам.-шефа на парламента е нарушен принципът на правовата държава. Според социалистите представителите на БСП тези твърдения са безпочвени, неверни и недоказани и определят този мотив на вносителите като измислен и абсурден. Правният сайт   съобщи, позовавайки се на свои източници, че КС е приел, че действително Жаблянов е нарушавал системно реда в залата. А пък евентуалното му участието в декларация, в която Народният съд е определен като необходимо и неизбежно правосъдие, погазва Закона за обявяване на комунистическия режим в България за престъпен.", "date": "2018.11.06", "title": "Валери Жаблянов - правилно отстранен от НС заради \"народния съд\""}
{"url": "http://clubz.bg/75485-oon_nad_200_masovi_groba_v_nqkogashni_teritorii_na_daesh_v_irak", "text": "ООН заяви днес, че над 200 масови гроба, съдържащи хиляди тела, са открити в райони в Ирак, контролирани някога от групировката Даеш (\"Ислямска държава\"), предадоха ДПА и Асошиейтед прес. Спомагателната мисия на ООН в Ирак и Службата на ООН за правата на човека казаха, че може да има още подобни гробове освен документираните 202 в северните и източни провинции Ниневия, Киркук, Салах ад Дин и Анбар. Те заявиха, че доказателствата, събрани от тези места, ще бъдат важни за изправяне на извършителите пред правосъдието. \"Ислямска държава\" се реорганизира в опит да оцелее Организациите представиха доклад, според който масовите гробове съдържат тленните останки на между 6000 и 12 000 човека. Най-малкият гроб, намиращ се в западната част на град Мосул, съдържа 8 тела. Смятаният за най-голям гроб, разположен на юг от Мосул, може би съдържа хиляди тела. Според доклада правонарушенията, извършени от \"Ислямска държава\", може да съставляват престъпления против човечеството и геноцид. Според ООН иракските власти са ексхумирали тленните останки на 1258 жертви. \"Ислямска държава\" контролираше обширни територии в Ирак между 2014 и 2017 г. През декември миналата година иракското правителство обяви победа над джихадистката групировка.", "date": "2018.11.06", "title": "ООН: над 200 масови гроба - в някогашни територии на Даеш в Ирак"}
{"url": "http://clubz.bg/75487-bsp_i_dps_ne_podkrepiha_byudjeta_na_zdravnata_kasa", "text": "След близо два часа дебати и проверки на кворума депутатите на управляващото мнозинство одобриха на първо четене бюджета на Националната здравноосигурителна каса (НЗОК) за догодина, с който се изливат близо половин милиард повече спрямо 2018-а в системата на здравеопазването и се променят над 16 закона в преходните и заключителни разпоредби. БСП и ДПС гласуваха против. Депутатите на \"Воля\" се въздържаха.  По предложение на председателя на правната комисия Данаил Кирилов (ГЕРБ) парламентът реши на депутатите, които не са присъствали на поименната проверка, да не се признават транспортните разходи по бюджета на Народното събрание. Това няма да засегне председателя на ПГ на ГЕРБ Цветан Цветанов, който отсъства по уважителни причини - заедно с премиера Бойко Борисов са на конгреса на Европейската народна партия (ЕНП) в Хелзинки.  Министърът на здравеопазването Кирил Ананиев обеща между двете четения да обясни с аргументи \"кои от предложените промени са приемливи и кои не водят до реформиране на системата\". След като изтъкна колко пари в повече се отделят за доболничната и болнична помощ, лекарства за онкоболните и други финансови достойнства на проекта, председателят на здравната комисия към 44-ото НС д-р Даниела Дариткова обеща, че между двете четения на бюджета на НЗОК ще бъдат преосмислени \"някои неща като централизираната структура на центровете за трансфузионна хематология\" и \"задължителното прелицензиране на лечебните заведения\" от бъдещата мегаагенция за медицински одит. Председателят на бюджетната комисия Менда Стоянова (ГЕРБ) също отбеляза в доклада си, че пререгистрацията на 14 000 медицински практики е излишна. Дариткова, която е депутат на ГЕРБ четвърти мандат, изтъкна, че заложеният дефицит от 50.4 милиона лева ще може да се покрие със средствата от сметките на здравната каса в БНБ, в които има над 50 милиона. Освен това е разширен обхватът на дейностите, които се заплащат от Министерството на здравеопазването, за да се гарантира достъп до терапии на неосигурени български граждани. Наред с това Дариткова посочи като \"позитивно\" и определянето на срокове за създаването на правила за добра медицинска и дентална практика, както и създаването на медицински стандарт.  Основната теза на депутатите на ГЕРБ бяха повишените разходи в системата за здравеопазване. Д-р Дариткова изтъкна как най-важното нещо са финансовите параметри. Разходите се увеличават и достигат 4.345 милиарда, увеличението е с 489.6 милиона лева спрямо предишния бюджет. А 2.15 милиарда от тях са за болниците. С най-малко се увеличават средствата за медико-диагностичната помощ, т.нар. направления - с едва 10 милиона лева, и на денталната - също с 10 милиона лева. Според шефката на здравната комисия достойнство на бюджета е разпределението на разходите по пера - за онколекарства,  за медицински изделия и др., както и възможността да се използват средствата на НЗОК, натрупани в БНБ, за покриване на дефицита в бюджета й, планиран на 50.4 милиона лева. От догодина преразходът за медикаменти ще бъде за сметка на фармацевтичните компании, а за част от лекарствата се въвежда критерий за разходоефективност.  1.117 милиарда лева са парите за лекарства в бюджета на НЗОК за 2019 г. За да се осигури по-ефективен контрол при харченето на средствата,  лекарствата ще бъдат разделени в три големи групи - за домашно лечение, лекарства, отпускани по протокол и онкомедикаменти, чието финансиране расте с 20 милиона лева. Но фармацевтичните компании, които доставят медикаменти за онколечение, ще бъдат задължени да поемат евентуалните преразходи на средства, на базата на договори с касата.  Малкият коалиционен партньор на ГЕРБ обяви подкрепа за бюджета на НЗОК, с единствената уговорка - че иска клинична пътека за раждане с цезарево сечение. Д-р Калин Поповски (Обединени патриоти) заяви, че между първо и второ четене групата им ще поиска разговор с управителя на НЗОК и с министъра - \"защото има някои текстове, които трябва да бъдат избистрени преди второ четене\".  \"Съотношенията вътре (в бюджета на НЗОК - б.р.) също са леко загадъчни, защото болничното здравеопазване все още не може да достигне 50% от целия бюджет на касата, въпреки увеличението от около 180 млн. лева. Така не можем да стигнем в едно обозримо бъдеще до остойностяване на клиничните пътеки, което всички искаме да се случи. Но с това процентно разпределение няма да го постигнем скоро. И това ще бъде една от основните теми, които ще коментираме преди второ четене\", каза д-р Поповски. Той обяви, че Националното дружество по акушерство и гинекология ще внесе предложение да се направи отделна клинична пътека за цезарово сечение, която да е по-скъпа от обикновеното раждане. Поповски цитира данни, според които от над 60 000 раждания в България, една трета са с цезарево сечение, което изисква повече консумативи и един леглоден повече от трите дни по клинична пътека за раждане. Основните възражения на депутатите от БСП и ДПС бяха свързани с над 16-те промени в преходните и заключителни разпоредби, които е нарушение на Закона за нормативните актове, както отбелязаха народни представители в изказванията си. ДПС ще предложи отпадане на поне три текста: \"Не е работа на Народното събрание да дава разрешение за откриване на нови лечебни заведения, прелицензирането на хиляди лечебни заведения не е логично, това е прелицензиране на корупцията, няма да подкрепим и обединението на националните центрове по трансфузионна хематология, не защото сме опозиция, а защото имаме принципни забележки\", заяви Нигяр Джафер (ДПС), зам.-председател на 44-ия парламент. Не искаме да влизаме в ситуация, когато съдебни искове ще бламират изпълнението на закона, заяви зам.-председателят на здравната комисия доц. Георги Йорданов (БСП). Според него е нарушение и изискването лекарите да имат само по един трудов договор и НЗОК да изплаща дейностите само по него. Това не нарушава ли Кодекса на труда, запита той. По думите на негов колега това ще доведе до фалиране на общински и областни болници, каквато е целта. Депутати от БСП и ДПС възразиха и срещу това Народното събрание да разрешава нови болници. Според доц. Йорданов въпреки увеличените разходи, здравната каса дължи средства за лечение на българи в чужбина, както и по спечелени искове от български болници за изплащане на надлимитна дейност. Нигяр Джафер (ДПС) посочи, че през преходните и заключителни разпоредби се правят фундаменални структурни промени, които централизират вземането на решения и властта в ръцете на много малко хора. Тя заяви, че управляващите правят опит \"за трайно свръхконцентриране и прелицензиране на корупцията в здравеопазването\".  По думите й повечето предложени промени са необмислени и вредни, малко са добри, а има и една глупост. Тя отбеляза, че единственото по ложително нещо е намерението за информационна система и електронни регистри. (Информационната система на българската здравна каса бе започната преди двайсетина години от избраната тогава от кабинета \"Софиянски\" фирма \"Аремис софт\" и така и не е готова до ден днешен. Б.р.) Нигяр Джафер припомни, че в България няма регистър на онкоболните, на диабетиците, няма регистър за основни социалнозначими болести и това е огромен проблем. Тя заяви, че тази \"спестовност\" по отношение на профилактиката и скрининга води до късна диагностика и увеличаване на разходите за лечение. Според Джафер профилактичният пакет трябва да е скринингов - вместо не формални прегледи, които водят до недоволство сред лекарите, че не могат да усвоят парите. При т.нар. направления няма място за никакви лимити и ограничения и тук съотношението извънболнична-болнична помощ трябва да се промени, смята депутатката от ДПС. Тя бе категорична, че макар да не е ясно кой здравноосигурителен модел ще бъде предпочетен от презентираните от министър Ананиев два модела, трябва да се върне здравно-обществения характер на НЗОК - институция с обществен характер, която да осигури здравни услуги за здравноосигурените. В началото на 2019 г. трябва да бъде решено дали българските граждани ще правят задължителна здравна осигуровка от 12-14 лева или ще има демонополизация на НЗОК, каквато очевидно не се предвижда предвид проектобюджета й. Според доц. Михайлов (БСП) системата е болна, а се обсъжда бюджет, който не представя никаква философия за лечение на тази болка. Балансът между доболнична и болнична помощ следва да бъде променен, каза той. Соцдепутатът възрази и срещу т.нар. правила за добра медицинска практика и промяна на медицинските стандарти и изземване на функции от Българския лекарски съюз и специализираните дружества, които се прехвърлят на агенцията за медицински надзор. Това е непрофесионално, това са тежки девиации, коментира депутатът, добавяйки, че механичното вмъкване на Агенцията по трансплантации в тази мегаегенция за медицински надзор ще замете всички проблеми, които съществуват. По думите на д-р Хасан Адемов (ДПС), председател на социалната комисия, не могат просто да се усвояват парите, а да се постигат определени цели като намаляване на детската смъртност, повишена преживяемост при някои заболявания и др. Лидерът на партия \"Воля\" Веселин Марешки отбеляза друга, по думите му, \"супер скандална разпоредба\" - паричните постъпления от приватизация на обособени части на държавни и общински болници да се превеждат по техните сметки и за удовлетворяване на интересит на кредиторите. Средствата за здравеопазване в бюджета ще бъдат 5.2 млрд. лева или 4.5% от БВП. Увеличението спрямо 2018 година е 547 млн. лева. Предвидени са близо 4.3 млрд. лева приходи и трансфери в бюджета на НЗОК за догодина, от които 2.8 млрд. лева - от здравноосигурителни вноски и 1.4 млрд. лева трансфери за здравно осигуряване. Общо текущите разходи са в размер на 4.2 млрд. лева, което представлява увеличение с 476.9 млн. лева.  Средствата за здравноосигурителни плащания са в размер на 4.1 млрд. лева - ръст с 454 млн. лева. 2.5 млрд. лева се отпускат за медицински дейности (за първична извънболнична медицинска помощ - 225 млн. лева; за специализирана извънболнична медицинска помощ - 250 млн. лева; за медико-диагностична дейност - 90 млн. лева; за болнична медицинска помощ - 2 млрд. лева). 167 млн. лева са предвидени за дентални дейности, а 1.2 млрд. лева за лекарства и медицински изделия. 160.4 млн. лева ще се дадат за здравноосигурителни плащания за медицинска помощ. Предвидено е всеки месец Министерството на здравеопазването да отпуска на НЗОК 43 млн. лева за разходи. С Преходните и заключителни разпоредби се създава Агенция за медицински надзор като правоприемник на изпълнителните агенции \"Медицински одит\" и по трансплантации. След приемането на закона за бюджета Народното събрание ще дава съгласие за създаването на нови лечебни заведения. А Министерски съвет - за разширяване дейността на съществуващите. Сегашната процедура за акредитация на лечебните заведения за извършваната от тях цялостна медицинска дейност и/или отделни медицински дейности ще отпадне. Регламентира се създаването на Национална здравно-информационна система с пълна информация за здравното състояние на всяко лице. Национална експертна лекарска комисия ще създаде база данни за всички лица, преминали през ТЕЛК/НЕЛК. В срок до 3 месеца след обнародване на промените ще бъдат изготвени медицински стандарти за всички специалности. Здравният министър ще определя финансови правила за държавните и общинските болници. Предвиждат се нови механизми на заплащане на лекарствените продукти и медицинските изделия. Дейността на Центъра \"Фонд за лечение на деца\" и на Комисията за лечение в чужбина, преминава към НЗОК, като здравното министерство ще осигурява средствата.", "date": "2018.11.06", "title": "БСП и ДПС не подкрепиха бюджета на здравната каса"}
{"url": "http://clubz.bg/75486-glavniqt_prokuror_na_ukrajna_podade_ostavka_zaradi_ubita_aktivistka", "text": "Главният прокурор на Украйна Юрий Луценко подаде днес оставка след смъртта на антикорупционната активистка Катерина Гандзюк предаде \"Франс прес\". Редица укрански правозащитни организации и граждански обединения поискаха оставката на основни фигури в полицията и прокуратурата след като Гандзюк, изявена участничка в борбата срещу корупцията в Украйна, почина от раните си, съобщава радио \"Свобода\". В отворено писмо, разпространено от Центъра за информация за човешките права, 75 организации заявяват, че са гневни на държавата заради разследването на вълна от нападения срещу граждански активисти в Украйна. 33-годишната Гандзюк, известна с острите си критики на корупцията в полицията, беше залята със сярна киселина пред дома си в Херсон на 31 юли т. г. Тя почина от раните си на 4 ноември в болница в Киев. За нападението има петима заподозрени, но поръчителят на деянието остава неизвестен. В миналото и петимата са участвали в бойни действия в изтомчните части на Украйна. по-рано полицията имаше друг задържат за нападението, но Гандзюк не го разпозна и го нарече \"случаен човек\". В отвореното писмо се посочва и че нападението над Гандзюк е имало за цел \"да укроти\" онези, които \"въстават срещу десетилетията окопала се корупция и организирана престъпност\". Организациите настояват за смяна на ръководството на полицията в Херсон, което по думите им \"от самото начало саботира разследването на нападението\". Те поискаха и оставката на главния прокурор, както и на вътрешния министър Арсен Аваков, които \"саботирали реформата в правоохранителните агенции\" на страната. Гандзюк, която беше член на градския съвет в Херсон, както и съветник на кмета на града, често обвиняваше местната полиция в корупция. Тя мина през 11 операции в Киев след като имаше над 40 на сто изгаряния по тялото. От болницата записа видеообръщение, в което отбеляза, че през последната година е имало над 40 нападения над правозащитници и техните извършители не са били откритити. За атаката срещу самата нея тя подозираше хора от полицията в Херсон. Първоначално полицията беше завела престъплението като хулиганство, но след бурна обществена реакция го промени на опит за убийство, извършено с изключителна жестокост. Новината за смъртта ѝ предизвика протести в Киев. Предполага се, че причината е откъснал се тромб.  Европейската комисия очаква Украйна бързо да открие виновните за смъртта на украинската активистка Катерина Гандзюк, която почина три месеца, след като бе залята с киселина, заяви вчера и говорителят Карлос Мартин Руис де Гордехуела. Главният прокурор Луценко предизвика бурни реакции след като по време на протести през септември каза, че гражданските активисти сами са си виновни частично, защото те създават атмосфера на \"пълна омраза към властите\".", "date": "2018.11.06", "title": "Главният прокурор на Украйна подаде оставка заради убита активистка"}
{"url": "http://clubz.bg/75472-kobrata_kevorkqn_e_inteligenten_no_obyrkan", "text": "Така Кубрат Пулев определи Кеворк Кеворкян, който наскоро критикува боксьора във фейсбук. Позицията му бе публикувана в няколко медии. Кобрата гостува в бТВ за пространно интервю, в което говори за детството си, кариерата дотук, загубата от Владимир Кличко, победата над Хюи Фюри, патриотизма, личния живот, политиката и т.н.     Точно патриотизмът на спортиста - в изявления и действия, е едно от нещата, които засяга Кеворкян. \"Един такъв мач ми отваря много врати, беше и много труден противник, опасен. Гледах през цялото време да бъда концентриран, понеже дълго време не играх. Бях малко \"по-гипсиран\". Мачът можеше да е в Англия, те искаха така, но аз исках да е тук. Можеше да се спечели много повече и някакви вестници, които са… така се казват, жълти вестници, писаха, че съм взел милиони и такива неща, това не отговаря на истината. Навсякъде другаде мога да взема, но не и в България, за съжаление. Но аз предпочетох да е тук, защото това е моето щастие и моята радост.  Отличен Кубрат Пулев наби Хюи Фюри (СНИМКИ, рунд по рунд) Да се биеш в България ти дава голяма енергия. Има хора, които аз не ги познавам, а те са донесли светена вода от манастири и са помолили охраната да дойдат до ъгъла и да я поръсят. После ми ги казват тези неща. Направете сметка за какво става въпрос, как хората приемат нещата лично. Всяка една моя победа, те я приемат като лична кауза и като лична победа. Какво по-важно от това? И да не ми говорят за пари и такива неща, те отиват на заден план.  В залата всички тези хора дават страшна енергия. Имаше англичани, на които не се чу гласчето в залата. Те искаха да правят зулуми, да проваля галавечерта… Затова имаше подготвена жандармерия в залата, отстрани не се видя, но от ъгъла се виждаше.\" \"Има много други български песни, но тази е много силна, зареждаща. Смятам, че повлия на хората, на тяхното самочувствие. Тази песен и тази гала се видя в много държави - в Англия, Франция, в Америка, по ESPN, това е една от най-гледаните американски телевизии, и тази песен е звучала в Америка и навсякъде по света, което ми дава гордост и радост.\" \"Три дни преди мача бях с 39 градуса температура. Някой път така се случва. Тя отмина за един ден, но в тези часове с температурата всички са около мен и мислим… На човек му минават всякакви мисли през главата. За отлагане, как ще се приеме. Три-четири седмици преди мача, при един от спарингите, пак имах такава контузия като преди срещата с Джошуа, но това никъде не сме го споменавали. Този път обаче, да благодаря на Господ, беше по-малка. Подложих се на една терапия, която разбива съсирека от разкъсването. На много скъпа апаратура. Масажистът ми е немец, човек с уникална енергия. Контузията преди Джошуа беше много подобна, само че на гърдата. Това са неща, които никой не ги вижда и не можем да говорим за тях, защото противникът ще получи криле. Всичко е като на война. Дори армията да е осакатена, пазим го в тайна и продължаваме напред. И мачкаме.\" \"Имаше много мръсни номера. И преди мача. През цялото време по двама души бяха в моята съблекалня. Аз им казвах да излязат. Ние ги гонехме, но те си седяха. Защо съм си намазал лакътя със загряващо - било заради очите на Фюри. Изобщо, пълни глупости, само и само да ме разконцентрират, да ме стресират. Аз им казах, че не могат, да отидат и да му предадат, че ще го бия. Всичко има значение.  Преди мача правиха скандали. Мениджърът Ивайло Гоцев и адвокатът Джон Уърд са по-делови хора и по-лабилни. Идваха при мен: “Те долу са се събрали, това правят, онова правят…” Аз им казвах: \"Не ни интересува какво правят те. Кажете им, че Кубрат спи и не ме занимавайте повече.\" Бяха такива евтини и елементарни номера. Щели да ни съдят, скандали вдигали, само и само да разконцентрират щаба. Но това не повлия. Нямаше как да успеят. Даже след мача на допинг контрола седяха през цялото време. Защо хората от допинг контрола били българи, те ми били фенове, всичко било фарс… Даже с видео снимаха, което е незаконно. Оставих ги да си снимат.\" \"Естествено, аз съм официален претендент за световната титла отново - за трети път. Няма как да няма такъв мач, такива са правилата на тази федерация IBF, тя затова е толкова реномирана, защото стриктно си спазва правилата, които има. Това е въпрос на време. И преди мача много журналисти ме питаха: Колко реален е мач за световната титла? Ето го. Един мач и шансът е много реален. Когато отказахме мача поради контузия много хора не вярваха, но правилата са такива, че аз си запазвам правото да бъда официален претендент за световната титла. Мисля, че този мач евентуално догодина ще се осъществи.  Кобрата: Срещу Джошуа ще излезе друг Кубрат Той   има други защити и ще си ги направи. Аз също трябва да направя един-два мача, в които трябва да победя. Тези мачове ще бъдат най-вероятно в САЩ - или в Лас Вегас, или в Чикаго, или в Ню Йорк - ще видим.  \"При \"Зауерланд\" беше въпрос за пари. До края на тази година ми е договорът с тях. Можех да изчакам, да отида някъде на почивка и тези 150 хиляди долара нямаше да ги давам. Аз им ги платих, защото вярвам в позитивната енергия и в хубавото. Казах: \"ОК, вземете, аз гледам напред, продължавам напред\". Те имаха да ми дават 30 000 долара. Казах им да си ги приспаднат, за да им дам 120 000. Не, те били за съвсем друго. Пак цигански номера. И тогава казах, че им давам всичко. \"Доволни ли сте? Доволни сме.\" Останахме си с добри обноски и отношения.\" \"Децата, без да искат, вземат личен пример от родителите си. И индиректно са съгласни. Баща ми ме гледа отгоре и ми дава сили. Ние сме негов проект, още преди да се родим. Той е искал да ни направи боксьори, имената ни е знаел предварително. Даже е искал трето дете да има, което да кръсти Аспарух. То сега е факт, брат ми има дете, което кръсти Аспарух.\"  \"Нямам план. Влече ме политиката, много пъти се нервирам като гледам по телевизията, гледам изкуствените думи и лъжи и патриотски истории… Просто ме е яд, яд ме е за българина и за хората, които живеят зле. Яд ме е когато отида в Германия или Щатите и видя възрастни хора как са излезли на заведение с герданите, с усмивките, с уважението, с готиния и щастлив живот и ме е яд, яд ме е. Това не ми дава мира. Малко или много сме дебилни, обезверени сме и нямаме дух. Когато човек има дух - ще ударя по тая маса и ще я счупя вече! Човек трябва да има дух и да не се примирява. Трябва да бъдат малко по непремирими хората, да бъдат будни и да ги интересува България. Когато я обичат, няма как да не я променят, то е неизбежно. Затова работя върху най-важното нещо, то е духа на българина. От нас зависи. Ако се обединени, ще претурим и планината дори.\" Кобрата: Срещу Джошуа ще излезе друг Кубрат", "date": "2018.11.06", "title": "Кобрата: Кеворкян е интелигентен, но объркан"}
{"url": "http://clubz.bg/75467-kak_moje_da_byde_realiziran_potencialyt_na_dqsnoto", "text": "Въпреки над десетгодишната история на нестабилни коалиции, разцепления, скандали и противоречиви отношения с доминиращата партия ГЕРБ, българското реформаторско дясно продължава да получава подкрепа и да предизвиква интерес.   Това не е парадокс. Просто десницата (демократичната десница, градската десница, реформаторската десница, либералната десница, демократичната общност и т.н и т.н. - безнаказаната  злоупотреба с имената показва, че повечето хора чудесно знаят кои сме, дори когато ние не сме съвсем наясно…) единствена последователно защитава позиции, които имат подкрепата на минимум 15, а на моменти - и над 25 % от гражданите на страната. Да не бъде голословен:  Това са политически тези, които само дясното защитава. Те отговарят на интересите и ценностите на много повече българи, отколкото гласуват за демократичните десни формации, било то поотделно или в коалиции.  Затова дясното упорито оцелява - просто то съществува далеч под естествените си нива на подкрепа, на ниво твърдо ядро, при това - често разцепено. Само минимателно усилие за обединение - и мястото на десницата в парламента е гарантирано. Много повече обаче е нужно, за да бъде реализиран целият потенциал, да участваме ефективно в управлението и да наложим дневния си ред в националната политика… Вдясно винаги сме склонни на самобичуване. Няма “десен проект”, който да не е систематично обезкостяван от най-твърдите си привърженици. Само ще припомня, че Реформаторският блок беше съсипван от критики далеч преди да бъде създаден, но тази формация постигна най-високия изборен резултат от 2001 г. насам и продължи да поддържа необичайно високи нива на доверие до самия си край. И щеше още да ги поддържа, ако не се разцепи по чисто политически причини - оценка на участието си в управлението “Борисов-2”.  “Демократична България” има сходен старт - коалицията няма нужда от врагове, поради напоителния “приятелски огън”. Но аз съм убеден, че тя заслужава подкрепа.  Противно на общоприетите атаки, “Демократична България” обединява партии с изключително сходни избиратели и програми. През март 2017г., разделението между тези партии беше напълно необяснимо. Доколкото има разлики, те са валидни и вътре в отделните партии, а не толкова - между тях. Ще повторя - Свободата, законността, западната ориентация, природата, единна Европа. Това е алфата и омегата на българското дясно от ’89 насам. И по тези теми нищо не разделя “Демократична България”.  Непрекъснатото повтаряне, че “Зелените” са крайно лява партия, която няма място в дясно-центристка коалиция, е просто далеч от съвременните европейски реалности. В по-голямата част от Европа, “Зелените” отдавна преминаха пътя от крайната левица към политическия център и вече са основен представител на градската средна класа, с икономическа програма, стъпила на частната собственост и свободната инициатива.  Коалицията ни вече има и поредица от програмни позиции, които изцяло утвърждават идентичността й като приемник на класическото българско дясно, който има потенциал да привлича и ново поколение привърженици:  (Без да споменавам десетките позиции в сферите на правосъдието, енергетиката, сигурността, околната среда, електронното управление - които до една ясно утвърждават десноцентриския характер на коалицията…) Постигнат ли е максимумът - далеч не, това е очевидно. Но това не е повод да се отрича очевидното. Да погледнем напред:  Дясното може да достигне електоралния си потенциал, да бъде алтернатива на ГЕРБ за мнозина избиратели и ключов участник в бъдещо управление.   (Аз не бих се отприщил нито на темата “кога”, нито “с кого” - първо, това е лидерски въпрос. Ако искам да ставам лидер, ще дам своите отговори, но видимо нямам такива планове. Второ и по-важно - същественото е “в името на какво”, а това изглежда все по-ясно) Но това изисква очевидни и отдавна отлагани стъпки в две посоки - максимално разширение и консолидация в дълбочина. Обединението на различните партии, групи и личности вдясно води до мобилизация на избирателите. Разликата между нас е разбираема за малцина, слабостта ни разделени - видима за всички. Още повече, че в различни градове и региони на страната, “Силата” е в различни фракции и фигури, които са “Седесето” за местните хора. Самата идея за \"обединение на партии с личности” винаги е пораждала напрежение, особено в партийните апарати. Иситината обаче е, че самите ни партии отдавна са по-скоро граждански, ценностни и приятелски общности, отколкото партии в класическия смисъл на думата. Най-малкото - защото нямаме самостоятелната сила да представляваме привържениците си в парламента, камо ли - във властта…  Да, т.нар. “механично” или “аритметично” обединение няма как да изгради силен политически субект. Следващото разделение е само въпрос на време, а различни политически и икономически кръгове охотно допринасят за раширяване на естествените пукнатини. Аз бих казал нещо повече - коалицията е a priori неудачна формула за политическо взаимодействие.  При участие във властта, всички недъзи на коалицията се проявяват в максимална степен. Не е нужно да се връщаме в 1934г., 2014 е още пред очите ни … Но по-малката коалиция не е лишена от недостатъците на по-широката. Дори често е обратното… Преодоляването на тези недостатъци не се постига с ограничаване на участниците, а със засилено вътрешно единство.  Вътрешното единство не се свежда до общо ръководство и общо лидерство, макар те да са в перспектива неизбежен елемент. По-съществено е изграждането на общи структури - както местни, така и младежки, тематични, експертни общности и т.н. Тези общи структури първо са по-привлекателни за авторитетни личности, които нито искат да се запишат в една от коалиционните партии, нито да бъдат аморфна “гражданска квота”. На второ място, те са естествен носител на енергия на местни избори, през които се изграждат стабилните политически сили. Но преди всичко, те създават необходимата “гравитация” в центъра на коалицията, което я прави трудно разрушима.  Тази гравитация с времето е призвана да смекчи идейните различия и да даде ясна посока, да преодолява естествените лични конфликти и да не допуска те да станат междупартийни, и съвсем не на последно място - да изхвърли чуждите тела, които неизбежно присъстват във всяко обединение. Натрупването на общи структури и създаването на “гравитационен център”, около който да се формира политиката на един политически съюз, рано или късно води и до издигането на общи лидери и авторитети. Това е и моментът, в който реформаторската десница, или пък демократичната общност, ще може убедително да претендира за изпълнителната власт и да наложи програмата си чрез нея.  В горните две посоки - разширение и консолидация - си струва човек да си губи времето, да си подлага на изпитание кариерата и семейството, а и да си хаби нервите в калта на българската политика.  Поне за мен, това е ясно - само това е залогът, който може да ме задържи в активна политика.  ", "date": "2018.11.06", "title": "Как може да бъде реализиран потенциалът на дясното?"}
{"url": "http://clubz.bg/75473-makron_evropa_ima_nujda_ot_obshta_armiq_da_q_pazi_ot_rusiq_i_dori_ot_sasht", "text": "Президентът на Франция Еманюел Макрон призова във вторник за създаване на „истинска европейска армия“, за да може континентът да се защитава от Русия и дори от САЩ,  . Макрон, който настоява за създаване на общи въоръжени сили на Европейския съюз, откакто дойде на власт, подчерта, че Европа трябва да намали зависимостта си от американската военна мощ, особено след като президентът на САЩ Доналд Тръмп обяви, че вади страната от договор за ограничаване на ракетите с малък и среден обсег, сключен по времето на студената война. И обясни още. Изправен пред  , Макрон посочи: През миналата година ЕС стартира съвместен фонд за отбрана в размер на няколко милиарда евро, предназначен да развие военния капацитет на Европа и да направи континента по-стратегически независим, отбелязва „Франс прес“. ТАСС: Макрон отменил срещата Тръмп-Путин от ревност Франция също оглавява създаването на сила от девет страни, предназначена да бъде в състояние бързо да създаде съвместна военна операция, да евакуира от военна зона или да окаже помощ при природно бедствие, добавя още френската агенция. Той също така предупреди за  . Макрон предупреди за нарастващия национализъм, докато се готви да посрещне десетки световни лидери, включително Тръмп и руския президент Владимир Путин, в неделя, за да отбележи 100 години от края на Първата световна война. Какво иска Макрон от европейските избори? Държавният глава повтори предупреждението си във вторник, че е поразен от сходствата между днешния свят и финансовата криза и \"национализма, който играе върху страховете на хората\" от 30-те години на миналия век. Френският президент Еманюел Макрон изтъкна, че Европейският съюз се е провалил със закрилата на по-бедните, предаде Ройтерс.През последните месеци Макрон представя изборите за Европейски парламент идния май като битка между антиимиграционно настроените националисти и проевропейските прогресисти. Според Макрон \"Брекзит\" е резултат от разочарованието на работническата и на средната класа от Европа и от лондонското Сити. Какво иска Макрон от европейските избори?", "date": "2018.11.06", "title": "Макрон: Европа има нужда от обща армия - да я пази от Русия и дори от САЩ"}
{"url": "http://clubz.bg/75480-nadal_pretyrpq_operaciq_sezonyt_za_nego_priklyuchi", "text": "Рафаел Надал е претърпял тази сутрин операция на глезена за изваждане на \"чуждо тяло\", информират световните агенции. Интервенцията е продължила около половин час. Лекарите са уверили Матадора, че ще бъде напълно възстановен за старта на новия сезон. А настоящият приключи за бившия №1 в света снощи, когато той обяви, че няма да играе на финалите в Лондон, които започват в края на тази седмица. Мястото му се заема от Джон Иснър (САЩ). Причина са коремните болки, които Рафа изпитваше наскоро - попречиха му да играе на Мастърса в Париж. Изминаващата година беше трудна за него - заради различни травми и здравословни проблеми той пропусна десет турнира. Две години по-късно Новак Джокович се завръща на върха В отсъствието на Надал, като №1 за годината със сигурност ще приключи Новак Джокович, независимо какво ще се случи в британската столица. Сърбинът не може да бъде изместен от третия в ранглистата Роджър Федерер, дори ако швейцарецът вдигне трофея в зала \"О2 арена\". За пети път в кариерата си Джокович завършва сезона начело на ранглистата.", "date": "2018.11.06", "title": "Надал претърпя операция, сезонът за него приключи"}
{"url": "http://clubz.bg/75466-da_pomognem_na_dea_za_jivot_bez_bolka", "text": "Деа Казакова е разкошна майка на двама страхотни близнаци, но за да бъде още по-пълноценна в отглеждането им, има нужда от нашата подкрепа. Деа се бори с автоимунно заболяване - ревматоиден артрит. За три години е изгубила способността си да извършва нормални всекидневни действия, които един здрав човек прави, без въобще да се замисля за тях - като обличане и събличане, сресване и др. Плуване, ски, шофиране - нещата, които са й носели удоволствие и радост, вече не са възможни. Днес щастието от появата на близнаците също е помрачено от тази болест, тъй като всяко движение за нея е свързано с болка и прави обслужването на нуждите им трудно. Заболяването е довело до сериозни увреждания на стави и кости на лявата китка и хрущял, мускули и сухожилия на дясното рамо. В момента Деа е подложена на терапия с биологични средства   но щетите, които вече са нанесени, са непоправими освен с операция, която може да се направи в Германия. За съжаление в този момент семейството не е в състояние да набави сумата, необходима за протеза на рамото и облекчаване на болките в китката й. Тя струва 15 000 евро. Затова нека, който има възможност, да подкрепи Деа в борбата с коварното заболяване, за да може да се наслаждава на семейството си и на по-добър, качествен и продуктивен живот - живот без болка! Подкрепата на всеки един от вас е важна и може да бъде дадена на посочената сметка:", "date": "2018.11.06", "title": "Да помогнем на Деа за живот без болка"}
{"url": "http://clubz.bg/75479-resheniq_za_konfiskaciq_shte_se_priznavat_vzaimno_v_es", "text": "относно взаимното признаване на решения за обезпечаване и конфискация бе приет днес от Съвета на ЕС. Целта на новите правила е да се гарантира ефективното обезпечаване и конфискация на активи от престъпна дейност в целия Европейски съюз. Това ще помогне ЕС да стане по-сигурно място чрез пресичане на финансирането на престъпни дейности, включително терористични актове. Регламентът ще влезе в сила 24 месеца след публикуването му в официалния вестник на ЕС. Депутатите одобриха конфискацията на \"непряка облага\" без дебати Новите правила включват: Новият регламент заменя рамковите решения, датиращи от 2003 и 2006 година. Те бяха смятани за остарели и несъответстващи на най-новите национални и европейски правила за обезпечаването и конфискацията. Така се създаваха пропуски, от които се възползваха престъпниците.", "date": "2018.11.06", "title": "Решения за конфискация ще се признават взаимно в ЕС"}
{"url": "http://clubz.bg/75474-viktorio_aleksandrov_ostava_za_postoqnno_v_aresta", "text": "Викториа Александров, обвинен за убийството на приятелката си и едногодишната им дъщеря, остава в ареста. Това реши днес Софийският апелативен съд. \"В линейката Викторио повтаряше: \"Прострелях детето, прострелях детето!\" Александров настояваше за домашен арест, заради откритата рана на главата му. Той се опита да се самоубие, преди да бъде заловен от полицията. Обвиняемият продължава да твърди, че не помни двете престъпления. Викторио: Пях на малката \"Зайченцето бяло\" - тя само на него заспива Днес прокурорът по делото представи и нови разпити на свидетели, както и заключение на графологичната експертиза на писмото, открито в дрехите на обвиняемия. На 29 октомври Викторио Александров убива бившата си приятелка Дарина Министерска в жк. \"Надежда\", взима дъщеря си Никол Александрова, а няколко часа по-късно прострелва и нея.. Викторио: Пях на малката \"Зайченцето бяло\" - тя само на него заспива", "date": "2018.11.06", "title": "Викторио Александров остава за постоянно в ареста"}
{"url": "http://clubz.bg/75478-kitajska_provinciq_udvoqva_razhodite_si_za_trudovi_lageri", "text": "Разходите за затвори и  \", са се удвоили в северозападната китайска провинция Синдзян, предаде \"СНН\". Само през последната година почти милион етнически уйгури и други представители на мюсюлмански малцинствени групи са били задържани в построените  . Китай легализира трудовите лагери  Според бивши затворници в рамките на лагерите те са били подлагани на масово   - опит на Пекин да културната идентичност на малцинствата. Обвиненията за бруталната политика на Китай бяха определени от Британското правителство за   през октомври. След като първоначално отрече докладите пред ООН, Китай промени позицията си и заяви, че изградените здания са  , които  с удоволствие посещават и разполагат с възможността да напуснат, когато пожелаят. Според доклад на \"Фондация Джеймстаун\" обаче, разходите по строежа на тези лагери са нараснали с 20 милиарда юани (2.9 милиарда долара) или с 213 процента, между 2016 и 2017 г. В документа също е записано, че инвестирането във вътрешната сигурност се е повишило с 92 процента за една година. Към него са прибавени скоковете с 239 процента в разходите за   и 118 процента за . Всъщност, според изследването, разходите за  са спаднали с 7 процента за същата година. Най-големият скок е концентриран в неясно формулирания сектор   - 351 процента. В пространно интервю за държавна медия губернаторът на Синдзян Шохрат Закир, етнически уйгур, заяви, че китайското правителство се бори с  \" по свой си начин и съобразено с резолюциите на ООН. Закир добави, че все още  , за да се отстрани   от някои части на провинцията. Китайската телевизия CCTV излъчи документален филм, в който затворниците с удоволствие слушат лекциите, преподавани в лагерите, като също така участват и в дейности на открито.", "date": "2018.11.06", "title": "Китайска провинция удвоява разходите си за трудови лагери"}
{"url": "http://clubz.bg/75477-patriotite_se_sybraha_na_syvet_za_da_gledat_kartini", "text": "Демонстрация на обединеност направиха днес от малката управляваща коалиция на НСФБ, \"Атака\" и ВМРО. Вместо в парламента парламентарната група на \"Обединени патриоти\" изненадващо реши да се събере в сградата на Министерския съвет. Бе обявено, че изявления за медиите няма да се правят, което, разбира се, предизвика интереса на същите предвид факта, че коалиционните съвети и съвещанията на ПГ на \"патриотите\" обикновено са съпътствани с взаимни нападки и искания за оставки, а случвало се е - и с леки физически сблъсъци. ДПС търси алтернатива. Не на ГЕРБ - на Патриотите В навечерието на приемането на държавния бюджет за 2019 година, както и на фона на арестите в Държавната агенция за българите в чужбина (ДАБЧ) - в която кадрува вицепремиерът и лидер на ВМРО Красимир Каракачанов и е в ресора на другия вицепремиер \"патриот\" - Валери Симеонов, ОП демонстрира не само сплотеност, но и култура и усет за естетиката. Или поне така се разбра от председателя на парламентарната й група Волен Сидеров, който не се сдържа да коментира къде искрено, къде с ирония тайната среща. Патриотите, тези клети шекспирови герои И изброи в какво се състои тържествеността в обстановката на \"Дондуков\" 1: Иначе диалогът в коалицията вървял.  Патриотите, тези клети шекспирови герои", "date": "2018.11.06", "title": "\"Патриотите\" се събраха на съвет, за да... гледат картини"}
{"url": "http://clubz.bg/75475-direktiva_pozvolqva_namalen_ili_nulev_dds_za_elektronni_publikacii_v_es", "text": "Съветът на ЕС прие днес директива, позволяваща уеднаквяване на правилата за ДДС за електронните публикации и тези на физически носител. Държавите членки вече ще могат да прилагат намалени, свръхнамалени или нулеви ставки на ДДС и за електронните публикации. Приемането на директивата за електронните публикации е резултат от политическото споразумение, постигнато в Съвета на ЕС на 2 октомври. Така при желание  страните от Съюза ще имат възможност да прилагат намалени ставки на ДДС в своето национално законодателство. Икономисти на БАН: Да преосмислим за плоския данък и ДДС ставките Електронните публикации включват  . То може да включва също  Според сега действащите правила за ДДС услугите, предоставяни по електронен път, се облагат със стандартната ставка на ДДС, т.е. минимум 15 на сто. А публикациите на физически носител могат да се възползват от нестандартни ставки. В момента за публикациите на физически носител - книги, вестници и периодични издания, държавите членки могат да прилагат намалена ставка на ДДС, т.е. минимум 5 процента. Някои страни от ЕС са получили разрешение да прилагат свръхнамалени (под 5%) или нулеви ставки. Новата директива ще позволи на желаещите държави членки да прилагат намалени ставки на ДДС и за електронните публикации. Свръхнамалените и нулевите ставки ще бъдат разрешени само за държавите членки, които в момента ги прилагат за публикациите на физически носител. Новите правила ще се прилагат временно до въвеждането на нова, окончателна система на ДДС. При нея страните от ЕС ще имат повече гъвкавост при определянето на ставките на ДДС.", "date": "2018.11.06", "title": "Директива позволява намален или нулев ДДС за електронни публикации в ЕС"}
{"url": "http://clubz.bg/75464-dps_tyrsi_alternativa_ne_na_gerb_na_patriotite", "text": "Ако в българския политически живот има нещо сигурно, то е, че ако ДПС поиска предсрочни избори - рано или късно ще ги получи. Десетина дни след като председателят на Движението Мустафа Карадайъ обяви управлението за изчерпано, а изборите за парламент - неизбежни, поведението на вечния балансьор изглежда по-раздвоено от всякога. Но както обикновено, под повърхността се крият серия от добре планирани сцени. ДПС все още не вижда алтернатива на ГЕРБ. Но иска предсрочни избори На 26 октомври на партиен брифинг Карадайъ обяви, че съвсем скоро всички български граждани ще поискат промяна в управлението на страната. Нещо, което съвсем не изглежда невероятно на фона на безпрецедентните за последните години инфлация и ценови скок. Като основни поводи за недоволство председателят на ДПС изтъкна задълбочаващите се социални неравенства, липсата на реформи и справедливост в правораздаването, неспособността на институциите да водят диалог и натрупаните в обществото омраза и агресия. Все тенденции, които се наблюдават още от правителствата с проактивното участие на партията му. ДПС: Предсрочни избори и правителство на националното съгласие Както обикновено обаче, критиките на ДПС някак успяха да подминат голямата партия в управлението и да се насочат основно към коалиционните ѝ партньори. Всъщност, с изказването си преди две седмици Карадайъ просто вдигна топка на колегата си Йордан Цонев, който преди ден в един сутрешен блок разясни политическите планове на партията за широката публика. Депутатът отбеляза, че от ДПС са готови да използват проблемите на управляващите с осигуряването на кворум за парламентарните заседания като инструмент за постигане на политическите си цели. В момента управляващата коалиция официално разполага със 122-ма народни представители (95 от ГЕРБ и 27 от \"Обединени патриоти\"). Това означава, че отсъствието на едва-двама депутати може да доведе до провал на всяко заседание.  През последните две седмици този проблем се прояви многократно, а с обявяването на готовността си да не се регистрират, депутатите от ДПС успяха да демонстрират, че все още играят ролята на балансьор в управлението, независимо дали са формална част от него. Разбира се, проблеми с кворума нямаше, когато се приемаше законопроектът на Делян Пеевски за разкриване на медийната собственост - гласуван от ГЕРБ, ДПС и \"Обединени патриоти\" след само едно изказване от депутат в пленарна зала. В случая предупреждението е в много по-малка степен към ГЕРБ и в по-голяма към Патриотите и идва след непремереното изказване на вицепремиера Валери Симеонов към протестиращите майки на деца с увреждания. След понесения публичен удар - и акцията на прокуратурата в ДАБЧ заради корупция при получаване на българско гражданство, трите националистически партии в управлението със сигурност не са в най-добрата кондиция за избори. За тяхна беда обаче, предсрочният вот изглежда неизбежен и факторът ДПС ще бъде един от водещите за определяне на датата им. Моделът на атаки срещу малкия коалиционен партньор силно наподобява този, използван по време на предишното 43-ото НС - срещу Реформаторския блок. Тогава серия от публични атаки, съчетани с институционални такива (разследвания срещу министри от квотата на Реформаторите) създаде напрежение в рамките на малката коалиция и в крайна сметка доведе до нейния разпад. В резултат, загубите от липсата на ефективност във втория кабинет на Борисов бяха понесени в най-малка степен от самия него. Пред Нова телевизия Йордан Цонев обясни, че парламентът е с изчерпан ресурс на доверие, а в рамките на 44-ото Народно събрание не би могло да се създаде мнозинство и друг тип управление. Станишев на Бузлуджа: Предсрочни избори и ляво управление! (СНИМКИ) Това може и да е вярно, но проучванията на общественото мнение ясно показват, че в обществото няма настроение за бързи избори. Според изследване на “Галъп Интернешънъл”, едва 34% от анкетираните настояват за незабавно гласуване за нов състав на Народното събрание. Това контрастира рязко с желанието на 81% от хората Валери Симеонов да подаде оставка като вицепремиер. Уви, в този състав на управлението оставката на лидера на НФСБ неизменно би довела до разпад на управлението, защото би нарушило баланса на постовете, заемани от “тримата големи” в \"Обединени патриоти\". Въпреки че показват готовност да използват инструменти за натиск, и основните опозиционни сили също не показват готовност за избори. От ДПС са наясно с това и както винаги поддържат добра форма, за да пресъздадат досегашния си - или дори по-добър резултат, в случай на предсрочен вот. Но в условия, в които никой не иска такъв, показването на мускули има за цел единствено да затвърди цената на Движението в настоящия парламент. Освен това едва ли друга партия, освен ГЕРБ и ДПС, би била готова да изнесе тежестта на три изборни кампании в рамките на една година - нещо, което изисква огромен ресурс и организационен капацитет и досега не се е случвало. От публичните изяви на водещите политически играчи личи, че всички те осъзнават приближаването на парламентарния вот, както и факта, че времето за него не е сега. Вариантите за позиционирането на такива избори са два - или заедно с тези за Европейски парламент, или заедно с местните. Това означава, че евентуалната трета оставка на Бойко Борисов като премиер следва да дойде или през февруари, или в средата на лятото - период, който традиционно не е активен за правене на политика. По думите на Йордан Цонев, ДПС е готово за избори, но не вижда алтернатива на ГЕРБ в управлението. По метода на изключването лесно можем да прозрем, че вече са посяти семената на алтернатива на Патриотите и просто се очаква правилния момент те да покълнат. Дали между факта, че все повече замирисва на избори и сближаването между Слави Трифонов и омбудсмана Мая Манолова (не само защото той ѝ предложи кола, след като НСО я лиши) има нещо общо, предстои да видим. Едно обаче е сигурно. Комбинацията между двамата е способна да привлече голяма част от гласовете на недоволните от “системата”. ----- „Генерация Z“ – с подкрепата на „Америка за България“ ДПС: Предсрочни избори и правителство на националното съгласие Станишев на Бузлуджа: Предсрочни избори и ляво управление! (СНИМКИ) „Генерация Z“ – с подкрепата на „Америка за България“", "date": "2018.11.06", "title": "ДПС търси алтернатива. Не на ГЕРБ - на Патриотите"}
{"url": "http://clubz.bg/75471-kvorum_na_ryba_parlamentyt_podhvana_byudjetite_za_2019_a", "text": "Кворум на ръба - точно 122-ма депутати се регистрираха за старта на извънредното пленарно заседание с дневен ред бюджетите на НЗОК и на обшественото осигуряване за догодина. Минималният брой народни избраници, за да се проведе изобщо заседание, е 121.  Парламентарните лидери на властта - в списъка с отсъстващи за кворума Така въпреки бойкота на БСП и отказа вече и на ДПС за участва в регистрацията, този път управляващите успяха да \"спасят\" заседанието. Нещо, което не им беше по силите преди седмица. Още тогава обаче председателят на групата на ГЕРБ Цветан Цветанов се закани, че ще има пълна мобилизация на избраниците от властта - включително прекратяване на болнични и командировки.  Цветанов: Не обвинявам опозицията. Кворумът е задължение на мнозинството 122 e точният брой на народните представители от управляващата коалиция на ГЕРБ и \"Обединени патриоти\". Все още не е излязла поименната справка кои са регистриралите се избраници, но се очаква поне един от двамата независими - бившият представител на левицата Спас Панчев, както и депутати от \"Воля\", да са \"помогнали\" за събирането на кворум. Защото бройката на регистрираните издава, че и депутати от властта са отсъствали.  Хората на Веселин Марешки също заплашват с бойкот и искат вицепремиерски оставки от \"патриотите\", но самият лидер обяви, че до това може да се стигне, след като изтече седмичния срок, който дава на властта да се съобрази с искането. И Марешки плаши с бойкот в парламента, ако няма оставки Въпреки отказа на опозицията да участва в събирането на достатъчно присъствие на депутати, за да има пленарно заседание, от левицата и ДПС ще участват в дискусиите по финансовата рамка на НЗОК и Държавното обществено осигуряване за догодина.  Само един час след старта на заседанието обаче се наложи нова проверка на кворума - поименна. Оказа се, в зала са 129 депутати, но пък отсъствието на председателя на парламентарната група на ГЕРБ Цветан Цветанов направи впечатление и предизвика бурни възгласи в зала. Цветанов е в Хелзинки по линия на ЕНП. Поименната проверка, предложена от ГЕРБ, не беше единственото развитие. Юристът от управляващата партия Данаил Кирилов премина в атака - а именно - предложи финансови санкции за отсъстващите по неуважителни причини депутати. Тези, които не се регистрираха в началото на заседанието без извинение по правилник подлежат на удържане на дневната надница от заплатата им. Кирилов обаче иска да се орежат дневните пари за транспорт на избраниците, които не присъстват и бяха \"засечени\" при поименната проверка. Цветанов: Не обвинявам опозицията. Кворумът е задължение на мнозинството И Марешки плаши с бойкот в парламента, ако няма оставки", "date": "2018.11.06", "title": "Кворум на ръба. Парламентът подхвана бюджетите за 2019-а"}
{"url": "http://clubz.bg/75458-arestuvan_serebrennikov_rejisira_opera_v_cyurih", "text": "С успех премина премиерата на оперен спектакъл, поставена от руски режисьор в Цюрих. Нищо необичайно няма в тази номина, стига режисьорът да не се се казва  . Операта „Cosi fan tutte“   на Моцарт той постави, докато е под домашен арест, който продължава вече повече от година. Съдебният процес по делото „Седмо студио“ трябва да започне на 7 ноември, а Серебренников все още не може да напуска дома си и е много ограничен в контактите си. Швейцарската публика, като цяло, е разглезена с качествена опера и балет, но този път хората в залата са аплодирали особено дълго, съобщава кореспондент на руската телевизия „Дождь“ от Цюрих. Флашки с информация са пътували около четиридесет пъти от Москва до Цюрих и обратно, така че публиката на местната опера да може да се наслади на неделната премиера на Серебренников. И всеки път без режисьора. Той е гледал към зрителите от тениските на актьорите. Серебренников е успял да свърши част от работата, преди да бъде арестуван и това всъщност е спасило постановката. Баришников към Серебренников: Ужасът и безобразията дълго ще владеят Русия Повече от година Серебренников е под домашен арест и няма право на достъп до интернет и телефон, но му е разрешено да използва компютър. Затова процесът на работа бил такъв: репетициите в Цюрих са записвани на видео, качвано на флашка, която адвокат му доставял. А след това отнасял обратно флашката с видеото, заедно с коментарите и нанесените режисьорски бележки. Разрешиха на Серебренников 2 часа разходка в квартала Операта на Моцарт „Така правят всички“ е поставяна повече от 300 пъти, откакто е композирана. Това е комедия за съпрузи, които уличават в измяна своите невести. Но в постановката на Серебренников жените не мамят повече от мъжете. Неговата „Così fan tutte“ е за феминизма. На финала всички се помиряват — на стената в думата   буквата „е“ се променя на „i“ и така фразата „Так правят всички жени“ се превръща в „Така правят всички“. Това е вече шестата постановка на Серебренников, реализирана, така да се каже дистанционно. Операта „Хензел и Гретел“ в Щутгарт, балетът „Нуреев“ в Болшой театър, „Идиоти“ и „Малки трагедии“ в „Гогол-център“, а в киното — „Лято“. Неговите филми и постановки сега е трудно да се възприемат извън контекста на делото „Седмо студио“. Но това не плаши поръчителите. Зрителите на спектаклите на Серебренников също не отиват просто на опера, а изразяват своя протест. Миналата седмица той бе номиниран за три награди „Златна маска“. Разрешиха на Серебренников 2 часа разходка в квартала", "date": "2018.11.06", "title": "Арестуван, Серебренников режисира опера в Цюрих"}
{"url": "http://clubz.bg/75469-parijkoto_randevu_na_putin_i_trymp_predposledno_shte_byde_na_krak", "text": "На 11 ноември американският президент Доналд Тръмп и руският му колега Владимир Путин ще имат в Париж кратка среща \"на крак\" и тогава ще обсъдят дата за пълноценни преговори. Това заяви пред журналисти говорителят на Кремъл Дмитрий Песков, предаде ТАСС, цитирана от БТА. ТАСС: Макрон отменил срещата Тръмп-Путин от ревност Вчера Тръмп каза, че вероятно няма да се срещне с Путин в Париж тази седмица в кулоарите на официалните чествания на 100-годишнината от края на Първата световна война. По думите му двамата със сигурност ще присъстват заедно на форума на Г-20 в Аржентина на 30 ноември - най-вероятно Путин и Тръмп ще обсъдят в Париж  . Песков отказа обаче да коментира обвиненията във връзка с предполагаемата намеса на Русия в изборите за Конгрес.", "date": "2018.11.06", "title": "Парижкото рандеву на Путин и Тръмп: предпоследно - ще бъде \"на крак\""}
{"url": "http://clubz.bg/75457-sydeben_spor_borisov_vs_ninova_bez_pobeditel_tq_objalva", "text": "Съдебният спор кой кого е обидил - премиерът Бойко Борисов лидерката на БСП Корнелия Нинова или обратното, завърши без победител. Поне на първа инстанция. Състав на Софийския градски съд (СГС) отхвърли исковете за обезщетения, заведени от Борисов срещу Нинова и от нея срещу лидера на ГЕРБ в отговор. Според съдия Невена чрез исковите молби за претърпени неимуществени вреди и от двете страни са неоснователни, съобщи \"Дневник\". Нинова обаче е решена да обжалва.   Борисов \"мъчително\" съди Нинова, тя него - също Преди около година Бойко Борисов заведе гражданско дело срещу лидерката на основната опозиционна партия. Причината бе нейно интервю за Нова тв от края на март 2017-а, в което тя казва думите \"крадецът вика: \"Дръжте крадеца\" по адрес на премиера. От това той се е почувствал обиден.  В отговор на иска на министър-председателя Нинова заведе на свой ред три иска срещу него. Те са за обида и клевета заради това, че пред бТВ - отново през март 2017 г., наричал лидерката на БСП \"върл активист на СДС\" и \"госпожа Лъжа\". СГС обаче смята, че исковете и на дватата са неоснователни. Борисов търсеше обезщетение от 26 000 лв., а Нинова - общо 31 000 лв. по своите насрещни искове.  Решението подлежи на обжалване пред Софийския апелативен съд в двуседмичен срок от съобщението до страните, че е изготвено.  В кулоарите на парламента по обяд лидерката на БСП даде заявка, че ще се възползва от това си право.  Тя припомни, че е завела това дело срещу Борисов и за определението \"Г-жа Лъжа\".", "date": "2018.11.06", "title": "Съдебен спор Борисов vs Нинова - без победител. Тя обжалва"}
{"url": "http://clubz.bg/75463-skok_na_detskite_samoubijstva_v_qponiq", "text": "Самоубийствата сред децата в Япония са стигнали най-високото си ниво за последните 30 години, съобщи министерството на образованието на азиатската държава. От март 2016 г. до март 2017 г. живота си са отнели 250 деца и тийнейджъри. Това децата-самоубийци са с пет пъти повече за последната година и това е най-високо число от 1986 г. насам. Преди да отнемат живота си много от тези деца са се оплаквали от проблеми в семейството, тормоз от страна на техни връстници, както и са били потиснати от бъдещето си. Но причината за самоубийствата на толкова много деца остава неясна. Те не са търсили помощ приживе, не са оставили предсмъртни бележки. Повечето случаи на самоубийства са сред по-големите ученици. Японското правителство през 2015 г. публикува доклад, в който специалисти анализираха данните за детските самоубийства в периода 1972 г. - 2013 г. Един от главните изводи в него беше, че числото на самоубийствата рязко скача с началото на учебната година на 1 септември. Самоубийствата са основната причина за смъртността при младите хора в Япония на възраст между 15 и 19 г., те са повече дори от нелечимите заболявания, отбелязват сега японските власти. Експертите отбелязват, че училищата в Япония не са подготвени да се справят с психически проблеми на учениците си, както и че като цяло обучението, свързано с психическите заболявания, отсъства. В Япония училищният тормоз е много типичен и учителите често игнорират проблемите между учениците поради специфични нрави. Общото число на самоубийствата в страната спада - от 34 500 хил. души през 2003 г. до 21 хил. през 2017 г.", "date": "2018.11.06", "title": "Скок на детските самоубийства в Япония"}
{"url": "http://clubz.bg/75465-es_zaplashva_italiq_sys_sankcii_ako_rim_ne_promeni_byudjeta_si", "text": "ЕС може да наложи санкции на Италия, ако не се постигне споразумение за бюджета на държавата за следващата година, предаде Ройтерс, цитирайки еврокомисаря по икономическите и финансови въпроси Пиер Московиси. Според него проектобюджетът на Рим нарушава фискалните правила на ЕС и трябва да бъде преработен до 13-ти ноември. Позицията на Московиси бе подкрепена и от останалите членове на Еврогрупата (неформален орган, в който министрите на   обсъждат въпроси, отнасящи се до споделените им отговорности във връзка с еврото). В понеделник тя публикува кратко съобщение, в което призова  .  Еврогрупата иска Италия да представи нов бюджет ЕС обмисля процедура за свръхдефицит срещу Италия При затворени врати членовете на Еврогрупата са били много по-директни. Според официални представители, присъствали на обсъжданията, Бруно льо Мер, финансовият министър на Франция, е настоял Италия да  , тъй като  Финансовият министър на Италия Джовани Триа повтори в понеделник заявлението си, че проектобюджетът няма да се промени и  че планираното повишаване на дефицита за следващата година няма да вдигне държавния дълг, който надвишава с 130 процента брутния вътрешен продукт на страната. Брюксел върна бюджета на Италия заради висок дефицит ЕС обмисля процедура за свръхдефицит срещу Италия Брюксел върна бюджета на Италия заради висок дефицит", "date": "2018.11.06", "title": "ЕС заплашва Италия със санкции, ако Рим не промени бюджета си"}
{"url": "http://clubz.bg/75470-dramata_s_kolata_na_manolova_prodyljava_slavi_trifonov_predlaga_pomosht_tq_otkazva_i_hvashta_vlaka", "text": "Тежката драма за колата на омбудсмана Мая Манолова продължава с нови измерения.  В понеделник тя демонстрира как ще прибегне до услугите на обществения транспорт като тръгна с автобус към Стара Загора. Мая Манолова: Не съм привързана към НСО, мога да пътувам и с влак Миналата седмица финансовият министър Владислав Горанов обяви, че омбудсманът ползва колата си с шофьор от НСО като такси и съответно да лиши институцията от тези придобивки от догодина, а Манолова се засегна и се зарече, че ще прибегне до споделено пътувани или услугите на БДЖ и автобусите. Снощи в сюжета се намеси и тв водещият Слави Трифонов, който обяви по време на предаването си, че дава автомобил и шофьор на Манолова. Според оценките му Манолова е изпълнила със съдържание поста на национален омбудсман и трябва да бъде подкрепена.  Трифонов и Манолова са демонстрирали неведнъж добро взаимодействие. Омбудманът подкрепи тв водещия по време на кампанията за референдума за мажоритарната система и след това даже написа законодателни предложения за въвеждането на мажоритарен вот. Двамата се оказаха съюзници и в подкрепата на исканията на майките на деца с увреждания.  Манолова обаче сега отхвърли предложението на Трифонов и ...хвана тази сутрин зрелищно влака за Варна, който тръгна от Централна гара в 6,55 ч. В компанията на много репортери, микрофони и тв камери. Във влака, за да уплътни дългото пътуване, тя отвори и приемна за гражданите След което призна, че на влак се возила за последно преди три години до Мездра, за да подкрепи протестиращи срещу закриването на влакове и линии. Какви точно жалби и сигнали получи днес омбудсманът: \"Стандартните, с които се сблъскват българските граждани – банки, поръчителства, плащане на кредити, като поръчител, след това колекторски фирми, продажба на дългове, частни съдебни изпълнителни. Нещата, с които работим от години\". На въпрос дали ще прибегне през лятото до велосипед отговорът на Манолова беше: „Защо не? Аз мисля, че трябва да свикнем да виждаме политици и институции в обществения транспорт“. Отнемането на колата и шофьора от НСО от омбудсмана ще стане с промени в Закона за държавната охрана, които се прокарват обаче чрез държавния бюджет за следващата година. Това е и единствената промяна в работата на спецслужбата, която охранява десетки политици, висши чиновници и магистрати, много от тях по неясни критерии. До този момент финансовият министър не е представил разчети с колко ще се увеличат постъпленията в бюджета от отпадането на служебния автомобил на омбудсмана. Манолова ловко използва случая, за да насочи светлината на прожекторите към себе си и като измисли и кауза - властта да слезе от колите на НСО. ", "date": "2018.11.06", "title": "Драмата с колата на Манолова продължава: Слави Трифонов предлага помощ, тя отказва и хваща влака"}
{"url": "http://clubz.bg/75468-stolichnoto_kmetstvo_stroi_2_zali_za_10_miliona_v_centralna_banq", "text": "След грандиозния ремонт на столичния център за десетки милиони левове, софийското кметство обяви нов мегапроект преди местните избори догодина - две зали, чието строителство ще струва над 10 милиона лева.  Докладът за проекта е внесен в Столичния общински съвет и предстои разглеждането му в комисии. Ще има и обществено обсъждане. Как \"Джи Пи Груп\" ремонтира \"Графа\" с по-евтини и шумни плочки Женският басейн в бившата Централна баня става музикална зала с около 150 места, мъжкият - театрална, с близо 250 места, при разширяването на Музея на София, съобщи БТА. И двете зали ще са многофункционални - в тях ще има кинопрожекции, изложби и други културни и обществени събития, обясниха на представянето на идейния проект днес заместник-кметът на София Тодор Чобанов и арх. Станислав Константинов. Идеята е в центъра на София да има \"жив музей\", в който постоянно да се случва нещо, хората да се срещат по различни поводи, да общуват. Специално внимание ще е отделено на децата - с пространства за ателиета и други занимания за тях. На 13-ата година Столична община пак се присети за къпалнята \"Мария Луиза\" Два вътрешни двора ще се превърнат в централна зала, в средата на която ще е минералният извор. Пространството ще е израз на почит към минералната вода - към нейната обществена роля от древността, още от римските терми - преди всичко като социално средище, отколкото като център за хигиена, стана ясно от аргументите за избора. Древната традиция е продължена и с изграждането на геотермалната станция в подземието на сградата. С нея се отоплява завършената вече част от Музея на София - с половината от дебита на минералната вода, който е 12 л/сек. С останалите 6 л/сек. ще се отоплява втората част, когато бъде реставрирана. Възпяха ремонта на \"Графа\": Ние двама не спим, ние двама редим... За строителните работи ще са нужни около 10 млн. лева. Допълнителна сума ще е необходима за високотехнологичното оборудване на новите зали и другите помещения - реставраторски ателиета, хранилища за 120-те хиляди експоната от фондовете на музея и други. Голяма част от експонатите ще станат достъпни за публиката след разширяването - според проекта изложбената площ ще се удвои. За неговото финансиране ще се разчита отново на Оперативната програма \"Региони в растеж\", от която се финансират и ремонтите на центъра, както и на финансовия механизъм чрез Фонда на фондовете, на Столичната община и др. На 13-ата година Столична община пак се присети за къпалнята \"Мария Луиза\" Възпяха ремонта на \"Графа\": Ние двама не спим, ние двама редим...", "date": "2018.11.06", "title": "Столичното кметство строи 2 зали за 10 милиона в Централна баня"}
{"url": "http://clubz.bg/75459-talibani_otivat_na_mirna_konferenciq_v_moskva", "text": "Официална делегация на талибаните ще участва в конференцията в Москва за Афганистан, потвърди днес представител на базираното в Катар политическо бюро на радикалната ислямистка групировка, цитиран от ДПА. Афганистан обяви примирие с талибаните", "date": "2018.11.06", "title": "Талибани отиват на мирна конференция в Москва"}
{"url": "http://clubz.bg/75460-bsp_iska_nezavisima_ekspertiza_na_asfalta_na_magistralite_i_q_plashta", "text": "Пълна техническа ревизия на състоянието на някои основни проблемни пътища в страната, която да се изготви от независим европейски орган, поискаха днес от левицата. Депутатите Елена Йончева, Крум Зарков, Георги Свиленски и Христо Проданов внесоха такова искане в централата на Агенция „Пътна инфраструктура“ (АПИ). То кореспондира с трагедията край Своге, при която след преобръщане с автобус загинаха 20 души. Оказа се, че и настилката на пътя е проблемна, но е одобрена от институциите, а впоследствие, въпреки подканването от страна на АПИ, строителят не е коригирал грешките. В същото време засега обвиняем е само шофьорът. Идеята на левицата е партията да събере средства за тази проверка – така нямало да се вадят пари от държавния бюджет. БСП не желае и АПИ да избира лабораторията. Вече се водели разговори с лаборатории в Европа, които могат да направят такава проверка. Още една жертва от Своге, починалите са вече 20 Конкретното искане е за автомагистралите „Тракия“, „Хемус“, „Струма“ и „Марица“, както и първокласния път Видин-Кула и околовръстното шосе на София заради голямата му натовареност. Идеята е да се покаже дебелината на пластовете, техният състав и да се сравни даденият участък с първоначалните планове. Асфалтът от Своге вече е в Австрия за проби В същото време депутатката посочи, че една такава независима експертиза нямало да дискредитира българските строители, а напротив –„това е единственият начин професионалистите да бъдат защитени“. По думите й голям процент от стойността на обществената поръчка за големи инфраструктурни проекти вместо за пътища се връщал към властта. И припомни последния доклад на Държавния департамент на САЩ за България, в който се казва, че корупцията по високите етажи на властта е свързана с големи инфраструктурни проекти. Заради Своге: Цацаров с критики към Валери Симеонов и Корнелия Нинова На въпрос по какъв начин се връща този процент, Йончева отговори:  Асфалтът от Своге вече е в Австрия за проби Заради Своге: Цацаров с критики към Валери Симеонов и Корнелия Нинова", "date": "2018.11.06", "title": "БСП иска независима експертиза на асфалта на магистралите. И я плаща"}
{"url": "http://clubz.bg/75447-borisov_stava_vse_po_bezsilen_kakvo_predstoi", "text": "В есенния политически сезон управлението “Борисов 3” заприлича на поредица от страстни седмици - с разпятие в петък и чудодейно (но на косъм) възкръсване през уикенда. Всеки понеделник сутрешните блокове започват с водосвет и молитви за здравето на правителството. След това обаче избухва скандал, последван от реторическо линчуване и призиви: “Разпни го!” В резултат премиерът взе да добива все по-мъченически вид, а народът изпадна в предреволюционно люшкане между еуфория и отчаяние (редувани според политическите пристрастия). А за предреволюционно люшкащите се народи знаем, че са жадни за жертви. Ясно е, че страстните седмици не могат да продължават дълго без някаква по-драматична развръзка. В демократичната надпревара възкръснали за вечността няма, но с настоящото правителство мандат от четири години започна да изглежда като цяла вечност. Разумно би било може би да се скъси поне наполовина: половин вечност е по дефиниция по-търпима. Какво се случва през настоящата страстна седмица? Проблемът е, че всъщност няма нищо ново - всичко е до болка познато повторение на старото. А нещата толкова са се ритуализирали, че вече се разиграват като библейска сценка: : Макар и лошо, правителството изглежда единственото възможно в тази ситуация; : Негов представител, обикновено “патриот”, извършва абсолютно недопустимо действие. В последния казус “грешникът” бе Валери Симеонов. Вицепремиерът изрече неща, заради които в една нормална държава просто не би могъл да остане на този висок пост. Извинението на Симеонов бе, че не му е за първи път. Към това се добави и малко по-сложният случай, при който агенция под политическата опека на ВМРО (най-малкото в смисъл, че шефът ѝ е номинация и кадър на тази партия) се оказа обвинена като организирана престъпна група за продажба на българско гражданство. И двете прегрешения са достатъчно тежки, за да предизвикат правителствена криза. Тя започна с вътрешен разпад на “Обединени патриоти”, при който на фона на грехопадението на двамата си партньори Волен Сидеров се опита (неуспешно) да се представи като консерватор светец; \"Галъп интернешънъл\": Оставането на Симеонов във властта тежи на кабинета : Социалните мрежи, малкото свободни медии и политическата опозиция (от БСП и извън парламента) подхващат темата. Тъй като казусите обикновено заслужават еднозначна критична оценка, разликата е в децибелите и в политическия ъгъл на аргументите. В настоящия случай обществената реакция - заслужена и оправдана - се подсилва и от продължаващия протест на майките. Те са прави, че не може представител на държавата - и то вицепремиер - да изказва по подобен начин неуважение към нейни граждани. Проблемът вече не е в парите, които правителството в крайна сметка реши да “даде” за родителите на деца с увреждания, а в отношението: след като такива приказки са официално възможни, значи в тази държава всичко е възможно. Към разумните аргументи започва да се трупа и обичайната обществена плака от преувеличения и истерии. Към оправданите протести се прилепват и съмнителни - като този за цената на горивата. Започват да се налагат съмнения, че задкулисни фактори се надяват на сценарий като от февруари 2013 година, при който към легитимните варненски шествия изведнъж се закачиха и хора с качулки в столицата. Правителството е все по-замаяно и прави политически грешки. Последната: скандалът с отказания служебен автомобил на омбудсмана Мая Манолова. Ситуацията започва да изглежда критична. : Опозицията обявява, че иска предсрочни избори. Това също вече не е новина. БСП започнаха сезона с идеята за “частично излизане” от парламента (каквото и да означава това). От миналата седмица вече са на фаза бойкот на парламентарните заседания чрез кворума. ДПС (скритият коалиционен партньор на ГЕРБ) се присъедини към тази операция, което допълнително усили драматичния ефект. Йордан Цонев заговори за “изчерпване” на този парламент и за предсрочни избори догодина. В този смисъл евентуалното приемане на бюджета не бива да се чете като безрезервна подкрепа на ДПС за правителството, а като финансово подсигуряване на един турбулентен политически период. На този фон Борисов дава сигнали - поведенчески и чрез говорители на партията, че коалицията с “патриотите” му идва повече. Но офертата на ДПС за правителство на малцинството също е политически токсична. Медийният закон на Пеевски: PR за държавата срещу Сорос! : Йордан Цонев намеква, че все още не вижда по-добра алтернатива на управлението. Немонополните медии на Делян Пеевски продължават самоотвержено да защитават премиера и да громят противниците му. БНТ набляга на развлекателните продукции и на интервюта срещу Иван Костов. Антикорупционните органи продължават да откриват корупция само в опозицията и в непослушни или неудобни коалиционни партньори. : Макар и още по-лошо, отколкото преди седмица, правителството изглежда единственото възможно в тази ситуация. С всеки изминал страстен цикъл обаче премиерът Борисов изглежда все по-безсилен. А неговата зависимост от ДПС за провеждането на каквато и да е смислена политика става все по-видима. Слабостта му се използва както от тях, така и от случайни и второстепенни играчи като Сидеров, Бареков, Марешки, които започват да ловят риба в мътна вода по-интензивно от обикновеното. Пита се: кой ще бъде жертвата? БСП искат това да е Борисов. ДПС са си избрали за жертва “патриотите” - най-вече Симеонов (като най-автентичен), но отскоро и по-управляемия Каракачанов. Извънпарламентарната опозиция смята, че без жертвата на двойката Борисов-Пеевски (“тайната” коалиция ГЕРБ - ДПС) нещата няма да се оправят. Правителството пък се стреми да удовлетвори обществените очаквания за жертвоприношение със случайни, но внимателно подбрани антикорупционни акции срещу опозицията и неудобните. Накрая обаче може да се окаже, че истинската жертва на този начин на правене на политика е друга - проевропейската ориентация на България. Правителството е все по-зависимо от открито антиевропейски формации, а възможните му алтернативи също са откровено антиевропейски. Особено ако Корнелия Нинова остане начело на БСП. ГЕРБ беше единствената партия в този парламент, която поне формално запазваше лоялността си към идеята за интегриран ЕС. ГЕРБ проведе и добро европредседателство, но, уви, започна да прави все по-големи компромиси в посока на националпопулизма и евразийската ориентация (“Скрипал”, Истанбулската конвенция, защитата на Орбан, парите за поддръжка на руски самолети и т.н.). Стартиралото отслабване на Борисов ще ускори още повече тези тенденции. Което на свой ред засилва необходимостта от солидно парламентарно представителство на проевропейски настроените групи в България. В обществото те все още са мнозинство, но в парламента се превръщат във все по-изолирано и слабо малцинство. В този смисъл проевропейски проекти като “Демократична България” носят огромна отговорност. Те трябва да преодолеят бутиковите различия между либерали и консерватори, прогресисти и традиционалисти и да създадат разумна платформа за представителство и защита на интересите на всички онези българи, които виждат бъдещето си като съвместно и равноправно с това на най-развитите европейски народи. България има този статут като член на ЕС и трябва най-после да се възползва пълноценно от него. Без да губи време, страстна седмица след страстна седмица. Медийният закон на Пеевски: PR за държавата срещу Сорос!", "date": "2018.11.06", "title": "Борисов става все по-безсилен. Какво предстои?"}
{"url": "http://clubz.bg/75455-tass_makron_otmenil_sreshtata_trymp_putin_ot_revnost", "text": "Срещата между президентите Доналд Тръмп и Владимир Путин, която трябваше да се състои на 11 ноември в Париж, най-вероятно е отменена по молба на президента Еманюел Макрон, пишат ТАСС и Нюз.ру. Вероятната причина е ревността на френския държавен глава, че подобни разговори ще засенчат честванията на 100-годишнината от Първата световна война, който са организирани от Елисейския дворец и Франция. Версията, че срещата е отменена по молба на Макрон звучи съвсем правдободобно, разказва пред ТАСС Фьодор Лукянов, директор на Фонда за развитие и поддръжка на клуба \"Валдай\". Тръмп: Вероятно няма да се срещнем с Путин в  Париж Според Лукянов   за Конгрес на САЩ. Путин: Да се видим с Тръмп на 11.11. в Париж На 23 октомври съветникът на Тръмп по националната сигурност Джон Болтън се среща в Кремъл с Владимир Путин. След преговорите между двамата съветникът на президента Юрий Ушаков съобщи, че среща между Путин и Тръмп ще има в Париж на 11 ноември т.г. На 2 ноември Ушаков уточни, че във френската столица ще има кратък контакт между двамата, а по-късно - в края на ноември и началото на декември, в Аржентина двамата ще проведат продължителна и задълбочена среща. Вчера Донълд Тръмп обяви, че не е сигурен дали ще се срещне с Путин в Париж. Говорителят на Кремъл Дмитрий Песков обясни, че заради гъстата програма на мероприятията в Париж най-вероятно пълноценна среща няма да има, а двамата ще се  . Но обезателно ще разговарят, допълни той. Досега пълноценна среща между двамата имаше само в Хелзинки на 16 юли т.г. Освен това двамата президенти се виждаха и по време на няколко международни форуми. Путин: Да се видим с Тръмп на 11.11. в Париж", "date": "2018.11.06", "title": "ТАСС: Макрон отменил срещата Тръмп-Путин от ревност"}
{"url": "http://clubz.bg/75449-%E2%80%9Eima_zloupotreba_s_gospodstvashto_polojenie_na_pazara_na_goriva%E2%80%9C", "text": "- Темата е деликатна. От една страна, убеден съм, че има много хора с чисти помисли, които са излезли да протестират. В същото време се виждат едни и същи хора, които присъстват на различни типове протести. Част от сегашните протестиращи бяха преди няколко месеца пак в Добруджа, но тогава срещу добива на въглеводороди, което е абсурдно. Защото хем искаш по-ниска цена, а в същото време си срещу това да се случи по-ниска цена. Това ме кара да си мисля, че има задкулисие, което използва този момент и допълнително вдига шум. Горивата у нас са тема, която винаги е била във фокуса на общественото недоволство поради една-единствена причина – цените у нас винаги се поддържат малко под фокуса на общественото недоволство. И се тества докъде може да се стигне. - Да, може да се каже, че е е тест. Ако погледнем обаче в глобален аспект, цените в цяла Европа се вдигнаха. Друг е въпросът къде и с колко и какви са причините. Интересно е, че у нас цените на горивата са около средните, по-скоро към по-ниските. Но веднага трябва да се добави, че акцизът в България е един от най-ниските в цяла Европа с малки изключения. За да се направи коректно сравнение, задължително трябва да се посочи цената преди акциз и данък, в противен случай не можем да се ориентираме и затова с темата се спекулира. Ако извадим акциза и ДДС, цените на горивата в сравнение с другите държави са по-скъпи, макар и разликата е малка. - В Румъния бензинът е с 10 ст. по-скъп, но техният акциз е с около 30 ст. повече от нашия. Така в Румъния, като се махнат акцизът и ДДС, където то е 22%, там имаме доста по-ниска цена на горивото, въпреки че цената на колонката е малко по-голяма, отколкото в България. В Гърция бензинът е около 3.50 лв., но данъкът върху него е 1.40 лв. Това е два пъти повече от нашия акциз. Затова, за да се прави някакво сравнение, трябва да се извадят данъците и акцизите. Не бива да се спекулира, че в България цените на горивата са най-ниски, това изобщо не е вярно. - Два са другите съществени елемента. „Нефтохим“ продава на външния пазар в Турция и Македония на по-ниска цена на едро, отколкото продава в България. Това е парадокс. Аз не виждам как по друг начин може да бъде наречено това освен злоупотреба с господстващо положение. Спомням си как Комисията за защита на конкуренцията (КЗК) преди близо три години каза, че е готова да отиде докрай и след това с някакво споразумение тихомълком „Нефтохим“ обеща, че няма да прави повече така. Абсурдно е, защото се видя, че има механизъм, който поддържа нива на ценообразуване и формулата не е никак сложна. - „Лукойл“ работи с пет дистрибутора. Те разпределят и разпространяват горива до търговците на едро. Всеки от тези дистрибутори трябва да се грижи за своя контингент от клиенти. Когато правеха разследването, КЗК  разкри какво се прави. Ако ти имаш бензиностанция и решиш да продаваш с 2 ст. по-евтино, следващата ти доставка ще бъде с 2 ст. по-скъпо, отколкото си получавал, защото ти нямаш нужда от тези 2 ст. Това е механизмът и затова никой не смееше да си позволи да дъмпингира цените на големите играчи, защото веднага е наказан по много елементарен начин. След големия шум бяха посочени кои да продават по-евтино с цел да се покаже, че има свобода, а пазарът е либерализиран. Хората не бива да си въобразяват, че сега всеки може. Това не е така. - На големите играчи не им пука, защото те си продават на максимално високи цени, тяхното да не се губи. При малките бензиностанции маржът е доста по-изпилен, защото работят с печалба между 4-6%. И затова виждаме на някои места разлика до 20 ст. на литър, защото по-малките дават част от печалбата си. При Веселин Марешки ситуацията е друга. Той беше избран, преди да влезе да парламента. Сега никой не говори за него, защото не е открил след изборите нито една бензиностанция, нито шуми около тази дейност. - Аз съм убеден в това, защото у нас се продава на по-висока цена, отколкото количествата горива, които се изнасят. Затова в Македония, където акцизът е малко-нисък от нашия, преди седмица там бензинът беше 2.05 лв., а дизелът 1.55 лв. Това е много сериозна разлика. В Гърция също дизелът е с около 50 ст. по-евтин от бензин А-95. Докато у нас, макар и с няколко стотинки, дизелът е по-скъп от бензина, въпреки че рафинирането на нефта в Бургас, при целия технологичен процес, по-изгодно е да се получава дизел, отколкото бензин. - Винаги може да се ползва за политически цели. Тестването на цените на горивата не е да се види реакцията на хората, а да покаже докъде могат да издържат като готовност за плащане. И заради това, че е близо до общественото недоволство, винаги някой политик или партия може да се изкушат и да прекрачат тънката граница на политическите цели. И това се прави. Предишните протести (през есента на 2011 г., бел. ред.) бяха направени по този начин от една партия, а сега се повтаря. Вижда се кои са кукловодите, независимо че има хора, на които им е писнало до откат и ги използват за политически цели. - Обърнете внимание какво искат протестиращите. Те не искат да се намали цената на горивата като цяло, а да бъдат намалени акцизът и ДДС-то. Това ще рефлектира върху държавата и върху всички нас като цяло. Но никой не пита защо „Лукойл“ няма нито стотинка внесена печалба в продължение на 10 години. И защо „Лукойл“ продава по-скъпо на нашия пазар, отколкото на външния. Тези въпроси не се задават. Има тенденция в тези протести и те са насочени към държавата и тези, които са в момента на власт. Не се протестира срещу основния дистрибутор и производител на горива у нас, а това е „Лукойл Нефтохим“. Близо 40% от пазара се държи от тази компания, а това е страшно много. - В глобален аспект в общи линии това е диапазонът, в който ще се движи. Преди два месеца, когато нефтът стигна 85 долара за барел, тогава спекулантите се изкушиха и очаквайки санкциите срещу Иран, се опитаха да натиснат пазара, който реагира временно. Беше ясно, че е въпрос на време цената на нефта да се върне на по-ниските нива. В понеделник влязоха в сила санкциите срещу Иран, цената на нефта по никакъв начин не реагира. Нефтът реагира преди седмица, когато не беше ясно, че ще има посочени 8 държави, за които санкциите ще бъдат по-различни. Шестте от тях дефакто реагираха, когато беше казано, че ще има санкции. И освен Турция и Китай всички други си намалиха количествата, които получават от Иран. Индия, една от големите вносителки на ирански петрол, каза, че ще купува и на по-ниска цена. Баницата там е разпределена. Иран излиза с едни 900 хил. барела дневно, от тях 400 хиляди отиват за Русия, 300 хил. за Саудитска Арабия и около 200 хил. за Обединените арабски емирства. САЩ обаче се намесват също с едни 430 хил. барела. Интересно е кой ще падне от борда и с колко. Това е основната причина санкциите да не окажат влияние върху цената на нефта. Тези, които могат да направят нефта 100 долара за барел, си правят много добре сметка, че глобалната икономика не може да поеме такива нива. - Логично е цените на горивата да паднат. Трудно е да се каже какво е спекулативното увеличение в сегашните цени, но цената на нефта тръгва надолу. И ако са достатъчно коректни търговците и казват, че следват пазара, то ако цената на суровия нефт пада, е логично да паднат и цените на горивата. Няма причина и за стотинка да вървят нагоре, а по-скоро трябва да паднат до 20 ст. надолу за литър.", "date": "2018.11.06", "title": "„Има злоупотреба с господстващо положение на пазара на горива“"}
{"url": "http://clubz.bg/75456-venecuela_si_iska_zlato_za_550_mln_ot_bank_yv_ingland", "text": "Правителството на Венецуела иска да върне в страната злато на стойност около 550 милиона долара, което се пази в Банк ъв Ингланд (Bank of England) заради опасения, че то може да бъде блокирано по силата на санкциите, съобщи Ройтерс, позовавайки се на два източника. САЩ налагат нови санкции на Русия, Венецуела Според техните данни правителството на Николас Мадуро се опитва да върне 14 тона злато в страната, а в същото време Банк ъв Ингланд иска да изясни какво възнамерява да направи латиноамериканската страна със скъпоценния метал. Неназованите източници посочват още, че Каракас не може да изпълни плановете си вече втори месец, защото не успява да издейства застраховка, необходима за превозването на такова голямо количество злато. Социалистическа Венецуела маха пет нули от банкнотите си Социалистическа Венецуела маха пет нули от банкнотите си", "date": "2018.11.06", "title": "Венецуела си иска злато за $550 млн. от Банк ъв Ингланд"}
{"url": "http://clubz.bg/75461-za_simeonov_konstrukciqta_i_horata", "text": "81% от хората категорично не искат Симеонов за вицепремиер. Май по-силен вот на недоверие не сме виждали досега... Но Симеонов остава, за да не падне Конструкцията. Симеонов показва нечовешко отношение към деца и техните майки... Но Симеонов остава, за да не падне Конструкцията. \"Галъп интернешънъл\": Оставането на Симеонов във властта тежи на кабинета Да предположим какво още може да направи Симеонов, за да не падне Конструкцията. Например: Можем още много да продължаваме така. Два извода: Но, явно тази Конструкция е много важна. Какво съдържа ли? Както винаги, пари. Конструкцията на бюджета. Не пада Конструкцията, за да се раздадат парите, събрани от нашите данъци. И под формата: \"Това е най-амбициозния бюджет, даваме на този и на онзи...\" Все едно от джоба си дават... Затова, каквото и да направи Симеонов, ще остава на поста си. Защото крепи Конструкцията. Конструкция не от карти. А от банкноти. Валери Симеонов: Исканията за оставката ми са несъстоятелни Хората трудно виждат измеренията на Конструкцията. Разбирам ги. Тя е хибрид, който се променя непрекъснато. Понякога и аз я губя, признавам си. Но едно е сигурно. Симеонов я крепи. А 81% не го искат. Следователно, пада Симеонов, пада Конструкцията. Добра сделка. Е, вие 81%, къде сте? Чакате Симеонов да започне да убива физически, за да направите нещо? Чакате Симеонов утре вас да обиди, вас да наругае, на вас да ви се присмее? 81% е много! Можем всичко! Просто трябва да повярваме. Просто трябва да го направим. За да падне Конструкцията.     Валери Симеонов: Исканията за оставката ми са несъстоятелни", "date": "2018.11.06", "title": "За Симеонов, Конструкцията и хората"}
{"url": "http://clubz.bg/75462-trymp_zahapa_demokratite_za_posledno_predi_izborite", "text": "Президентът Доналд Тръмп приключи късно снощи ожесточената кампания за днешните междинни избори в САЩ с последен митинг в Кейп Жирардо, щата Мисури. Предизборната кампания на Тръмп беше белязана от непоследователни политически предложения, отбелязва \"Асошиейтед прес\", цитирана от БТА. Във всяка от последните си три речи той изложи основните елементи от вътрешно и външнополитическия дневен ред на своята администрация, като в своя характерен стил се похвали пред своите симпатизанти за успехите си през двете години управление. Той ги увери, че гласуването за републиканците на междинните избори ще означава силни правоохранителни органи и още по-строга имиграционна политика, докато гласуване за демократите би довело в страната поток от нелегални имигранти с криминално минало.  Тръмп праща 5200 бойци на границата срещу мигрантите В интервю за медийния конгломерат \"Синклер бродкастинг\" в предизборния ден Тръмп се опита да смекчи малко тона, като каза, че съжалява за някои от хапливите си изявления по време на кампанията. Но в последните му три речи това не се усети. Специално по въпроса за нелегалната имиграция езикът му бе крайно остър, а атаките срещу демократите - директни.  В Туитър по-рано вчера той предупреди, че   в изборния ден. По пози повод АП припомни неговите неверни твърдения, че на президентските избори през 2016 г. са били подадени милиони нелегални гласове, които според него са го лишили от победа в масовия вот. Тези твърдения така и не бяха доказани. Тогава той спечели битката за Белия дом благодарение на особеностите на американската избирателна система, макар че неговата съперничка, демократката Хилари Клинтън, събра с над 2 млн. повече гласове.  Тръмп президент. Официално Тръмп привлече три жени от своята администрация за едно от последните си мероприятия за набиране на гласове. Дъщерята на държавния глава Иванка Тръмп, която е и негов високопоставен съветник, се включи във втора проява за вчерашния последен предизборен ден, заставайки до баща си във Форд Уейн, Индиана. Тръмп покани на сцената да говорят също говорителката на Белия дом Сара Хъкаби Сандърс и съветничката Келиан Конуей. Очаква се жените да играят важна роля в междинните избори, които ще определят коя партия ще контролира Конгреса.  В същото време Тръмп се опита предварително да свали вината от себе си, в случай че републиканците загубят контрола над Камарата на представителите, като заяви, че усилията му са съсредоточени основно върху запазването на републиканското мнозинство в Сената.  Защо междинните избори в САЩ внезапно станаха интересни? Какъвто и да е изходът обаче, той ясно посочи, че осъзнава, че на карта е поставено неговото политическо бъдеще. Тръмп предупреди своите поддръжници по откритата телефонна линия вчера масово да излязат и да гласуват, защото  .  Тръмп: Медиите да спрат омразата, аз вече съм мил Днес ще бъдат избрани всички 435 членове на Камарата на представителите, 35 от общо 100 сенатори, губернаторите на 36 щата и три територии, 6073 членове на щатски законодателни събрания. В момента републиканците контролират Конгреса с крехко мнозинство в Сената (51-49) и по-комфортно в Камарата на представителите (236-193 с шест вакантни места).  Изборите в САЩ: Следете тези дуели Ако спечели мнозинство в Камарата на представителите и Сената - или поне в едната от двете камари - Демократическата партия ще получи значително повече свобода за противодействие на управлението на президента Доналд Тръмп. Ако Републиканската партия запази сегашното си мнозинство в двете камари, държавният глава ще може да продължи да разчита на подкрепа в Конгреса за управленската си програма през останалите две години от своя мандат Тръмп президент. Официално Защо междинните избори в САЩ внезапно станаха интересни? Тръмп: Медиите да спрат омразата, аз вече съм мил Изборите в САЩ: Следете тези дуели", "date": "2018.11.06", "title": "Тръмп \"захапа\" демократите за последно преди изборите"}
{"url": "http://clubz.bg/75446-fejsbuk_e_blokiral%C2%A0115_akaunta_predi_mejdinnite_izbori%C2%A0v_sasht", "text": "Фейсбук съобщи, че е блокирал 115 акаунта, които може да участват в \"координирано неавтентично поведение\" преди официалното начало на междинните избори в САЩ, съобщи телевизия Си Ен Би Си.  Компанията посочи, че американските власти са я уведомили в неделя за онлайн дейността по акаунтите, които според тях може би са свързани с чуждестранни дружества.  Британският парламент: Facebook предлага опасен и неетичен продукт Блокирани са 85 акаунта в Инстаграм и 30 акаунта във Фейсбук. Акаунтите в Инстаграм са били на английски, докато тези, свързвани със социалната мрежа - на френски и руски.  Компанията посочи, че ще предоставя информация за развитието на ситуацията, след като получи такава.  Facebook затяга правилата за политическа реклама След съмненията за руска намеса в американските президентски избори, а после и в германските парламентарни, Фейсбук заяви, че ще следи строго какво се случва в социалната мрежа на всеки важен вот по света. Facebook затяга правилата за политическа реклама", "date": "2018.11.06", "title": "Фейсбук е блокирал 115 акаунта преди междинните избори в САЩ"}
{"url": "http://clubz.bg/75451-33_000_dushi_godishno_umirat_ot_bakterii_rezistentni_na_antibiotik", "text": "33 000 души умират всяка година заради инфекции с резистентни на антибиотици бактерии,. Данните са на Европейския център за превенция и контрол на заболяванията. Изследване на центъра показва, че \"бремето\" на пет типа инфекции, причинени от устойчиви на антибиотици бактерии, поражда безпокойство за общественото здраве ЕС и в Европейското икономическо пространство, съобщи БТА. Бремето на болестта се изчислява на базата на броя на случаите на зараза, на смъртните случаи и на очакваната продължителност на живота, адаптирана към състоянието на физическа недееспособност. Оценките в изследването на центъра са на базата на данни от Европейската мрежа за наблюдение на антибиотичната резистетност. Изследването показва още, че приносът на различни резистентни на антибиотици бактерии към цялостното бреме на заболяванията варира значително между отделните страни. Това подчертава нуждата от стратегии за превенция и контрол, разработени \"по мярка\" за нуждите на всяка страна от ЕС/ЕИП, се казва в съобщението на европейския център. Бремето на инфекциите от бактерии, резистентни на антибиотици е сравнимо с това на инфлуенцата, туберкулозава и СПИН/ХИВ, взети заедно. Освен това 75% процента от бремето на заболяванието се дължи на вътреболнични инфекции. Според Европеския център превенцията на инфекциите и мерки за контрол и управление на предписването на антибиотици са част от методите за справяне с проблема. Изследването констатира, че 39% от бремето на болестите, причинени от бактериални инфекции, е при бактерии, устойчиви на антибиотици, до които се прибягва като последен вариант за лечение на пациента. Това е увеличение в сравнение с 2007 г. Когато и тези антибиотици не действат е изключително, а в много случаи и невъзможно, да се лекуват инфекции.", "date": "2018.11.06", "title": "33 000 души годишно умират от бактерии, резистентни на антибиотик"}
{"url": "http://clubz.bg/75452-grajdanska_otgovornost_bila_na_zaguba_za_zastrahovatelite", "text": "Не на печалба, не даже на нула, а направо на загуба били застрахователните компании, които предлагат сключване на „Гражданска отговорност“. За да оцелеят, те трябвало да компенсират загубите от застраховката на пътя с другите услуги, които предлагат. Това заяви пред Нова тв Константин Велев, член на управителния съвет на Асоциацията на българските застрахователи.  Коментарът му бе по повод заплахите, че задължителната застраховка „Гражданска отговорност“ може да скочи от сегашните средно 300 лева до 800-1000 лева. Тези заплахи идват от самия бранш и са обвързани с едно тълкувателно решение на Висшия касационен съд (ВКС), според което право на обезщетение за неимуществени вреди – при смърт на пътя, могат да получат вече не само най-близките – родител, съпруг и дете, но и баба, дядо, внук и др. лица, които успеят да докажат в съда голяма близост със загиналото лице. Пак ВКС казва, че допълнителните обезщетения ще се изплащат само в изключителни случаи. Плашат с 800 лева цена на \"Гражданска отговорност\"  Според застрахователите обаче разширяването на кръга ще ги натовари неимоверно много. И затова тихомълком шефката на бюджетната комисия в парламента Менда Стоянова (ГЕРБ) внесе между двете четения на Кодекса за застраховането поправка, с която се слага таван на еднократното обезщетение за най-близък роднина – 20 000 лева, а за по-далечен – 15 000 лева. В момента средното обезщетение за близките е 95 000 лева, но то включва както имуществените, така и нематериалните щети. Тази промяна обаче не остана скрита и след като избухна публичен скандал, пак се наложи премиерът Бойко Борисов да замразява законодателната инициатива на депутатите на ГЕРБ, докато въпросът не намери приемливо разрешение. Днес Велев представи статистика в подкрепа на тезата на застрахователите. По думите му, ако допреди решението на ВКС те са изплащали обезщетения на до три лица, след решението вече имало практика да се изплащат на до шест лица средно. Като размерът на обезщетенията и за по-далечните роднини бил сходен с този, изплащан към момента. \n\tПо думите му годишно в целия сектор от „Гражданска отговорност“ влизат около половин милиард лева. През миналата година са платени 280 милиона лева за обезщетения. Останалите обаче не са печалба, защото освен платените обезщетения по закон застрахователите са задължени да правят т.нар. резерви за плащания, които са предстоящи (нормативно резервът е близо 80% от събраната премия). От тези резерви се плащат щети, както и бъдещите такива, обясни Велев.  И допълни: Проблем за асоциацията били и т.нар. румънски шофьори - автомобилите с български номера, които се карат в чужбина. За изплащане на щети, настъпили в чужбина, отивали 30-40% от общия обем плащания. Борисов спира идеята за таван на обезщетения при смърт на роднина Секторът пледирал и за въвеждането на бонус малус системата – според нея рисковите шофьори плащат и по-скъпа „Гражданска отговорност“. Но дали такава ще бъде възприета – зависи от законодателя, каза още Велев. Борисов спира идеята за таван на обезщетения при смърт на роднина", "date": "2018.11.06", "title": "\"Гражданска отговорност\" била на загуба за застрахователите"}
{"url": "http://clubz.bg/75454-barselona_pak_shte_byde_bez_leo_mesi_sreshtu_inter_programa", "text": "Второто завъртане в груповата фаза на Шампионската лига започва днес. Обръщат се домакинствата отпреди две седмици, а тази вечер са мачовете от група А до група D. В България срещите във вторник се излъчват по спортните канали на мобилния оператор А1 - MAX Sport 2 и MAX Sport 3, по-долу можете да видите програмата. \"Барселона\" връща визитата на \"Интер\". Възстановяващият се от травма в ръката Лео Меси е с каталунците в Милано, но няма да играе и тази вечер. Нова победа ще гарантира на Барса класиране за елиминациите от гр. В. В същото време \"Тотнъм\" ще гони първа победа този сезон в турнира при домакинството на ПСВ \"Айндховен\". След тежката си загуба от \"Борусия\" (Дортмунд) преди две седмици с 0:4, \"Атлетико\" (Мадрид) ще опита да вземе реванш в гр. А. В гр. С \"Пари Сен Жермен\" едва се спаси от поражение срещу \"Наполи\", а сега италианският тим ще опита още повече да вгорчи живота на фаворита, така, както го направи срещу \"Ливърпул\" наскоро. Английският тим гостува на \"Цървена звезда\" и тази вечер в Белград ще има доста българи, фенове на \"червените\" от \"Анфийлд\". В гр. D битката е много интересна, три отбора имат шансове за фазата на елиминациите.", "date": "2018.11.06", "title": "\"Барселона\" пак ще бъде без Лео Меси срещу \"Интер\" (ПРОГРАМА)"}
{"url": "http://clubz.bg/75453-kzk_shte_pravi_analiz_na_pazara_za_gorivata", "text": "След серия публикации в медиите за повсеместно увеличение на горивата Комисията за защита на конкуренцията (КЗК) започва анализ на пазара.  „Има злоупотреба с господстващо положение на пазара на горива“ Ключов е и сигналът, според който цената на горивото на бензиностанция във Велико Търново е съществено по-висока от тази на другите бензиностанции от  същата верига в останалата част на страната, съобщиха от КЗК. Протести \"Не на високите цени на горивата\" При проучване на съдържанието на голяма част от съобщенията в медиите се посочва, че увеличението се наблюдава в градовете Пазарджик, Пловдив, Хасково, Бургас и в част от градовете в Северна и Северозападна България - Враца, Видин, Монтана, Велико Търново и др., и че съществуват големи различия в цените на бензиностанции от една и съща верига в отделните региони и дори в зависимост от разположението на обекта. В голяма част от статиите се е коментирало, че бензиностанциите в някои градове в България продават гориво на цени, които са доста по-високи от средноевропейските, което също така не кореспондира и с тенденциите за чувствително понижение в цените на петрола на международните пазари. Ако цените на горивата във вашия град са високи, питайте кмета и депутатите защо Предвид социалноикономическата значимост на горивата, както и прекия им ефект върху цялата българска икономика Комисията извършва постоянен мониторинг на публично достъпни факти и обстоятелства, имащи отношение към правоприлагането на Закона за защита на конкуренцията. Във връзка с изразените съмнения за евентуални непазарни причини за това увеличение Комисията намира за необходимо да бъде извършен детайлен анализ на функционирането на конкурентната среда на пазарите на производство и реализация на автомобилни горива в България, разгледана в контекста на цените на петрола в международен аспект, както и спазването на принципите, валидни за общия европейски пазар, като събере и актуализира информация относно динамичното развитие на конкурентната среда в сектора на автомобилните горива, добавиха от КЗК. Протести \"Не на високите цени на горивата\" Ако цените на горивата във вашия град са високи, питайте кмета и депутатите защо", "date": "2018.11.06", "title": "КЗК ще прави анализ на пазара за горивата"}
{"url": "http://clubz.bg/75448-kogato_gerb_zakysa_mojem_da_razchitame_na_bsp_da_izrysi_nqkoq_fenomenalna_glupost", "text": "Винаги когато ГЕРБ закъса имиджово, можем да разчитаме, че БСП ще й се притече на помощ, като \"изтърси някоя глупост\". Тази теза относно симбиозата между управляващи и опозиция изрази в сутрешния блок на бТВ политологът Евгений Дайнов. Заедно с политолога от изследователски център \"Тренд\" Димитър Ганев Дайнов коментира актуалната политическа обстановка в контекста на последното изследване на \"Галъп интернешънъл\", според което 81 на сто от българите искат оставката на вицепремиера Валери Симеонов, но и 56 на сто не искат кабинетът да пада.  Оставка на Симеонов няма. И не може да има Според Дайнов премиерът Бойко Борисов \"конструира модел на власт, който е крайно нестабилен\". Това показвали множеството и най-различни протести - от тези на майките за оставката на Симеонов през протестите за цените на горивата и т.н. Според Дайнов правителството едва ли ще оцелее тази зима. Димитър Ганев обаче не смята, че предсрочните избори чукат (хлопат) на вратата. Той припомни стила на Борисов - когато се събере обществено напрежение - се стига до оставки. Но: ДПС: Предсрочни избори и правителство на националното съгласие И изброи възможните варианти за преконфигурация в управлението и без да се стига до предсрочни избори: Дайнов обаче констатира, че имиджово на правителството помага не кой да е, а опозицията БСП: А Ганев допълни, че  ДПС: Предсрочни избори и правителство на националното съгласие", "date": "2018.11.06", "title": "\"Когато ГЕРБ закъса, можем да разчитаме на БСП да изръси някоя феноменална глупост\""}
{"url": "http://clubz.bg/75450-dokoga_borisov_i_gerb_shte_pechelqt_izbori_dokogato_si_poiskat", "text": "На днешния ден преди две години се случи историческо събитие. Проведе се национален референдум, каквито рядко е имало в българската история. А когато ги е имало, обикновено са били далеч от нормите на демократичността. На референдума преди две години, проведен напълно демократично, 2 509 864 души се обявиха за това депутатите да се избират чрез мажоритарен вот в два тура. Това бяха 71,95% от гласувалите. Внушителна цифра! Толкова много реални гласове не е събирала нито една партия в годините на прехода. Развитието по темата след това бе кратко. От ГЕРБ внесоха промени в Изборния кодекс, с които се въвеждаше исканият от над 2,5 млн. избиратели мажоритарен вот за депутати. Те бяха отхвърлени с гласовете на БСП, ДПС и \"Обединени патриоти\". За тези три партии в миналия парламент бяха гласували общо 1 589 979 избиратели. Така в българската демокрация 1,5 млн. гласа се оказаха повече от 2,5 млн. гласа. След като отхвърлиха законопроекта на ГЕРБ, от БСП заявиха, че ще внесат свой, в който ще се предвижда половината от депутатите да се избират мажоритарно. Такъв обаче все още няма, макар за него да имаше решение включително на националния съвет на партията. Ако някой се чуди докога ГЕРБ и Бойко Борисов ще печелят избори, отговорът е прост. Докогато си поискат. Тази партия и нейният лидер демонстрират най-голямо уважение към демократичната воля на българите. Ясно е, че и те самите са против мажоритарния вот. Още на първите парламентарни избори, на които се явиха, те обещаваха, че ще въведат преференциално гласуване с нисък праг. Такова у нас все още няма, въпреки че през повечето време управляваше именно ГЕРБ. Все пак обаче единствено ГЕРБ демонстрираха уважение към желанието на избирателите на референдума. Дори да е само заради добрия пиар, пак се брои. Още повече, че това е постоянна политика на тази партия и последният пример е нейното поведение, свързано с промените в Кодекса за застраховането. Вярно, премиерът да нарежда на парламента не е точно демократична практика. Партия, в която лидерът нарежда, а останалите изпълняват, също не е особено демократична. Въобще силно е да се каже, че Борисов е демократ. Но именно той е българският политик, който в годините на прехода е демонстрирал най-голямо уважение към демокрацията. В това отношение дори политиците от формацията, наричаща себе си \"Демократична България\", има какво да научат от Борисов. От тях единствено Радан Кънев беше казал публично на няколко пъти, че няма как нищо да не се промени в изборната ни система след подобен резултат от референдума. Цялата им активност обаче се изчерпа до тези няколко изказвания. Мнозина експерти, които иначе са големи защитници на либералната демокрация, също направиха всичко по силите си, за да омаловажат резултата от референдума. Основният им аргумент бе, че формално референдумът не е задължителен, тъй като не достигнаха 12-13 хил. гласа, за да бъдат гласувалите толкова, колкото на последните парламентарни избори, както изисква законът. В една истинска демокрация обаче няма как заради 12-13 хил. гласа да се подмине волята на 2,500 млн. избиратели. А и такъв мракобесен текст няма дори в съседна Турция, която напоследък е всичко друго, но не и демократична държава. И не на последно място - този текст бе въведен в закона по настояване на ДПС. Тази партия, както е известно, е най-мръсната дума в българската политика, особено ако питате същите тези експерти. С нея никой вече не иска да има нищо общо. Но очевидно никой няма нищо против да се възползва от нейните законодателни предложения, които поддържат  статуквото. Иначе аргументите в полза на мажоритарния вот са отдавна известни, защото тези дебати се водят още от зората на демокрацията. Най-големият дефицит на българската политическа система е липсата на пряка връзка между избиратели и избраници. Въпреки някои свои недостатъци, мажоритарният вот със сигурност ще създаде по-силна връзка между тези два субекта. Всички водещи демокрации - САЩ, Великобритания. Франция. Германия, под една или друга форма практикуват мажоритарен вот. А у нас всички партии без изключение са против подобен вот. Какъв по-сериозен аргумент, че именно той трябва да бъде въведен? Едно от големите му предимства е, че с него популистичните формации нямат никакъв шанс да се промушат в парламента. Неслучайно \"Обединени патриоти\" са сред най-големите му противници. Неслучайно и от ДПС са на същото мнение. С мажоритарен вот Движението ще има десетина мандата от смесените райони и това е. А сега Делян Пеевски става депутат от който район си поиска. Въпросът обаче не е за мажоритарния вот. Въпросът е има ли в България демокрация, или няма. И отговорът, след близо 30 години преход към същата тази демокрация, е по-скоро не. След като Бойко Борисов се оказа най-големият демократ в България, какво повече да говорим.", "date": "2018.11.06", "title": "Докога Борисов и ГЕРБ ще печелят избори? Докогато си поискат"}
{"url": "http://clubz.bg/75440-%E2%80%9Eiskame_namaleni_taksi_za_prevodi_vyv_vsichki_valuti%E2%80%9C", "text": "- Тя е да приравни плащанията от една страна от една страна извън Еврозоната към страна в тази зона до плащанията във валутата на държавата членка. Т.е. ако в България плащаме за превод от един град в друг между 1, 2 или 3 лева, трансграничните плащания да бъдат значително намалени и да бъдат приравнени към националните плащания. - Нека да уточним, че всяка банка има различни видове такси. В зависимост от сумата, която се превежда - толкова голяма е таксата. В момента средно за превод от 10 евро към страна от Еврозоната таксата е 15 евро. Ева Майдел: Българинът вече ще спестява по 30 лева за превод на пари в ЕС - Пак таксите в България са най-високи. И пак може да са по-високи от сумите. Но дори дане надвишават превежданите суми, таксите пак са необосновано високи. Румъния е втора по високи такси. И въпреки всичко там те са два пъти по-ниски от тези в България. - Това е важен въпрос, тъй като регламентът всъщност има две части. Втората е за плащания с карта и теглене от банкомат в чужбина. Сега когато теглите в чужбина, обикновено има питане дали искате да платите в местна валута или във валутата, от която е вашата банка. Но не ви дава повече информация, т.е. вие не знаете какви са таксите, какъв е обменният курс. Регламентът цели да се даде по-голяма прозрачност, като вече ще се показва обменният курс и пълната цена, която ще ви струва тази транзакция, както и всякакви други такси. И вие ще можете да избирате. Регламентът покрива използването на карта в целия Европейски съюз независимо дали държавата е в Еврозоната или не. - Това предстои да се обсъди в предоговарянето на новите правила, с които ще продължим взаимоотношенията ни с Лондон. Докато страната е член на ЕС обаче, регламентът ще важи и за нея. - Приехме доклада с голямо мнозинство. Само след няколко дни предстои първият триалог, където със сигурност преговорите няма да бъдат непременно лесни, тъй като Европарламентът отстоява позицията си да отпаднат и да бъдат значително намалени таксите върху банковите преводи във всички европейски валути. Докато до този момент позицията на Еврокомисията и на Съвета на ЕС е за отпадането на таксите върху парични преводи в евро. - Вижте, това е пазар и той се регулира навсякъде по различен начин. Смятаме, че през последните няколко години страните страните Еврозоната не можеха в пълна степен да се възползват от единния пазар. С намаляването на таксите за банкови преводи отпада още една пречка пред единния пазар. Имаме над 7-8 милиона бизнеси, които всекидневно правят преводи в страни извън Еврозоната. Те до голяма степен са дискриминирани и има различен стандарт за тях в сравнение с бизнесите, които са част от Еврозоната. - В момента този вот има силата на гласуване в пленарна зала. Така е според новите правила, тъй като не се предвиждат допълнителни промени. Така че на този етап това е гласуването, отстояващо позицията на Европарламента. След като триалогът постигне споразумение, то ще бъде одобрено вече още веднъж в пленарна зала. Искрено се надяваме да завършим преговорите в първото тримесечие на 2019 г. Ако това се случи, първата частна регламента да влезе в сила още през следващата година, например преди средата й. И говорим не само за банкови преводи. Защото „Уестърн юниън“ не е банка. Става дума за всякакви парични преводи.", "date": "2018.11.06", "title": "„Искаме намалени такси за преводи във всички валути“"}
{"url": "http://clubz.bg/75445-britancite_biha_podkrepili%C2%A0ostavane_v_es_pri_nov_referendum", "text": "Британците биха гласували за оставане в Европейския съюз, ако има нов референдум и жителите на най-големите райони, подкрепили напускането на общността, биха променили позицията си. Това сочат резултатите от проучване, изготвено за британската телевизия Канал 4 от социологическа агенция \"Сървейшън\", предаде Ройтерс.  Великобритания би подкрепила оставането в ЕС с 54 процента \"за\" при 46 процента \"против\".  През юни 2016 г. кампанията за излизане от ЕС събра 51,9 процента от гласовете спрямо 48,1 процента за оставане.  Премиерът Тереза Мей обаче неколкократно изключи възможността да бъде проведено ново допитване.  Тереза Мей: 95% е готова сделката между Лондон и Брюксел за \"Брекзит\" Проучването обхваща 20 000 души, анкетирани онлайн между 20 октомври и 2 ноември. Досега анкетите не сочеха съществена промяна в общественото мнение. Според повечето прогнози се очакваше привържениците на ЕС да спечелят и през 2016 година.  Великобритания трябва да напусне ЕС на 29 март догодина, но Лондон и Брюксел все още не са постигнали споразумение за условията на \"развода\". Дори ако Мей преодолее вътрешните борби в Консервативната партия, за да успее да завърши сделката, според изследването 33 процента от британците ще я отхвърлят, а само 26 процента ще я приемат.  Бюджет под знака на \"Брекзит\" Ако Мей не успее да постигне споразумение до 29 май, според 36 процента от анкетираните Великобритания трябва да излезе от ЕС без сделка. Според 35 процента страната трябва да остане в общността, а 19 процента биха искали напускането да бъде отложено до постигане на споразумение.  Ако Мей все пак договори сделка, 43 процента биха подкрепили референдум, на който гражданите да изберат между приемане на споразумението или оставане в ЕС, срещу 37 процента, които биха се противопоставили на подобен избор.  Бюджет под знака на \"Брекзит\"", "date": "2018.11.06", "title": "Британците биха подкрепили оставане в ЕС при нов референдум"}
{"url": "http://clubz.bg/75441-komisiq_odobri_doklad_na_stanishev_za_vlizaneto_ni_v_shengen", "text": "Съветът на ЕС трябва да вземе твърдо решение за приемането на България и Румъния като пълноправни членки на Шенгенското пространство. Този призив отправиха депутатите от Комисията по граждански свободи, правосъдие и вътрешни работи към Европарламента. Според тях двустепенният подход – премахване на контрола по вътрешните морски и въздушни граници, последвано от край на проверките по вътрешните сухопътни граници, би донесъл поредица от рискове и може а има отрицателно въздействие върху бъдещото разширяване на Шенген. Това са изводите в доклада, изготвен от българския евродепутат Сергей Станишев – преседател на Партията на европейските социалисти (ПЕС). Какво спира България по пътя за Шенген и еврото? Евродепутатите призоваха да бъде взето подобно решение и за Хърватия, щом тя изпълни критериите. От парламентарната комисия смятат, че отлагането на приемането на Румъния и България има отрицателни последици не само за тези две страни, но и за ЕС като цяло. Фатален е ефектът върху вътрешния пазар на ЕС и износа и вноса от и за България и Румъния. Станишев: Можем да сме в Шенген до края на Председателството Докладът бе одобрен с 36 гласа „за“ и само един „въздържал се“. Той няма законова сила и се очаква да бъде гласуван в пленарната зала през декември. Парламентарната комисия смята, че разширяването на Шенген не следва да бъде обвързвано с недостатъци в областите на убежището и миграцията.  Окончателното решение за присъединяването на двете страни към Шенген може да бъде взето след единодушно гласуване „за“ от Съвета на ЕС. Станишев: Можем да сме в Шенген до края на Председателството", "date": "2018.11.06", "title": "Комисия одобри доклад на Станишев за влизането ни в Шенген"}
{"url": "http://clubz.bg/75443-tereza_mej_95_e_gotova_sdelkata_mejdu_london_i_bryuksel_za_brekzit", "text": "Окончателното споразумение между Лондон и Брюксел за \"Брекзит\" е готово 95 процента. Това е заявила късно снощи британският премиер Тереза Мей, предаде Ройтерс.  \n\tТя също така е уверена в намирането на решение по въпроса за границата на Северна Ирландия.  \n\tСпоред изявление от кабинета на премиера, след среща с австрийския канцлер Себастиан Курц тя вярва, че 95 процента от споразумението за напускане на ЕС вече са завършени, както и че ще бъде намерено решение за режима по северноирландската граница.  \n\tОт своя страна Курц е заявил, че като ротационен председател на ЕС Австрия е готова да оказва съдействие на Лондон и Брюксел за ускоряване на сключването на окончателно споразумение за \"Брекзит\".  Видни британски бизнесмени искат нов народен вот за \"Брекзит\" Стотици живеещи във Великобритания европейски граждани и живеещи в страни от ЕС британци образуваха човешка верига пред улица \"Даунинг стрийт\" в Лондон с искане британското правителство да гарантира правата им, ако се стигне до \"Брекзит\" без споразумение с ЕС, предаде Франс прес. \n\tДемонстрантите връчиха в сградата на правителството писмо до премиера Тереза Мей с искане \"да се спазят направените политически обещания, независимо от резултата от преговорите\", които водят Лондон и Брюксел. Пет месеца преди излизането на Великобритания от ЕС, което е предвидено за 29 март 2019 г., и поради трудностите в преговорите, главно заради въпроса за ирландската граница, несигурността се превръща в безпокойство за британците, живеещи в други страни от ЕС и за гражданите на страни от ЕС, живеещи във Великобритания.", "date": "2018.11.06", "title": "Тереза Мей: 95% е готова сделката между Лондон и Брюксел за \"Брекзит\""}
{"url": "http://clubz.bg/75442-bylgariq_i_sasht_prepotvyrdiha_strategicheskoto_si_partnorstvo", "text": "Вицепремиерът и министър на външните работи Екатерина Захариева и държавният секретар на САЩ Майк Помпео обсъдиха позитивното развитие в отношенията между двете страни и препотвърдиха техния стратегическия характер, съобщи Министерството на външните работи. Българският вицепремиер и държавният секретар на САЩ разговаряха във Вашингтон, където министър Захариева е на посещение по покана на Майк Помпео. Сред основните теми на разговора бе въпросът за включване на България в Програмата на САЩ за безвизови пътувания.  И допълни: Българският вицепремиер постави и въпроса за сключване на спогодба за социална защита.  Тя сподели получената от държавния секретар Помпео висока оценка за първото българско председателство на Съвета на ЕС. Събеседниците обсъдиха също стратегическото партньорство в областта на отбраната и плановете за модернизация на българските въоръжени сили. Борисов рекламира в Истанбул хъб \"Балкан\" и Южния газов коридор (ВИДЕО) Сред темите бяха усилията на България за диверсификация на източниците и трасетата на енергийни доставки. Двамата обсъдиха също Близкоизточния мирен процес. По време на посещението си тя се срещна по-рано с представители на българската общност в столицата Вашингтон. Предстоят й разговори със съветника на президента на САЩ по въпросите на националната сигурност и член на неговия кабинет Джон Болтън, с изпълнителния вицепрезидент на Международния републикански институт Джуди Ван Рест и с регионалния директор за Централна и Източна Европа в Националния демократически институт Робърт Бенджамин.", "date": "2018.11.06", "title": "България и САЩ препотвърдиха стратегическото си партньорство"}
{"url": "http://clubz.bg/75409-izborite_v_sasht_sledete_tezi_dueli", "text": "Няколко дуела ще се гледат под лупа утре на междинните избори в САЩ, след които изцяло ще се промени съставът на Камарата на представителите и над една трета от този на Сената, пише агенция Франс прес. В Тексас ще се състои вероятно най-наблюдаваният и най-скъпият от предизборните сблъсъци. Четирийсетгодишният бивш пънк певец Бето О'Рорк, който настоява за универсална система на здравеопазване и по-строга регулация на огнестрелните оръжия, се изправя срещу действащия сенатор Тед Круз. \n\t\"Бето\", както го наричат поддръжниците му, води на опонента си в големите градове, но трябва също така да убеди консервативните селски райони, за да победи. \n\tЕвентуална победа на демократите в републиканския бастион Тексас би била огромна политическа сензация с последици за цялата страна. За тази цел обаче демократите ще трябва да се възползват от създалите се настроения срещу Тръмп в предградията. В Аризона конгресменката републиканка от Камарата на представителите Марта Максали ще се опита да заеме в Сената мястото на Джеф Флейк, който не се явява на изборите. Петдесет и две годишната бивша пилотка на изтребител се изправя срещу демократката Кирстен Синема, която също има впечатляваща биография. След развода на родителите си тя живее две години с майка си и пастрока си в изоставена бензиностанция. Тя защитава важността на образованието и на здравната система. Това ще бъде първият път, когато Аризона изпраща жена в Сената.  \n\tВъв втория избирателен район на този граничещ с Мексико щат миграционната политика на Доналд Тръмп ще играе централна роля в друг женски двубой - този между републиканката от латиноамерикански произход Леа Маркес Питърсън и демократката и бивш член на Конгреса Ан Къркпатрик. В Мисури републиканците имат най-големи шансове да си върнат заемано в момента от демократите място: след два мандата подкрепата за сенаторката Клеър Маккаскил намаля в този щат в Средния Запад, чиито жители през 2016 г. масово гласуваха за Доналд Тръмп. Социологическите проучвания сочат, че разликата между нея и кандидата на републиканците Джош Холи е изключително малка. Холи получи личната подкрепа на президента, който го нарече \"звезда\". В щата Северна Дакота, който също подкрепя Доналд Тръмп, сенаторката от демократите Хайди Хайткемп също се бори за политическото си оцеляване. Седмица преди изборите социологическите проучвания сочат, че тя изостава с десет процентни пункта от опонента си републиканец Кевин Крамър. \n\tВ Ню Джърси Боб Менендес смяташе, че вече е победил: той е сенатор от 12 години в този бастион на демократите. Но републиканецът Боб Хюджин се възползва от съдебните неволи на Менендес (срещу него имаше процес през 2017 г. по обвинение в корупция, прекратен поради липса на доказателства), за да навакса изоставането си в предизборната надпревара. \n\tВ земеделския и миньорски щат Минесота, неговите двама конгресмени демократи се чувстват най-неуверени. \n\tВ осми избирателен район, който е отдавнашен бастион на левицата, демократът Джо Радинович се изправя срещу бившия полицай Пит Стаубър, пламенен защитник на програмата на президента в полза на икономическия растеж и създаването на работни места. Но страничните ефекти на търговската война на Доналд Тръмп срещу Китай или недоволството на възрастните избиратели, загубили работата си в дърводобивната индустрия или в сектора на черната металургия, могат да окажат влияние върху резултатите. Във Флорида досегашният сенатор демократ Бил Нелсън е застрашен от кандидата на републиканците Рик Скот, губернатор на \"слънчевия щат\" от 2011 година. Бившият астронавт Нелсън, който е сенатор от 2001 г., се изправя срещу Скот, който доминира политическата сцена във Флорида след кървавата стрелба (17 убити на 14 февруари) в гимназия в Паркланд, на север от Маями. В щат, който държи рекорда по издадени разрешителни за оръжие, Скот прокара под обществения натиск закон, засилващ контрола върху продажбата на огнестрелни оръжия. Той също така имаше силно присъствие при преминаването през Флорида на ураганите Ирма (септември 2017 г.) и Майкъл (октомври 2018 г.). Също във Флорида, кметът на щатската столица Талахаси Андрю Гилъм от Демократическата партия иска да стане първият чернокож губернатор на щата. Той се изправя срещу горещия привърженик на Доналд Тръмп Рон Десантис, който провокира полемика, след като употреби по адрес на опонента си фразеологичен глагол, съдържащ думата \"маймуна\" (\"monkey this up\"), за да подчертае, че има опасност Гилъм да навреди на икономическия напредък. \n\tВ Джорджия републиканецът Брайън Кемп, който се самоопределя като \"политически некоректен консерватор\", води оспорвана битка с афро-американската представителка на демократите Стейси Ейбръмс, която получи подкрепата на телевизионната звезда Опра Уинфри. В този южен щат, все още дълбоко белязан от расовата сегрегация, Кемп бе обвинен, че изтрил от избирателните списъци около 35 000 души, две трети от които чернокожи. Ако бъде избрана, 44-годишната Стейси Ейбръмс ще стане първата чернокожа жена губернатор в историята на Съединените щати. (БТА)", "date": "2018.11.06", "title": "Изборите в САЩ: Следете тези дуели"}
{"url": "http://clubz.bg/75444-sprqha_rasistki_predizboren_klip_na_trymp", "text": "Американски медийни мрежи изтеглиха видео на кампанията на президента Доналд Тръмп, заклеймено като расистко, предаде Ройтерс. В 30-секундното видео, което е спонсорирано от кампанията за преизбирането на Тръмп през 2020 година, е показан в съдебна зала нелегален имигрант от Мексико, осъден през 2014 г. за убийството на двама полицаи. Образът е поставен до кадри с колони мигранти, минаващи през Мексико.  Видеото е порицано от мнозина, включително членове на Републиканската партия, като расистко.   отказа да излъчи видеото,   посочи, че повече не го показва. Телевизия  , която Тръмп често сочи като любимата си телевизионна мрежа също се отказа от клипа, наричайки го \"безчувствен\".   реши повече да не позволява платена реклама на видеото, макар че потребителите ще могат да го споделят на собствените си страници Изборите в САЩ: Следете тези дуели Американците гласуват днес на междинни избори - серия от национални и местни гласувания, две години след вота за президент. Те често се превръщат в референдум за политиката на стопанина на Белия дом, посочва АФП.  Гласува се за всички 435 места на Камарата на представителите, където републиканците имат комфортна преднина (236-193, с шест вакантни места). За да установят контрол върху долната камара на Конгреса, демократите трябва да спечелят допълнителни 23 места. Това е постижимо, въпреки че според социологическите проучвания около 30 от изборните надпревари за конгресмени ще бъдат много оспорвани. Новоизбраните народни представители ще започнат двугодишните си мандати в началото на януари 2019 г. В горната камара на Конгреса има 100 сенатори (по двама от щат) и една трета от тези места се обновяват на всеки две години. Тази година борбата ще бъде за 35 сенаторски кресла. Републиканците имат крехка преднина (51-49). Електоралната карта е много по-неблагоприятна за демократите, защото трябва да защитават 26 места, шест от които са застрашени. Републиканците, от своя страна, имат да защитят само девет места. Сенаторите се избират за шест години и мандатите им започват също в началото на януари. Избирателите ще гласуват на практика за всички местни събрания (Камарите на представителите и Сенатите на отделните щати), за губернаторите на 36 от общо 50 щата, за много други постове (кметове, съдии в местни съдилища, шерифи. . .), както и за редица местни инициативи. Значението на тези избори може да бъде огромно, тъй като през последните над 150 години президентската партия много рядко е избягвала наказателен вот. Сега републиканците се боят, че може да изгубят контрола върху Конгреса. Ако демократите станат мнозинство в Камарата на представителите, вероятността за започване на процедура по отстраняване на Доналд Тръмп от президентския пост (импийчмънт) се увеличава значително. Освен това те ще оглавят парламентарните комисии, които, наред с други правомощия, могат да разследват подозренията за съглашателство между предизборния екип на Тръмп и Русия на президентските избори през 2016 г. Ако демократите поемат контрол върху Сената, всички евентуални номинации на Доналд Тръмп за Върховния съд, за федералната съдебна система или за изпълнителни длъжности в администрацията, могат да бъдат блокирани. Сенатът има последната дума по тези президентски кандидатури. Въпреки че името на Доналд Тръмп не фигурира върху изборните бюлетини, много американци възприемат вота като референдум за политиките на президента. Съзнавайки опасността, Тръмп положи усилия за мобилизиране на избирателите и участва в митинги в осем щата за по-малко от седмица (Флорида, Охайо, Джорджия, Индиана, Мисури, Монтана, Тенеси и Западна Вирджиния). Методът \"Тръмп\" В консервативни щати като Канзас и Южна Каролина, кандидатите на Републиканската партия нямат никаква причина да се дистанцират от милиардера, който е много популярен сред местния електорат. Но в избирателни окръзи, където се води оспорвана битка между демократи и републиканци, името на президента може да навреди на републиканците. Кандидатите от неговата партия опитват да фокусират кампанията си върху солидния икономически растеж, а демократите правят всичко по силите си да напомнят за спорните политики на Тръмп за имиграцията, здравеопазването и търговията. Статистиките показват, че междинните избори не привличат масово избиратели. По официални данни само 41,9 процента от избирателите са изпълнили гражданския си дълг през 2014 година. За разлика от това, цели 61,4 процента са гласували през 2016 г., когато изборите за Конгрес бяха произведени заедно с президентските. Но тази година избирателната активност може да бие рекордите заради силната мобилизация на противници на Доналд Тръмп, особено сред младите хора, отбелязва БТА.  Методът \"Тръмп\"", "date": "2018.11.06", "title": "Спряха расистки предизборен клип на Тръмп "}
