{"url": "http://clubz.bg/80243-kogato_stanete_jertva_na_takova_izvrashtenie_chast_ot_vas_umira", "text": "В интервю за Би Би Си двамата мъже разказаха как като деца са били сексуално малтретирани от Майкъл Джексън „стотици пъти“. В телевизионната програма на Виктория Дербишър 36-годишният Уейд Робсън каза, че световноизвестният поппевец е имал сексуални отношения с него от 7-годишна възраст, а на 14-годишна възраст се опитал да го изнасили. Вторият мъж, 40-годишният Джеймс Сайфчък, сподели в същата програма, че когато е бил на възраст между 10 и 14 години, Джексън е извършвал с него действия от развращаващ характер. Робсън и Сейфчък проговориха първо в документалния филм „Напускайки Невърленд“, сниман от британския тв канал Channel 4 и HBO и в края на януари 2019 г. показан в САЩ на фестивала „Сънданс“. Британската му премиера е през следващата седмица, а HBO GO България – от 8 март. Наследниците на Майкъл Джексън съдят HBO Семейство Джексън заявяват, че няма нито едно доказателство, което да потвърди истиността на техните твърдения. На въпроса дали тези блудствени действия върху тях са били извършени „стотици и стотици пъти“, и двамата отговарят утвърдително. Джаксън все пак се е грижил за него, твърди Робсън, карал го да вярва, че  . А след това винаги следвало предупреждението:   Според Робсън, Джексън го уверил, че  . В предаването Джеймс Сейфчък разказва, че неговото съблазняване е започнало на 10-годишна възраст, когато Майкъл Джексън го е научил как се прави секс. В същото интервю Сейфчък твърди, че Джаксън е правел всичко това с него за толкова дълъг период от време, защото е успял да спечели доверието на родителите му. После, по думите на Сейфчък,  . Уейд Робсън нарича Майкъл Джексън  , разказвайки как е вбил клин между него и баща му, както и между майка му и баща му – така че по-лесно да извършва разрушителните си действия с техния син. Робсън посочва, че част от отговорността за тези сексуални престъпления трябва да носят и  Братята на Майкъл – Тито, Марлон и Джеки, както и племенникът му Тадж Джаксън, отхвърлят обвиненията, че Майкъл е развращавал децата, изказани във филма „Напускайки Невърленд“. Според Тадж, поведението на чичо му може да изглежда странно за някои хора, но е било  . Според Марлон, , което да потвърди обвиненията. Междувременно от организацията, която управлява творческото наследство на Майкъл Джексън, заявиха в съобщение за пресата, че по-рано и Робсън, и Сейфчък са ", "date": "2019.03.05", "title": "\"Когато станете жертва на такова извращение, част от вас умира\""}
{"url": "http://clubz.bg/80247-libijskiqt_korab_badr_stanal_liberijski", "text": "Либерийска фирма е новият собственик на танкера „БДИН“, който близо 2 години е държан на бургаското пристанище, съобщи БНР.  От Изпълнителната агенция „Морска администрация“ заявиха, че ще изискат официални документи за смяната на собствеността на танкера, заради който Либия обвини България в пиратство.  Във вторник държавните институции са получили само уведомително писмо. То е от фирма \"Булгаргеомин\" и в него се посочва, че собствеността на танкера \"БДИН\", който преди българската фирма да го придобие носеше името \"БАДР\", сега вече е прехвърлен на либерийското дружество \"Морган и Ко\". Дали корабът е продаден, или е само прехвърлен на друга фирма, все още не е ясно.  От фирмата-оператор на танкера, \"Корморан шипинг\", заявиха, че за момента флагът не е сменен. Танкерът продължава да е с панамски флаг.  Танкерът \"БАДР\" бе задържан на бургаското пристанище близо две години заради съдебни спорове за собствеността между две търговски дружества - българско и либийско,  . В края на миналата година под контрола на Гранична полиция и Морска администрация бяха сменени флагът и екипажът на танкера. Тогава индийските моряци и либийският капитан бяха заменени с украински екипаж. В началото на годината прокуратурата започна и проверка срещу частния съдебен изпълнител Тотко Колев. Според държавното обвинение той е превишил правата си. Историята около кораба обтегна и дипломатическите отношения между България и Либия. В средата на януари лично премиерът Бойко Борисов проведе разговор с либийския си колега Файез Сарадж и обсъдиха казуса с \"Бадр\".", "date": "2019.03.05", "title": "Либийският кораб \"БАДР\" станал либерийски"}
{"url": "http://clubz.bg/80239-gimnazisti_ot_burgas_se_razbuntuvaha_zaradi_novi_pravila_za_oblichane", "text": "Ученици от Английската гимназия в Бургас \"Гео Милев\" решиха да протестират срещу въведени от 1 март нови правила за облекло, с което те трябва да ходят на училището. Заповедта е на Жаклин Нейчева, директор на гимназията от новата учебна година - от септември 2018 г. и бивша възпитаничка на училището. В социалните мрежи учениците твърдят, че не мога да влизат в класните стаи, ако са с дрехи в други цветове. Във фейсбук недоволните ученици призовават чрез протестните действия \" . Родителите и учениците са съгласни да имат униформи от следващата учебна година (каквото е и намерението на училищното ръководство), но реагират защо подобни изисквания и ограничения към облеклото се налагат в средата на учебната година. Според някои от учениците те не можели да посещават учебните часове, защото нямали дрехи в позволените цветове. По техните думи протестът започва от вторник и продължава докато не получат адекватно отношение и поне някаква комуникация с директорката си. . В сайта на училището са публикувани новите изисквания: \"През годините гимназията е отбелязала безброй успехи и в образователната, и в извънкласната дейност. Това е лицето, което обществото трябва да познава. Заслужаваме го и сме го постигнали с много труд. Но ние нямаме ангажимент само да обучаваме. В нашите ръце е възпитанието, подкрепата, напътствията и изграждането на младите хора, които утре ще си тръгнат от добре познатия училищен двор. Светът на възрастните, който ги чака след дворната врата, е пълен с правила и наш дълг е да ги научим, че правилата и дисциплината са предпоставка за успешно развитие навсякъде по света. Нашите ученици могат да се гордеят с цветовете на АЕГ „Гео Милев“- цветове, които са се борили да носят. Нека им върнем тази гордост - гордостта, че са част от нещо старо, голямо и успешно. Нещо, до което не всеки има възможност да се докосне. Но те са тук и са се преборили да бъдат тук. В Английска езикова гимназия „Гео Милев“- Бургас\", пише още в нея. В много от коментарите на родители и на бивши възпитаници по повод напрежението за това как да са облечени учениците отбелязват, че проблемът е качеството на обучението в гимназията и снижаващото се ниво на преподаване, както и резултатите на учениците на матури. Като облеклото е доста по-незначителен въпрос. Според други обаче това било ограничаване на свободата и връщало към отминали времена, когато в гимназията е имало драконовски мерки за минимални отклонения от \"дрескода\".", "date": "2019.03.05", "title": "Гимназисти от Бургас се разбунтуваха заради нови правила за обличане"}
{"url": "http://clubz.bg/80248-antiteroristichnite_sili_vyv_velikobritaniq_obezvredili_tri_malki_bombi", "text": "Tри малки бомби са били изпратени до летищата \"Хийтроу\" и \"Лондон сити\" и голямата жп гара \"Ватерло\". Британските антитерористични сили разследват кой и защо е изпратил взривните устройства, съобщиха световните агенции. Според съобщение на лондоснката полиция бомбите „изглеждат способни да предизвикат първоначален малък пожар при отварянето им“. Разследващите разглеждат трите бомби като свързани и се опитва да установи кой стои зад пратките и какви са мотивите. Няма пострадали и няма нарушение на транспортни услуги, съобщи \"Ройтерс\".", "date": "2019.03.05", "title": "Антитерористичните сили във Великобритания обезвредили три малки бомби"}
{"url": "http://clubz.bg/80242-mej_s_posleden_opit_da_ubedi_bryuksel_za_promqna_na_sdelkata_za_brekzit", "text": "Главният правителствен адвокат Джофри Кокс и министърът на \"Брекзит\" Стивън Баркли пътуват към Брюксел. Цел на пътуването им е да постигнат промени по сделката за \"Брекзит\", най-вече по отношение на режима на границата на кралството с Ирландия, предаде Ройтерс.  Европарламентът няма да одобри „Брекзит“ без предпазна мярка за Ирландия Великобритания трябва да напусне Съюза на 29 март. Парламентът вече отхвърли споразумението на Мей в средата на януари и ще го гласува отново на 12 март. Ако споразумението на премиерката не бъде прието, тогава страната ще застане на кръстопът - дали да напусне без сделка в края на март, или да удължи срока за \"Брекзит\".   Кокс и Баркли ще се срещнат с главният преговарящ от страна на ЕС - Мишел Барние, както и с други официални представители на Съюза днес, като се надяват да постигнат компромис, който да задоволи всичките страни. Бизнесът във Великобритания е особено притеснен от сценария \"твърд Брекзит\" - тогава Лондон ще напусне общия пазар и митническия съюз. Министрите се надяват, че Кокс, който е и успешен частен адвокат, ще убеди евроскептичните законодатели, че е направил достатъчно да предотврати заплахата от попадането на Великобритания в митническия съюз за неопределено време. Според \"брекзитърите\" това би било явна подигравка с референдума от 2016 г. Лейбъристите принудени да подкрепят втори референдум за Брекзит Лондон търси начини да се определи краен срок или друга клауза, чрез която страната ще може едностранно да напусне митническия съюз, но в последните дни правителството не разкрива на какви промени се надява. Един от министрите заяви, че потенциално решение е да се добави притурка към споразумението - нещо, което правителството се надява, че ще бъде достатъчно да обърне мнението на Камарата на общините. Лейбъристите принудени да подкрепят втори референдум за Брекзит", "date": "2019.03.05", "title": "Мей с последен опит да убеди Брюксел за промяна на сделката за \"Брекзит\""}
{"url": "http://clubz.bg/80246-timyt_na_slaviq_globen_s_10_000_leva_zaradi_svoq_bos", "text": "Отборът на \"Славия\" е глобен с 10 000 лева заради обиди към съдиите на полуврамето на мача с \"Левски\" миналата неделя.  В решението на дисциплинарната комисия на БФС се казва следното: Общата глоба на \"Славия\" е 11 000 - още 1000 са наложени заради обидни скандирания от страна на агитката. Венци Стефанов: за Световното, премиера, съдията и \"директивата\" Още една комисия се произнесе за поведението на Стефанов след най-старото столично дерби - по \"Етика и феърплей\". От становището й става ясно, че босът е отправил при прибиране на реферите на полувремето. Пред медиите членът на Изпълкома на БФС отрече да е заплашвал Станислав Тодоров.", "date": "2019.03.05", "title": "Тимът на \"Славия\" глобен с 10 000 лева заради своя бос "}
{"url": "http://clubz.bg/80244-ministyr_ne_vijda_problemi_v_sdelkata_trajkov_prokopiev_dqnkov", "text": "Държавата няма никакъв интерес от миноритарните си пакети в електроразпределителните дружества - EVN, ЧЕЗ и ЕОН. Затова те са били обединени в държавна консолидационна компания, за да се продадат. Бившият министър Симеон Дянков никога не е натискал да бъде посочен конкретен инвестиционен посредник - свързаната с Иво Пркопиев \"Булброкърс\", а само служителка на Министерски съвет (МС) се е карала за критериите на търга. Това стана известно от думите на настоящия министър на икономиката Емил Краниколов, който вече 6 часа дава показания по делото срещу Симеон Дянков, Иво Пркопиев и Трайчо Трайков и още трима служители на свързани с Прокопиев дружества. Караниколов  , според която тогавашният вицепремиер Дянков лично му е указал да избере за посредник в сделката \"Булброкърс\", а самите служители на \"Булброкърс\" са злоупотребили с доверие като са консултирали едновременно държавата - продавач на въпросните пакети акции и купувача - EVN. Оказва се, че това не само не е забранено по закон, а го правят и най-големите западни фирми посредници. Караниколов дава показания в качеството му на тогавашен директор на Агенцията по приватизация. Иво Прокопиев е обвинен, че е подбудил и дал съвети на Дянков в качеството си на голям работодател по време на среща на Националния съвет за тристранно сътрудничество. За \"вината\" на Трайчо Трайков, който е обвинен в безстопанственост, до момента не е станало дума.  Караниколов днес часове наред обяснява процедурата, по която се вземат решенията в Агенцията по приватизация. След като била създадена междуведомствена работна група, която да подготви трите сделки с миноритарните пакети, той се скарал само с една госпожа - Доротея Пандова (от Министерство на финансите, но се помещава в Министерския съвет). Тя опитвала да го съветва какви критерии да се заложат при избора на инвестиционен посредник за сделката. Всичко съвршило с това, че Караниколов ѝ заявил: След което тя го изгонила...  На това залата се разсмя, а Симеон Дянков реагира с \"Браво!\"  . Караниколов каза и още нещо любопитно - че преди сделката при него е дошла бивша директорка на Българска фондова борса, за да го предупреди, че се готви опорочаване на едната от трите сделки. Той сигнализирал ДАНС и от там веднага му пратили двама експерти, които проучили и дори напротив - изказали се, че няма по-чист начин на раздържавяване от този - чрез търг на Българска фондова борса.  След като прокуратурата изчете доклада си, всичките обвиняеми казаха, че разбират какво се говори вътре, но не разбират в какво ги обвиняват. Иво Прокопиев даже прекъсна прокуратурата с думите Издателат на \"Капитал\" и \"Дневник\" обобщи нещата така: Караниколов продължава да дава показания.", "date": "2019.03.05", "title": "Министър не вижда проблеми в сделката \"Трайков, Прокопиев, Дянков\""}
{"url": "http://clubz.bg/80236-afis_bsp_uvelichava_predninata_si_pred_gerb_do_4_na_sto", "text": "Битката за процентите продължава. В огласено във вторник изследване \"Маркет линкс\" обяви данни, според които ГЕРБ води пред БСП с около 4 на сто. Малко по-късно и \"Афис\" представи резлутатите от свое проучване* - в него БСП води пред ГЕРБ, пак с около 4 на сто. Бивша съуправителка на \"Маркет линкс\" е Румяна Бъчварова, досегашен началник на кабинета на премиера Бойко Борисов, която очаква да замине като посланик в Израел. \"Афис\" е на члена на Националния съвет на БСП Юрий Асланов. Според данните на \"Афис\" за БСП на евровота биха гласували 23,6 на сто, за ГЕРБ - 19,9 на сто. ДПС взема - 8,2%, а \"Обединените патриоти\" - 4,6 на сто. \"Демократична България\" е с 1 на сто. Доста по-различни са процентите за политическите формации - според \"Маркет линкс\". Като при гласуващите ДПС и \"Демократична България\" са с по 5,9 на сто от хората, които заявяват, че със сигурност ще гласуват. А процентът на \"патриотите\" е 3,9%. \"Демократична България\" се изравни с ДПС сред гласуващите \"Със скъсяването на дистанцията на времето до предстоящото събитие – изборите за Европейски парламент – въпросителните за резултата, вместо да намаляват, се увеличават. Преди месец шансовете на коалицията „Обединени патриоти“ за един мандат бяха под въпрос, а сега единият мандат изглежда сигурен с възможност за нещо повече. Тъкмо обратно е положението на извънпарламентарната десница, която преди месец беше определяна като почти сигурен призьор в следващия европарламент, а сега се е разделила с надеждата дори за един мандат, се казва в коментара на \"Афис\". Така според изчисленията на \"Афис\" БСП е с тенденцията за 6-7 мандата, ГЕРБ - с 6, ДПС- 3-4, а \"Обединените патриоти\" - твърде един мандат.  От \"Афис\" правят уговорката, че \"патриотите\" ще могат да разчитат на успех \"само ако коалицията оцелее в сегашния си обединен формат – нещо, което, предвид на скорошните изявления на нейните лидери и разнопосочните им послания, като че ли е поставено на карта. Евентуалното самостоятелно участие на изборите на трите съставящия партии е обречено на провал\". \"При извънпарламентарните десни ситуацията е съществено различна: механичният сбор на отделните партии надхвърля потенциала на цялото – обединеното дясно\", твърдят още от агенцията. \"Афис\": БСП и ГЕРБ изравнени, с по 6-7 мандата на евровота Според \"Афис\" при БСП, ГЕРБ и ДПС, които за момента са единствените сигурни претенденти за места в следващия Европейски парламент, има нова ситуация. \"През февруари продължава процесът на влошаване на масовите оценки за социално-икономическото положение, но тенденцията вече е в ускорителен режим. 61% от хората смятат, че нещата в България се движат в неправилна посока. През декември миналата година този дял е възлизал на 54 на сто. Заедно с това с 4 пункта намалява делът на хората, които смятат, че живеят по същия начин като всички останали, но с 6 пункта нараства делът на онези, които преценяват, че живеят по-зле. Рязко спада и нивото на оптимизма за бъдещето: на въпроса „Как очаквате да живеете догодина?“ – с 6% по-малко са отговорите „По-добре“ и с 5% повече отговорите „По-зле“. Всичко това се отразява на и без това ниското доверие във всички институции. За четвърти пореден месец Народното събрание затваря дъното на класацията с емблематично  изпреварвайки в негативната класация съда и прокуратурата. Спада доверието във всички останали институции, включително и в тези, които запазват позитивния си рейтинг – Националният омбудсман, президентът и Европейският съюз. Тоталната делегитимация на институциите засяга пряко и косвено и отношението към всичко свързано с държавността и обществените елити. Заподозрени, че обслужват мненията и позициите на елита, са пострадали дори медиите, които също вече се нареждат в числото на структурите с отрицателен рейтинг. Страничен остров на запазващо се доверие остава църквата.  (41% – за извънредни избори незабавно, 20%  – за смяна на министрите и 5% а – за нов кабинет в рамките на сегашния парламент). Идеята правителството да се запази в сегашния си формат се подкрепя от едва 20 на сто. През септември миналата година този дял е възлизал на 38 на сто.На фона на всичко това не е изненада, че крайното средство като действие, избрано от опозицията с напускането на парламента, на този етап се ползва със сравнително високо одобрение –  Твърде показателно е, че половината от одобряващите това действие дори не са разбрали защо точно БСП е напуснала парламента.\" \"Афис\": БСП и ГЕРБ изравнени, с по 6-7 мандата на евровота", "date": "2019.03.05", "title": "\"Афис\": БСП увеличава преднината си пред ГЕРБ до 4 на сто"}
{"url": "http://clubz.bg/80240-antimonopolniqt_organ_razglejda_prodajbata_na_nova_televiziq", "text": "Сделката за \"Нова телевизия\" е влязла в Комисията за защита на конкуренцията (КЗК), става известно от   на регулатора. Оттам се съобщава, че е образувана проверка по инициатива на  \"Адванс Медиа Груп\" ЕАД за контрол върху концентрациите между предприятия. Фирмата е собственост на братята Кирил и Георги Домусчиеви и чрез нея дадоха оферта за покупката на \"Нова телевизия\" и групата сайтове около медията.  Преди година - в края на февруари, именно решението на КЗК попречи на компанията PPF group на Петр Келнер да купи 100% от „Нова Броудкастинг груп“, която притежава Нова телевизия, спортните канали \"Диема\", списание „Ева“ и интернет групата „Нетинфо“. Тогава от регулатора обясниха решението си с това, че значителният брой средства за масова информация, с които ще разполагат компаниите на Келнер (през 2018 г. той купи и мобилния оператор \"Теленор\"), ще им даде съществено предимство пред останалите участници на медийния пазар. Преди да бъде сключена предварителната сделка с \"Адванс Медиа Груп\" ЕАД, 95% от акциите на медийната група са собственост на шведската група Modern Times Group (MTG), а останалите 5% - на главния изпълнителен директор Дидие Щосел. По предварителния договор (заради предстояща процедура пред КЗК - б.р.) \"Нова Броудкастинг груп“ ще бъде продадена за 185 милиона евро. Десет години по-рано MTG купи Нова телевизия за 620 милиона евро, като след това групата дори се разрасна. Миналата седмица стана известно, че Домусчиеви са осигурили кредитиране от четири банки -  УниКредит Булбанк, белгийския клон на БНП Париба , ОББ и Банка ДСК.", "date": "2019.03.05", "title": "Антимонополният орган разглежда продажбата на \"Нова телевизия\""}
{"url": "http://clubz.bg/80234-korneliq_ninova_podkrepq_laura_koveshi", "text": "Лаура Кьовеши заслужава поста на европейски главен прокурор. Това заяви лидерът на БСП Корнелия Нинова, като уточни изрично, че това е нейно лично мнение. Тя обясни, че ако се тръгне към процедура, в която европарламентът да гласува главния прокурор партията ще вземе политическо решение и ще каже на своите евродепутати как да гласуват. Тя обясни, че не е била на парада в София за 3 март, защото е била на Шипка. И посъветва всички политици да се качат там поне веднъж заедно с хората и да ги слушат какво говорят. Тя помоли да не й се задава повече въпроса дали ще става министър-председател. За пореден път тя заяви при какви условия БСП би могла да се върне в парламента. Става дума за върнатите от президента промени в Изборния кодекс. Нинова допълни, че ако ветото бъде прието тя ще свика националния съвет на партията и ще поиска той да преразгледа решението си за напускане на парламента.", "date": "2019.03.05", "title": "Корнелия Нинова подкрепя Лаура Кьовеши"}
{"url": "http://clubz.bg/80222-bylgariq_po_sredata", "text": "Посещението на руския премиер Дмитрий Медведев отново ни хвърли в тежка полемика за зависимостта ни от Русия. Това, на което не обръщаме внимание са истинските сигнали, които идват с тази визита. На първо място, защо у нас не дойде държавният глава Владимир Путин? Отговорът изглежда лесен. От дипломатическа гледна точка и по протокол в момента на поканата на министър-председателя Бойко Борисов е отговорено с еднакво по тежест посещение. Ако поканата беше отправена от президента Румен Радев към руския му колега, а бяха изпратили Медведев, тогава вероятно можеше да обсъждаме проблема за представителността. На второ място е въпросът за датата на посещението. От една страна е близо до националния ни празник, но фактът, че през миналата година, когато имаше кръгла годишнина от събитията, не бе осъществено официално общо отбелязване на възстановяване на българската държавност, без съмнение е отразено от руската дипломация и политическа класа. Времето е подбрано идеално от тяхна страна. Хем близо до дата свързана с общата ни история, хем става дума за работна визита. В този случай ключовата страна на посещението е точно тази – работната. Безспорно проблемите са прокарването на разширението на Турски поток и евентуалното строителство на АЕЦ „Белене“.  Медведев при Радев: \"Натрупаха се обиди, търговията стагнира\" Тук позициите на Русия също не изглеждат променени, за разлика от тези на нашето правителство. От Москва държат на прокарването на още една тръба към южна и централна Европа. По този начин те ще осигурят безпрепятствен транзит на своя газ и ще гарантират сериозни постъпления в бюджета си. За съжаление не е ясно доколко България има глас в строежите, които трябва да бъдат осъществени на наша територия. През юни 2014 г. пристигането на трима американски сенатори блокира строежа на газопровода „Южен поток“. Ако този порект беше осъществен тогава, вероятно в момента страната ни вече щеше да получава транзитни такси. В момента ситуацията около строежа на „новата“ тръба, която почти на 90% повтаря трасето на страта, е доста неясно. Русия иска гаранции от ЕС, а не от нашето правителство. Странното е, че Булгартрансгаз започва работата независимо, че официално нито Москва ни е гарантирала газ, нито от Европа са обявили, че няма отново да наложат вето на проекта. Явно нашата общественост не знае нищо за истинското състояние на преговорите. Този път натискът от запад беше доста по-умерен. Вместо ястреб като Джон Маккейн, у нас дойде Йенс Столтенберг – генерален секретар на НАТО. Премиерът Борисов обяви, че те не са говорили за енергетика, което трябва да ни покаже, че явно са обсъждали точно това. Това посещение ни хвърля препратка към друга болезнена за нас тема – превъоръжаването и закупуването на изтребители за българските ВВС. Резкият завой в позицията на експерти и правителството по този проблем отново ни показва нашата зависимост. Борисов: България не е троянски кон на Русия в НАТО, а най-дисциплиниран член Лошото е, че явно сме изправени пред поговорката - „И изтребителите F-16, и тръбата цяла“. Отстрани изглежда нашето правителство се стреми да даде гаранции както на съюза, в който участваме, така и на Москва. Така, във военно отношение, ние ще сме част от структурите на НАТО, но в енергийно ще сме тясно обвързани с Русия и нейните политически партньори – Турция и вероятно Китай. Повод за такъв извод са разговорите около възобновяването на строежа на АЕЦ „Белене“. В него искат да участват не само от Росатом, но и Китайската ядрена корпорация. Това ще бъде поредният старт на работата по атомната централа, която за 15 години стана почти три пъти по-скъпо отколкото в началото. В този случай държавата излиза с интересна позиция. За момента изглежда, че се отказва от пряко участие в проекта, независимо, че реакторите, които стоят на площадката, са платени от всички нас – българските данъкоплатци. Вероятността да се стигне до пореден неравностоен договор за доставка на електроенергия, подобен на този с американските топлоцентрали, е много голяма. Такава политика на баланс от страна на кабинета Борисов би изглеждала като висш пилотаж в дипломацията, ако не помнехме, че само няколко години по-рано самите те спряха същите енергийни проекти. Външният натиск се оказва основен за цялата ни политика. За нас, обикновените българи, остава да се надяваме, че някъде там между огромните комисионни и чуждите интереси някой от нашите управляващи се е объркал и е решил да защити интересите ни. България между великите сили би могла да бъде и нещо различно от подскачаща тенис топка, ако има ясни приоритети и истински стремеж към самостоятелност. Борисов: България не е троянски кон на Русия в НАТО, а най-дисциплиниран член", "date": "2019.03.05", "title": "България по средата"}
{"url": "http://clubz.bg/80224-medvedev_vizitata_i_oshte_ot_syshtoto", "text": "Визита, която спокойно можеше и да не се състои. Защото не променя нищо. Това е моето кратко описание на продължаващото двудневно посещение на Дмитрий Медведев у нас. , ще си каже някой, \" . Напълно невярно, уважаеми. Няколко години след незаконното анексиране на Крим Русия реши да си анексира и Азовско море, затваряйки Керченския пролив. И въпросът с нарастващите претенции за завоевания и със следващите териториални престъпления не е дали, а кога. Така че основания да спим по-спокойно няма - въпреки всички протоколни любезности от руска страна. А Черно море с все така бързи темпове се отдалечава от идиличната картинка с туристите, платноходките и фериботите.  България си иска руските газ и атом . Доколкото разклонението към България от Турски поток си е наш, български проект и е само в наш, български, интерес, нека в нито един момент не забравяме, че отново става въпрос за външни доставки и зависимост от чужда държава. Истински независими са не тези, които внасят от много места, а тези, които добиват. Именно затова мораториумът за проучвания и добив на шистов газ и референдумът за забрана на конвенционален добив в Генерал Тошево са двата най-големи автогола в последните години, що се касае до независимост от руските газови доставки. Неслучайно депутати от руската дума дават горди интервюта, в които говорят за изхарчени от Русия над 82 милиона евро за кампании срещу шистовия газ в Европа. А в България основен инициатор на мораториума бяха Зелените, които пък сега са част от Демократична България – уж най-големите критици на режимът на Путин и похватите му. . Ако държавната компания Росатом участва на този търг и наддава на непазарен принцип с руски държавни капитали зад гърба си, само и само за да реализира нов руски проект в ЕС и да ни обрече на зависимост от доставки на гориво и изкупуване на енергията, това добра новина ли ще е? Не мисля. Още повече, че в години на рязко поевтиняване на ВЕИ технологиите и бърз напредък на технологиите за студен синтез и производство на малки мобилни реактори една 20-милиардна инвестиция в стара технология на принципа на чайника, непроменяна от средата на миналия век, е меко казано странна. България продължава, бих казал и по германски модел, да се опитва да си осигури конкурентни предимства и икономически ползи от отношенията с Русия, без да влиза във вътрешни конфликти с ЕС и НАТО. А на ужасените от желанието на Бойко Борисов да търгуваме с Русия и да си осигурим евтина енергия за икономиката ни, бих припомнил начина, по който беше посрещнат и представен френския президент Макрон на икономическия форум в Санкт Петербург миналото лято. Медведев при Радев: \"Натрупаха се обиди, търговията стагнира\" България продължава да остоява собствените си интереси, без да прикляка за \"Голям шлем\" и да се поддава на натиск и напразни обещания. Разклонение от \"Турски поток\" ще има, ако не се нарушава европейско законодателство и ако проектът е пазарно издържан. Към момента това важи и за АЕЦ \"Белене\". Нови руски амбиции за корупционни мегапроекти в България няма, нови обещания за такива проекти от българска страна също няма.  И доколкото загрижеността, с която премиерът Медведев говореше за намалелия стокооборот между страните ни, нека отново си припомним следното:  Българският износ за страните от ЕС е над 35 ПЪТИ по-голям от този за \"необятните руски пазари\", а цялата руска икономика е по-малка от тази на Испания. И точно в този смисъл за пореден път на височайшите гости ясно им бе заявено, че България е член на ЕС и НАТО и чак след това е приятелски настроена към Русия. А ако Русия реши да махне забраната за внос на стоки и услуги от ЕС, наложена в отговор на европейските санкции срещу приближени на Путин олигарси, то може би, казвам може би, ще взема да повярвам на медведевите любезности и загрижености.  И може би, казвам може би, тази визита не е била излишна. Но надали. Медведев при Радев: \"Натрупаха се обиди, търговията стагнира\"", "date": "2019.03.05", "title": "Медведев, визитата и още от същото"}
{"url": "http://clubz.bg/80241-sasht_zakysaha_s_mashinite_za_glasuvane", "text": "Докато в България се обсъжда въвеждането на машинно гласуване, в САЩ пък тече криза в изборната инфраструктура именно заради машините. ДПС предлага: задължително и само машинно гласуване за местния вот В 31 щати има нужда от нови машини за гласуване преди изборите през 2020 г. Повечето от тях са на възраст между 10 и 15 години и работят бавно, не може да се разчита на тях, поддръжката им е скъпа, разказва Wired.com. 40 щата ползват машини на възраст над 10 години, в 45 щата те дори вече не се произвеждат. И едва една трета от щатите могат да отделят средства за ъпгрейд. Това се отразява директно на изборния процес - през 2016 г. опашките пред изборните секции бяха огромни, именно заради вече бавните и амортизирани машини. ГЕРБ за машинното гласуване: И ние желаем, и ние мечтаем Подобни предупреждения не са за първи път - през 2015 г. изследователския център \"Бренън\" публикува унищожителен доклад, в който пише: От тогава насам Конгресът е вложил 380 млн. долара в изборната инфраструктура в страната. Но те не стигат. Друг проблем е употребата на DRE машини, които не отбелязват на никакъв физически носител вота. Според експертите по сигурност, Конгреса, и Националната академия на науките, това е фатална грешка в сигурността и прави невъзможен реален одит на изборния процес и преброяването. Точно такъв тип машини предлагат от ДПС с тезата си да се премине изцяло на машинно гласуване, без хартиена бюлетина. ГЕРБ за машинното гласуване: И ние желаем, и ние мечтаем", "date": "2019.03.05", "title": "САЩ закъсаха с машините за гласуване"}
{"url": "http://clubz.bg/80233-i_sled_popravkite_dps_i_nfsb_pak_shte_vdigat_praga_na_preferenciite", "text": "Без изненади и в отсъствието на представителите на БСП, членовете на правната комисия в парламента отхвърлиха ветото на президента Румен Радев върху част от Изборния кодекс (ИК). Това стана с 14 гласа \"за\", без \"против\" и въздържали се. Очаква се утре същият сценарий да се повтори и в зала. Изненадата по време на дебата дойде само от председателя на комисията Данаил Кирилов (ГЕРБ), който се впусна в защита на обезсилената преференция - същата, която от ГЕРБ ще връщат в стария й вид. Както и от заявките на ДПС с разглеждането на поправката на поправката на ИК да внесат нови изменения относно мажоритарния елемент. Такава заявка направиха миналата седмица и в Обединени патриоти - в случая НФСБ. Което само по себе си е парадокс - изборният закон се отваря отново, за да се върне ниският праг на преференциите и докато е отворен - се предлага нов по-висок праг. Идеята на хората на Валери Симеонов е такъв да се запише само за местните избори, а мотивът: сега лесно и \"купено\" всеки може да стане общински съветник. Очаква се от Движението да предложат и текстове да няма ограничение в броя на секциите извън ЕС - за каквото настояват отдавна.   . \"Патриоти\" готвят ново изменение в прага за преференциите Заседанието започна с предложение на председателя на комисията Данаил Кирилов едновременно с отхвърлянето на ветото да бъде разгледан и проектът на ГЕРБ, с който текстовете, касаещи преференциите се връщат в стария им вид. Хамид Хамид от ДПС обаче предложи на Кирилов първо пленарната зала да се произнесе по повторното връщане на закона и тогава да се разглеждат други предложения. Нещо повече - дори предложи на председателя на комисията   - след като парламентът вече се е произнесъл по ветото. Кирилов се отказа от предложението си и така депутатите не го подложиха на гласуване и заседанието започна по предварително зададения дневен ред. Решено: властта отхвърля ветото на президента, после връща преференциите Последва дълго изложение на секретаря на президента по правните въпроси - конституционалистът Емилия Друмева. Тя аргументира текст по текст оспорените от държавния глава промени и припомни на депутатите, че не може да има частична подкрепа за наложено вето - то или се приема, или се отхвърля. Последното е във връзка със заявленията на отделни партийни представители, че ще подкрепят само част от забележките на Румен Радев. Както е известно, президентът Радев атакува обезсилването на преференциите, отлагането на машинното гласуване и критериите, по които ще се решава къде ще има устройства и къде не, изброяването в закона на актовете на ЦИК, които подлежат на обжалване пред Върховния административен съд (ВАС), прехвърлянето към административните съдилища на част от делата, спадащият кворум в ЦИК от 2/3 на 50% плюс един при върнато от ВАС решение и др. Радев наложи вето на Изборния кодекс и призова БСП да се върне в парламента По думите му само по себе си този факт означава, че у нас трябва да ни светне \"жълтата лампичка\". Константинов призова да се промени законът в посока на отлагане на машинното гласуване, както и на електронното дистанционно гласуване.  И се аргументира: на фона на всички забележки към членовете на Секционните избирателни комисии и липсата на доверие в тях, искаме да им поверим и отговорността за машините и отчитането на резултатите от гласуването с тях. ГЕРБ за машинното гласуване: И ние желаем, и ние мечтаем Никъде не се предвижда необжалваемост на актовете на ЦИК, обърна се към Друмева и председателят на ВАС Георги Чолаков и допълни, че изброяване на актовете е имало във всички изборни кодекси до момента.  Хамид Хамид отново повдигна темата с ограничения брой секции за гласуване в държавите извън ЕС (те са до 35, б.р.). И също като Чолаков се обърна към Друмева: виждал празнота в мотивите за ветото върху неравнопоставеното положение на диаспората ни в Съюза и извън него. Хамид попита и на какво основание сега се предлага (от омбудсмана Мая Манолова) да се запише изключение за българите във Великобритания - да няма ограничение за броя секции там след \"Брекзит\". А по повод връщането на преференциите в стария им вид - след като от ГЕРБ гласуваха първо за обезсилването им, а след разпореждането на премиера Бойко Борисов се отметнаха от гласуването си, Хамид заяви: Последен се изказа Данаил Кирилов, който направи ретроспекция на събитията, довели до измененията в ИК. Той отново повтори тезата си, че машинното гласуване няма да реши политическите проблеми или проблемите с доверието в изборния процес. Даде и своята \"версия\" защо ги няма членовете на ЦИК - разбрали, че са заложници на политическата конюктура и експлоатация. Но вече исканията на ЦИК са налице - законодателят реагира.  \"Единствени мажоритарници\", но дали \"преференциалници\" След което се хвърли в защита на приетите текстове по обезсилването на преференцията, които ГЕРБ смята да върне в стария им вид. След което изброи какви са преференциите в чужбина - в пъти по-високи от нашата - най-общо - цената на един мандат (какъвто текст бе възприет с измененията в ИК). Така било в Австрия, Белгия, Малта, Холандия, Ирландия, Словакия и т.н. Кирилов обаче посочи, че съобщава тези данни само за целите на дебата - защото ръководството на ГЕРБ и в частност на Борисов вече е взело решение за връщане на текстовете в стария им вид. Решено: властта отхвърля ветото на президента, после връща преференциите Радев наложи вето на Изборния кодекс и призова БСП да се върне в парламента ГЕРБ за машинното гласуване: И ние желаем, и ние мечтаем \"Единствени мажоритарници\", но дали \"преференциалници\"", "date": "2019.03.05", "title": "И след поправките ДПС и НФСБ пак ще вдигат прага на преференциите "}
{"url": "http://clubz.bg/80229-protest_sreshtu_medvedev_s_rukola", "text": "С такива лозунги посрещнаха днес от \"Демократична България\" (ДБ) руския премиер Дмитрий Медведев, който от понеделник е на двудневна визита у нас. Протестът е пред хотел София Хотел Балкан (бившият \"Шератон\"), където в момента се провежда \"Българо-руски бизнес форум в областта на туризма\" с участието на Медведев и на българския министър-председател Бойко Борисов. Сред интересните \"атрибути\" на митинга са и пликовете с рукола - с каквато според българските власти е бил отровен оръжейният бизнесмен Емилиян Гебрев. Както е известно, разследващата платформа Белингкат откри връзка между отровителите на Сергей Скрипал с новичок и Гебрев. Една от версиите, лансирани в публичното пространство, в т.ч. от бившия вицепремиер - съпредседателят на Обединени патриоти Валери Симеонов е, че Москва се опитва да измести Гебрев от завоюваните от него пазари за доставка на оръжейна техника. Сред участниците в протеста са и съпредседателят на ДБ Христо Иванов, номинираният от партията му \"Да, България\" за водач на евролистата Стефан Тафров, Антоанета Цонева и др.    ", "date": "2019.03.05", "title": "Протест срещу Медведев. С рукола"}
{"url": "http://clubz.bg/80226-volen_siderov_da_ostavim_borisov_da_napravi_pylen_mandat", "text": "В средата на март на свой форум \"Атака\" ще реши как да се яви на евровота, ако скоро не се разберат с НФСБ и ВМРО. Това каза лидерът на партията и председател на ПГ\"Обединени патриоти\" Волен Сидеров. Според него в т.нар. малка коалиция не трябва да има писма през медиите, е мъжки разговор. Сидеров отново припомни позицията си, че не е важно кой ще води листата, а какви идеи ще защитава представителят на патриотите в ЕП. От ВМРО вече заявиха, че ще се явят самостоятелно на евровота, като водач на листата ще е Ангел Джамбазки. НФСБ също заяви намерение за самостоятелно яяване, като листата ще се води от лидера на партията Валери Симеонов. Все пак преди дни НФСБ оповести позиция, в която допусна съвместно явяване на вота с ВМРО. ", "date": "2019.03.05", "title": "Волен Сидеров: Да оставим Борисов да направи пълен мандат"}
{"url": "http://clubz.bg/80231-dmitrij_medvedev_300_000_rusnaci_imat_imoti_po_chernomorieto", "text": "Около 500 000 руски туристи идват в България всяка година, а около 300 хиляди от тях имат недвижими имоти на Черноморието. Това каза руският премиер Дмитрий Медведев при откриване на форум, посветен на туризма. Той допълни, че в България климатът е отличен и има добри условия за почивка на разумна цена. От своя страна Бойко Борисов заяви, че \"с колегата Дмитрий Медведев\" поддържат \"прагматични работни отношения... в условията на санкции и много напрежение в многополюсния свят\". Той изтъкна, че България има какво да предложи в културния, историческия и \"ако щете в религиозния туризъм\". Той допълни, че в наши спортни бази се подготвят и руски спортисти. Днес е вторият и последен ден от визита на Дмитрий Медведев в България. Вчера Медведев се срещна с премиера Бойко Борисов и с президента Румен Радев, а днес сутринта и с председателя на Народното събрание Цвета Караянчева.  ", "date": "2019.03.05", "title": "Дмитрий Медведев: 300 000 руснаци имат имоти по Черноморието"}
{"url": "http://clubz.bg/80230-demokratichna_bylgariq_se_izravni_s_dps_sred_glasuvashtite", "text": "Разликата между ГЕРБ и БСП е 4 на сто. Това сочат данните на \"Маркет линкс\" за нагласите на избирателите за предстоящия през май тази година евровот. Ако изборите бяха днес ГЕРБ взема 20,4 на сто от вота на всички избиратели, или 30 на сто от гласуващите. БСП е втора с 16,7 на сто, или 26,7 на сто от гласуващите. Според Добромир Живков от \"Маркет линкс\" голямото противопоставяне на политическата сцена между ГЕРБ и БСП води до мобилизация и при двете политически сили. Не \"Рога и копита\", а \"Маркет линкс\" дава 8,5% преднина на ГЕРБ пред БСП С 4,7 на сто или преизчислени за гласуващите - 5,9% ДПС е друга от партиите, която със сигурност ще има евродепутати, каза Живков пред бТВ в коментар на актуалните данни на агенцията. Данните на \"Маркет линкс\" показват още, че \"Демократична България\" има резултат - от гласуващите - който се изравнява с този на ДПС. И е по-висок от този на \"Обединените патриоти\". 4,2 на сто от всички биха гласували за ОП, а сред гласуващите (онези, който на въпрос с 5-степенна скала заявяват, че със сигурност ще гласуват) - резултатът пада до 3,7 на сто. Това показва демобилизацията, която съществува сред електората на коалицията, обясни за Клуб Z Добромир Живков. \"Афис\": БСП и ГЕРБ изравнени, с по 6-7 мандата на евровота \"При \"Обединените патриоти\" предстои да се реши дали ще се явят отделно, така че тепърва предстои да изчислим следващия месец какви ще са нагласите и шансовете на партиите там поотделно\", добави социологът. При избирателите на \"Демократична България\" текат обратните процеси - отчита се подем, те са относително силно мобилизирани, сред тях интересът към изборите за Европейски парламент традиционно е по-висок, обясни още Живков.  Битки на проценти: \"Медиана\" дава преднина за БСП пред ГЕРБ Според последното изследване гражданите не са особено удовлетворени относно развитието на страната, добави Добромир Живков. \"Сова Харис\" за евровота: ГЕРБ - 20%, БСП - 18,3% Според Добромир Живков спадът на доверие от началото на годината към президентската институция – от около , се дължи на няколко неща. \"Алфа рисърч\": \"Демократична България\" се изравнява с \"патриотите\" „Президентът започва да звучи по много подобен начин във всяко свое публично изявление, тоест аргументите, които той излага, започват да изчерпват силата си да въздействат, защото ние ги слушаме вече около година”, посочи социологът.  Говоренето от президентската институция и налаганите вета на различни законопроекти продължават да работят и да поддържат високия рейтинг на президента, но все пак тези действия започват да изчерпват ресурса си да мобилизират и да въздействат, смята още социологът. Народното събрание е с доверие от едва  \"За съжаление виждаме, че НС се превръща просто в един инструмент на изпълнителната власт в голяма степен\", обясни Живков. Каквото се реши в изпълнителната власт и в коалицията, то това бива веднага ретранслирано от момента и това усещане за загуба на самостойност няма как да не повлияе върху нагласите и оценката за работата на парламента от страна на българите, добави той. Доверието към кабинета е  като положителните оценки леко са нараснали спрямо миналия месец. \"Афис\": БСП и ГЕРБ изравнени, с по 6-7 мандата на евровота Битки на проценти: \"Медиана\" дава преднина за БСП пред ГЕРБ \"Сова Харис\" за евровота: ГЕРБ - 20%, БСП - 18,3% \"Алфа рисърч\": \"Демократична България\" се изравнява с \"патриотите\"", "date": "2019.03.05", "title": "\"Демократична България\" се изравни с ДПС сред гласуващите"}
{"url": "http://clubz.bg/80213-dokazano_radev_i_borisov_igraqt_v_edin_otbor", "text": "Съспенсът като в лош трилър продължи твърде кратко. Ако някой се е съмнявал - доказано Радев и Борисов играят в един отбор. Поне що се отнася до надеждата едни пари да бъдат издоени или просто върнати с мегаенергийните руски проекти, финансирани от българите. Да си спомним - през миналата седмица в Кошице президентът Радев почти истерично недоволстваше, че натовските източноевропейски съюзници на България остро се изказват срещу Русия, защото се чувстват заплашени от нея. Затова българският президент, услужливо за Москва, поискал изваждането на зъбите в декларацията на Б-9, с което се опита да торпилира този натовски формат. И най-важното - за да не би някой да си помисли, че става въпрос за принципи, Радев каза, че така подава топката към Борисов, за да \"материализира\" тази проруска позиция при посещението на Медведев. Имаше кратък съспенс - дали пък Борисов, който все по-остро критикува по други въпроси Радев, няма да отиграе топката изненадващо. Тоест не от Решетниковата гледна точка, а от евроатлантическите принципи. Не, Борисов с явно удоволствие пое топката и я запрати към \"предателите\". Така вече явно ще бъдат наричани тези, които питат: Е, в цялата слънчева софийска история има нещо като сянка, но тя не е от троянския кон или от фанфарите. Дискретната сянка е на онези, които не обичат дребното хитруване. Когато приемат в клуба си някого и му дават пари, защото твърди, че е от техния отбор, рано или късно му показват червен картон, ако лъже. Както на приятеля Орбан. Когото Юнкер пошляпваше дружески по бузата... Сметката винаги идва. Дори преследването на предатели не я спира.    ", "date": "2019.03.05", "title": "Доказано: Радев и Борисов играят в един отбор"}
{"url": "http://clubz.bg/80238-bylgariq_stava_nabeden_naivnik_v_nichiqta_zona_mejdu_rusiq_i_zapada", "text": "Отново се опитваме да играем на границата на възможното. На границата на мислимото. Опитваме се да избегнем неизбежни рискове и си създаваме максимални рискове за самите себе си - за собствената си сигурност, за собствения си образ пред света и в частност - пред нашите партньори и съюзници. Светът, в който живеем се променя бързо и тази промяна носи нестабилност - особено в граничните зони на геополитическо съперничество, една от които обитаваме и ние. През 90-те години и в началото на 21 век беше възможно - друг е въпросът доколко бе допустимо от гледна точка на собствения ни интерес - да се комбинира стратегическата ориентация на България към Европа и атлантическия свят, и остатъчната зависимост от Русия - енергийна, институционална... Днес подобна зависимост е все по-рискова за българския национален интерес. Русия раздухва отравянето на Скрипал, вместо да замълчи Русия практикува стратегия на системна дестабилизация на източната част от Европа с цел своето завръщане на световната сцена като \"велика сила\". Опорните позиции на Русия на Балканите - които са ключов елемент за тази стратегия - са Сърбия, Република Сръбска в Босна и Херцеговина ... и всяка друга страна, която може да бъде откъсната от системата на колективна сигурност и колективно развитие на Запада и Европа в частност. Русия се провали в опитите си да откъсне окончателно от Запада Черна гора - като осуети членството й в НАТО и преговорите за членство в ЕС. Вторият провал бе в Македония - провалиха се опитите на Москва да удържа безвремието на клептократичния режим на Никола Груевски, да блокира разрешаването на спорните проблеми между Македония и Гърция, да провокира безсмислени спорове и конфликти между София и Скопие. Европейските и атлантическите партньори подкрепиха Скопие и Подгорица в стремежа им да се присъединят към системите за сигурност и развитие на НАТО и ЕС. По този начин Сърбия и Република Сръбска бяха обкръжени от стратегическото пространство на Запада - бе ограничено пространството на Русия за дългосрочна дестабилизация и отпадане на балканския регион от интеграционните процеси в евроатлантическия свят. Дмитрий Медведев: 300 000 руснаци имат имоти по Черноморието Какво прави България с приемането на руските оферти за строителство на \"Турски поток\" и АЕЦ Белене на българска територия? Накратко - предлага териториално пространство и институционална подкрепа на Русия за реализация на нейната стратегия на интервенция и дългосрочна дестабилизация на Балканите. България няма значима роля за \"Турски поток\" - освен като транзитна територия, през която ще бъде обезпечена стратегията за монополни енергийни доставки на Сърбия и на Унгария - чийто премиер Виктор Орбан има все по-значими проблеми с европейските партньори на страната. С изграждането на АЕЦ Белене с руска технология и - все по-очевидно - с руски инвестиции, както и с \"Турски поток\", стратегическият енергиен монопол на Русия върху България се утвърждава и придобива дългосрочна и необратима перспектива. Така от гледна точка на енергийната стратегическа инфраструктура България се превръща в част от пространството на концентрирано руско влияние на Балканите. Оста Москва - Белград получава сигурен териториален коридор през България и включва София към това - на практика геостратегическо пространство на руско влияние на Балканите. Това, което Москва не успя да постигне чрез стратегически натиск върху Атина и Скопие, го получава като подарък от България. Нека бъде ясно - с руските енергийни проекти в България ние правим стратегически, не само икономически избор. Българи пред \"Комсомолская правда\": Ние сме за Путин! Как съвместяваме тези свои действия с членството си в евроатлантическата общност? Някой би казал - защо Германия може да си позволи \"Северен поток\", а ние не можем да си позволим \"Южен - Турски поток\"? \"Северен поток\" също е обект на оживени дискусии в западната общност, но при равни други условия, една тръба от Русия до Германия има по-малко стратегически потенциал за дестабилизация на Европа, отколкото една тръба от Русия до Балканите. България заема изключително уязвима за самата себе си позиция в раздвояването между западната си стратегическа принадлежност и утвърждаването на руския енергиен монопол в страната. Банално би било да припомняме широко известни факти - агресията срещу Украйна, спешната необходимост от укрепването на източния фланг на НАТО, превръщането на Черно море в \"руско езеро\", където лавинообразно нараства руското военно присъствие. Ако Бойко Борисов си мисли, че ще съхрани някакъв илюзорен неутралитет на България в тази ситуация с детински рисунки на платноходки и чайки в Черно море - той много се лъже, Не можем да заблудим никого. (Не коментирам позицията на Радев - тя е открито проруска по принцип.) България се е поучила как да не сгреши за \"Турски поток\" Когато в условия на криза се заема позиция, този, който се опитва да остане по средата \"пере пешкира\" заедно с победения. Кой е по-вероятният победител в драматичната конфронтация между режима на Путин и Запада? Какъв е скритият дневен ред на българския премиер в опитите му да постигне невъзможното - да пласира България като стратегическа позиция \"по равно\" в двата лагера, които са изправени един срещу друг в едно дългосрочно и - надявам се - непреминаващо в активна враждебност съперничество между Москва и западния свят? Не са сериозни аргументите, че видите ли, днес Западът бил разединен, че ние ще бъдем с тази част от Запада, която иска компромис, а не конфронтация. Ние сме на границата. Повтарям - сега заемаме позиция на набеден наивник между окопите на двете страни, в \"ничията зона\". Чия ще бъде тази ничия зона утре? Какво ще стане с България?     Дмитрий Медведев: 300 000 руснаци имат имоти по Черноморието Българи пред \"Комсомолская правда\": Ние сме за Путин! България се е поучила как да не сгреши за \"Турски поток\"", "date": "2019.03.05", "title": "България става набеден наивник в ничията зона между Русия и Запада"}
{"url": "http://clubz.bg/80225-bylgari_pred_komsomolskaq_pravda_nie_sme_za_putin", "text": "Под заглавие \"България се държи за тръбата\" руският делови всекидневник  съобщава, че руският министър-председател Дмитрий Медведев и българският му колега Бойко Борисов са констатирали съществено изоставане на стокооборота от предишните обеми заради европейските санкции и руското продоволствено ембарго.  За да наваксат пропуснатото, страните се надяват на възобновяването на замразената от три години работа на междуправителствената комисия по търговско-икономическото сътрудничество. В София беше обсъден и енергийният дневен ред, обаче  : спомняйки си съдбата на \"Южен поток\", Русия чака от Европейската комисия гаранции за преминаването през България на заменилия го \"Турски поток\". \"Дмитрий Медведев към властите на България: сутринта - гаранции, вечерта - газ\", обобщава разговорите в София  . Репортажът на вестника от българската столица обаче започва на далече по-идеологическа вълна. Предаваме го дословно:  Под заглавие \"България се застъпи за руски газопровод\" порталът   цитира Борисов, че България всячески подкрепя проекта за строеж на газопровода \"Турски поток\". Противниците му Борисов нарече предатели, стремящи се \"да закопаят в земята нашите инвестиции\", подчертава изданието. \"А ние искаме максимално прозрачен хъб\", е цитиран да казва Борисов на съвместната пресконференция с Медведев. също се спира на условията, при които Русия би пуснала \"Турски поток\" през България - гаранции, че той няма да последва съдбата на \"Южен поток\". Деловият интернет портал   излиза със заглавие: \"Българският премиер нарече предатели противниците на \"Турски поток\". Българският премиер също засегна въпроса за сегашните отношения между Русия и Запада. По думите му е необходимо да се върнем на масата на преговорите, доколкото възможен военен конфликт \"ще има пагубни последствия за целия свят\". Отразяването на посещението в международните медии е оскъдно - информации на  и   от София. Ройтерс подчертава, че с  \"Турски поток\" Русия се опитва да заобиколи главната транзитна страна сега - Украйна - и цитира Медведев в интервюто му за български вестник да казва, че откъде би минал \"Турски поток\" след Турция зависи \"до голяма степен ще бъде определено от готовността на газовата транспортна инфраструктура\". В кореспонденция от съвместната пресконференция на Борисов и Медведев агенцията отбелязва, че \"износът на руски газ стана все по-политизиран откакто Москва анексира Крим от Украйна през 2014 г.\" Ройтерс цитира Медведев с искането му за гаранции от страна на Европейската комисия, че \"Турски поток\" няма да последва съдбата на \"Южен поток\".   ", "date": "2019.03.05", "title": "Българи пред \"Комсомолская правда\": Ние сме за Путин!"}
{"url": "http://clubz.bg/80232-rusiq_razduhva_otravqneto_na_skripal_vmesto_da_zamylchi", "text": "Вместо да се опитва светът да забрави името Сергей Скрипал, Русия изглежда му придава особено значение, пише американският вестник  . \n\tТочно преди година бившият руски шпионин Скрипал и дъщеря му бяха открити в безсъзнание на пейка в парк в британския град Солсбъри и впоследствие британските власти заявиха, че те са били отровени с нервнопаралитично вещество от двама агенти на руското военно разузнаване. В отговор Великобритания изгони десетки руски дипломати и наложи икономически санкции на Москва. Ето кой е третият отровител на Скрипал - Сергеев/Федотов Вместо да игнорира годишнината от отравянето, Русия вчера я отбеляза с едночасова пресконференция в ООН, дълъг 52 страници доклад и сериозно медийно отразяване от англоезичната държавна телевизия Ар Ти, отбелязва вестникът. \n\tРуски представители обвиниха Великобритания, че нарушава международното право, тъй като не осигурява консулски достъп до двамата членове на семейство Скрипал, чието местоположение се пази в тайна. \n\tИзданието отбелязва, че има причини да не се дава достъп до Сергей и Юлия Скрипал на представители на държавата, която според британските власти се е опитала да ги убие. Британското правителство заяви, че на двамата Скрипал им е разрешено да се свържат с руски дипломати, но до момента те не са проявили желание. Атентатор срещу Скрипал тровел и български бизнесмен През изминалата година руски представители се опитаха да използват липсваща информация в сложния разказ за случилото се, за да намекнат, че става дума за антируска конспирация. На вчерашната пресконференция в ООН руският заместник постоянен представител в ООН Дмитрий Полянски подчерта несъответствията в този разказ по отношение на въздействието върху пострадалите на нервнопаралитичното вещество при първоначалното медийно отразяване на инцидента. Според Полянски подозрения буди и липсата на видеокамери в района на дома на Скрипал в Солсбъри. Сотир Цацаров потвърди - помагач за Скрипал е бил в България три пъти В заключение Полянски заяви, че британското правителство не е успяло да предяви убедителни доказателства за руска намеса в случая с отравянето на Скрипал. \n\t\"Те са доволни. Успяха да постигнат, каквото искаха, създавайки илюзията, че Русия стои зад престъплението и не си направиха труда да представят доказателства\", каза Полянски, имайки предвид британските власти, пише БТА. Атентатор срещу Скрипал тровел и български бизнесмен Сотир Цацаров потвърди - помагач за Скрипал е бил в България три пъти", "date": "2019.03.05", "title": "Русия раздухва отравянето на Скрипал, вместо да замълчи"}
{"url": "http://clubz.bg/80228-enp_shte_obsydi_izklyuchvaneto_na_orban_na_20_mart", "text": "Европейската народна партия (ЕНП) ще гласува изключването на партията \"Фидес\" на унгарския премиер Виктор Орбан на 20 март, предаде Ройтерс. ЕНП обяви, че представители от 12 партии и 9 държави настояват за изваждането на партията от ЕНП. Преди това Европейската комисия обвини Будапеща, че изопачава фактите относно миграцията към Съюза. В много свои изказвания Орбан подчертава, че ЕС нарушава устоите на държавите членки, като налага масовите потоци от мигранти, които подкопават християнската цивилизация на Европа. Орбан: Миграцията е опасна за живота, сигурността и европейската християнска култура Наскоро премиерът на Унгария увеличи количеството на антиимигрантските послания преди наближаващите евроизбори през май. Той започна и все по-често да злослови срещу председателя на ЕК Жан-Клод Юнкер и родения в Унгария американски милиардер Джордж Сорос.  Издигнатият кандидат за председател на Европейската комисия Манфред Вебер не изключи вероятността да се изключи \"Фидес\" от ЕНП. Кой е Вебер - шпиценкандидатът на ЕНП Орбан определи желаещите да го изключат от ЕНП като \"полезни идиоти\", които се предават на крайнолевите течения в партията. Орбан: Искаме унгарски деца, миграцията е капитулация ЕНП разполага с 217 мандата от общо 750 в Европейския парламент (ЕП), като 12 от тях са от \"Фидес\". Очаква се след евроизборите тя да се задържи като първа политическа сила, макар че според предварителните проучвания ще загуби членове в ЕП. Засега опитите на ЕС да укроти Орбан се провалят. Затова Брюксел обмисля да включи условие за достъпа до бюджета на ЕС от 2021 г. -  . Унгария и повечето бивши социалистически държави получават голям дял от бюджета на Съюза за европроекти в инфраструктурата, регионалното развитие и земеделието. Брюксел предлага еврофондовете да се обвържат с върховенството на закона Кой е Вебер - шпиценкандидатът на ЕНП Орбан: Искаме унгарски деца, миграцията е капитулация Брюксел предлага еврофондовете да се обвържат с върховенството на закона", "date": "2019.03.05", "title": "ЕНП ще обсъди изключването на Орбан на 20 март"}
{"url": "http://clubz.bg/80227-mvr_i_prokuraturata_predotvratili_opit_za_palej_vyv_vidin", "text": "Полицията и прокуратурата са предотвратили умишлен палеж на граничното полицейско управление (ГПУ) в град Видин, който вероятно е щял да причини огромен пожар в града. Това стана ясно от изявление на зам. главния прокурор Иван Гешев и главния секретар на МВР Ивайло Иванов. Гешев и Иванов съобщиха във вторник на брифинг, че има двама задържани по случая.Те не са местни, най-вероятно са наети да свършат тази работа, обясни главният секретар на МВР. Миналият вторник криминалистите получили сведение, че ще бъде извършен палеж или на територията на Видин, или на Монтана. Те разположили секретни постове на много места. Един от тях бил и край граничното полицейско управление. През нощта във вторник срещу сряда двама души, се опитали да проникнат в управлението. Възпряло ги единствено това, че вероятно са разпознали секретния пост и избягали. По-късно били заловени. На мястото, на което се опитвали да проникнат, е имало 10-тонна цистерна. В района имало и други нефтопродукти, а срещу управлението - бензиностанция. Гешев разясни, че преди няколко месеца е била запалена колата на разследващ полицай във Видин - от въпросното ГПУ. По същото време имало и палеж на апартамент. Била обаче направена грешка, извършителите объркали етажа и запалили апартамент, който не бил на полиция, допълни Иванов. Главният прокурор възложил на заместника си и на главния секретар на МВР да се започне работа по случая, който представлявал \"директна атака срещу държавата\". Гешев каза още, че \"все още не разполагаме с категорична информация на какво се дължат тези действия\". „Задържаните не са криминално проявени, две са лицата. Първоначалната информация дойде в ОДМВР-Видин, че на територията ще бъде извършено „нещо“. Тогава действахме на сляпо, само знаехме, че лица ще отидат във Видин и ще извършат престъпление. По тази причина бяха сформирани постове и един от тях, засичайки лицата, предотвратили този процес“, коментира Ивайло Иванов. „В лицата, които са задържани под стража от Районния съд във Видин, в петък, са намерени множество 11-литрови бутилки с бензин, което показва, че има сходство на почерка от първите палежи и сегашния опит“, коментира той. „Тези бутилки са пълни с бензин, към тях е прикрепено пликче с определено вещество и когато в него се инжектира трето вещество, каквото е намерено в спринцовки в апартамента на задържаните лица, възниква химична реакция и се получава взрив, доста сериозен\", даде разяснения и за химическото действие Гешев.", "date": "2019.03.05", "title": "МВР и прокуратурата предотвратили опит за палеж във Видин"}
{"url": "http://clubz.bg/80219-venci_stefanov_za_svetovnoto_premiera_sydiqta_i_direktivata", "text": "Президентът \"Славия\" Венцеслав Стефанов е централна фигура във футболния ни живот тези дни. След мача на \"белите\" срещу \"Левски\" (0:3) в неделя босът изрече тежки думи по адрес на съдията Станислав Тодоров. Той заяви, че ще направи всичко възможно шуменецът повече да не реферира. \"Славистите\" претендират за неотсъдена дузпа през първото полувреме и за странно отсъждане, при което бе вдигната засада в ущърб на отбора му след изпълнен тъч. \"Белия вожд\" също така заяви, че оттук нататък съперниците на \"Левски\" ще бъдат ощетявани - заради \"директива\". Стефанов, който е и член на Изпълкома на БФС, гостува тази сутрин в БНТ 1 и говори за най-актуалните теми в българския футбол от началото на годината. \"Реална кандидатура. Ще бъдат построени 2-3 модерни стадиона. Напълно възможно е Ако правителството се ангажира... два хубави стадиона няма да излязат повече от 150-200 милиона евро. Говорим за много качествени и хубави стадиони. Това не вярвам да е непосилно за възможностите на нашата държава. Тези стадиони са многофункционални. Там освен всичко друго, целодневно кипи живот, има много зали, хотели, провеждат се концерти, всичко е въпрос на мениджмънт.  Вие сте много млади... по време на Американското лято беше голям глад, моето момче  Невъзможно беше да се строи, въпросът беше да се оцелява. Сега е моментът, дай Боже. Имаме премиер, който обича спорта. Преди него никой не си е мръднал пръста и затова футболът е на това ниво - дължи се най-вече на управляващите преди него.\" \"Аз имам вина, че не ми издържаха нервите, слязох и казах на този човечец   някои неща, които съм готов да ги потвърдя отново. Не може по този начин да се гавриш и подиграваш с труда. Ние си влагаме парите, даваме, не дължим една стотинка, инвестираме в стадиона, трябваше да направим осветление, за да се играе мача с \"Левски\" там, смениха ни мача, сложиха този човечец да свири... Той се гавреше през цялото време с футболистите. Много, много грозно. \"Левски\" с класика срещу \"Славия\" Сега чрез една левскарска агенция, не искам да й споменавам името, не е редно, опитват да изкарат, че съм опитвал да му заплашвам живота. Аз не съм толкова глупав. Ако е така, сега трябва да се притеснявам да не се спъне утре някъде и ще изляза аз виновен.  Казах и сега го казвам и на вас, ще го кажа навсякъде: ще направя всичко възможно този човек повече да не свири и да престане да се гаври с хората. Той просто върши много лоши неща.\" \"Директивата идва от хората, които управляват “Левски”. Не може да дойде от друга слънчева система. Аз винаги съм казвал това, което мисля и ще продължавам да го казвам. Твърде стар съм, за да се обърна или наведа. Гледайте оттук нататък, гледайте мача в неделя  . Тези колеги, които казват: “а, бе, той Венци Стефанов само писка”… ще минат през тази мелница, през която минах аз онзи ден, ако не се вземат спешни мерки. Това е меко казано претъпление срещу футбола. Съдийската комисия ще вземе мерки. Първо дисциплинарната ще вземе \"да ме оправи”. После съдийската ще накаже за известно време този човек, за да забравя. Но аз няма да забравя. Надявам се, че колегите ми ще видят за какво става въпрос и няма да допускат повече такива хора.\" \"Сезонът върви трудно. Но аз съм доволен от играта, мотивацията, мъжеството… Имаме доста млади момчета. Видяхте, че и онзи ден Загорчич пусна две 17-годишни момчета. Това е пътят и аз призоваван и другите колеги да дават път на български футболисти, защото ние сме българи. Имаме много талантливи момчета. И за да има пак Амариканско лято, аз няма да съм жив, но вие може би, трябва да има силни български футболисти. Категорично съм на мнение, че трябва да ги продаваме в чужбина млади, за да вдигат нивото си.\"", "date": "2019.03.05", "title": "Венци Стефанов: за Световното, премиера, съдията и \"директивата\""}
{"url": "http://clubz.bg/80216-real_madrid_shte_lekuva_rani_v_shampionskata_liga", "text": "Днес започват осминафиналните реванши в Шампионската лига, тази вечер ще знаем кои са първите четвъртфиналисти. Двубоите са \"Реал\" (Мадрид) - \"Аякс\" и \"Борусия\" (Дортмунд) - \"Тотнъм\". Ще се предават по каналите на мобилния оператор А1. След като за няколко дни \"Реал\" (Мадрид) отпадна от турнира за Кралската купа на Испания и остана с илюзорни шансове за титлата, има възможност поне да продължи напред в надпреварата, в която е най-успешният клуб. \"Лос бланкос\" спечелиха с 2:1 в Амстердам и ако при този резултат не преодолеят \"Аякс\", ще бъде равносилно на катастрофа. Тимът ще е лишен от капитана си Серхио Рамос, който е наказан за натрупани жълти картони. \"Уембли\" се видя тесен на \"Борусия\" (Дортмунд) \"Тотнъм\" пък гостува в Германия със солиден аванс от 3:0. И двата отбора имат проблеми във вътрешните си първенства. Третото място на \"шпорите\" е заплашено от преследвачите, а \"Борусия\" е в лоша серия в Бундеслигата, като допусна \"Байерн\" опасно близо - двата тима са с равни точки.", "date": "2019.03.05", "title": "\"Реал\" (Мадрид) ще лекува рани в Шампионската лига"}
{"url": "http://clubz.bg/80220-lenin_vyzkrysnal_a_okolo_nego_vojnici_s_pushki%E2%80%A6", "text": "В една хумористична песен от 1929 г. троцкисти осмиват настъплението срещу свободата на словото в СССР: За подобни песни или политически вицове властта лесно можела да изпрати всеки там, където има много „студ и сняг“ по член 58 от НК на РСФСР (антисъветска агитация), пише изданието „Лента“. Но жанрът не изчезнал: това бил единственият начин, по който съветският човек можел да изрази какво мисли за Йосиф Висарионович Сталин. Как Сталин е подслушвал Рузвелт и Чърчил Властта, разбира се, искала във вицовете хората да осмиват само онези, които самата тя е „назначила“ за свои врагове и за врагове на народа. Само че така се получава много рядко. Обикновено острието на политическия хумор е насочено към вождовете и техните типични последователи. И колкото по-силен е натискът върху обществото и свободата на изразяване, толкова повече процъфтява жанрът на анекдота, толкова по-виртуозно и изобретателно в него се вплитат скрити значения и евфемизми. А шегата се превръща във форма на социален протест. Така е по времето на Сталин, управлявал СССР от 1922-ра до смъртта си на 5 март 1953 г. Когато днес някои от гражданите на Русия се чувстват носталгично по отношение на времето на Сталин, те свързват името на вожда с неговите постижения. През 30-те години се формира култ към личността му. И към всички неща, смятани за добри, неизменно се опитвали да прикачат определението „сталински“: сталински петилетки, сталински соколи, сталински орли и т.н. Вождът е рисуван като добродушен, но със силна воля, грижовен, но силен и мъдър, честен и енергичен. Но има и друга представа за него. Хората, опирайки се на своите критични способности, създават в своя фолклор съвсем различен образ на Сталин: жесток политик, който не се интересува от съдбата на обикновените граждани, издигнал се високо „бивш семинарист“ и лъжлив диктатор, предал идеите на революцията. \"Ленин, събуди се, Брежнев полудя!\" През 2009 г. историците А. С. Архипов и М. А. Мелниченко издават „Анекдоти за Сталин. Текстове, коментари, изследвания“ – огромен по обем сборник, в който се осмиват различни страни на съветския политически живот. Ето няколко анекдота: Ленин възкръснал и гледа – намира се в масивна сграда, охранявана от часовои. „Сигурно съм в затвора, а контрареволюцията е победила.“ Намира телефон и търси Троцки. Троцки го няма никакъв. Убеждението, че революцията се е провалила, се усилва. Търси Риков в Совнаркома, Зиновиев в Коминтерна, Бухарин в „Правда“. Няма никой. – Но може би поне партията съществува? Звъни в секретариата на Централния комитет: – Другарю, Сталин? – Какво ви трябва? Ленин обяснява тревогите си. Сталин го слуша, в същото време взема друг телефон и се обажда в ГПУ (наследника на ЧК и предшественик на НКВД и КГБ – бел. ред.): – Тук един старец задава много въпроси, успокойте го. (1934) *** Молотов влиза при Сталин и казва: „Тук, в „Правда“, е написано, че на този площад е построена шестетажна сграда; минах оттам и не видях никаква шестетажна сграда.“ Сталин: „А защо обикаляш по улиците, вместо само да четеш вестници?“ (1933) *** Срещат се американче и русначе. Момчето от САЩ се обръща към другото от СССР: — А пък ние си имаме шоколад! — А пък ние си имаме Сталин! — Някой ден и ние може да си имаме Сталин. — Тогава няма да си имате шоколад! (1930) *** Американец и руснак спорят кой е по-велик държавник: Хувър или Сталин. — Хувър е най-великият държавник. Той отучи нашия народ от пиенето. (По негово време в САЩ е въведен „сухият закон“ — бел. ред.) — А Сталин ни отучи от яденето! *** Сталин произнася реч за стопанските задачи пред представители на кавказките републики: — Разбрахте ли, другари? — Нищо не разбрахме. — Никой ли не разбра? Става Шапталадзе. — Аз всичко разбра. — Какво разбра? — Земя наша — хляба ваша. Вода наша — риба ваша. (1925) *** Сталин и Рузвелт започват спор кой има по-предани телохранители – и за да проверят, им нареждат да скочат през прозореца от 13-ия етаж. Телохранителят на Рузвелт категорично отказва с обяснението: „Аз имам семейство и трябва да мисля за него.“ Телохранителят на Сталин скача и умира на място. Поразеният Рузвелт пита: „Кажете, защо той го направи?“ Сталин дръпва от лулата си и отвръща: „И той мислеше за семейството си.“ *** Сталин си изгубва лулата. Звъни в НКВД и нарежда незабавно да бъде открита. След два часа вижда, че е паднала в единия му ботуш. Вдига пак телефона и звъни в НКВД с въпроса как върви издирването на лулата. „Вече сме арестували десет души, разследването продължава“, рапортуват оттам. „Е, аз вече я намерих сам — казва Сталин, — така че незабавно ги освободете!“ „Но, другарю Сталин, седмина вече си признаха“, отвръщат от НКВД. (1953) *** Берия докладва на Сталин, че органите на реда са задържали човек, който прилича на Сталин като две капки вода, и пита какво да го правят. — Да се разстреля! — А може би да му обръснем мустаците? — Може и това. (1950) *** В деня след смъртта на Сталин огромна тълпа дяволи започват да разбиват райските порти. – Къде си мислите, че отивате, изчадия адови? – пита ги свети Петър. – Вчера при нас дойде Сталин! Ние сме първите бежанци. (1956) *** Сталин и Молотов летят със самолет над Москва и виждат опашки за брашно и захар в магазините. Молотов казва на Сталин, че ако пусне торба с брашно и торба със захар от самолет, хората биха го разцелували от радост. А пилотът си мисли: „Ако можех да хвърля вас двамата от самолета, хората щяха мен да разцелуват – по най-различни места.“ \" \" \"Ленин, събуди се, Брежнев полудя!\"", "date": "2019.03.05", "title": "Ленин възкръснал, а около него войници с пушки…"}
{"url": "http://clubz.bg/80218-medvedev_zove_sasht_da_izteglqt_qdrenite_si_oryjiq_ot_evropa", "text": "САЩ да върнат ядрения си арсенал у дома и да премахнат създадената за него инфраструктура в Европа. Това поиска днес руският министър-председател Дмитрий Медведев, предаде ТАСС. Руският премиер уточни, че призивът му се отнася и до ученията, свързани с подготовката за използване на ядрено оръжие, които страните на НАТО провеждат редовно, предаде още ТАСС.  Той за пореден път обвини САЩ, че те, а не страната му, са решили да се оттеглят от Договора за ликвидиране на ракетите със среден и малък обсег (ДРСМО). В друга част от интервюто си Медведев поиска от Европа да уважава чуждите традиции и да не налага на другите страни своите стандарти, пиша ТАСС. ТАСС отбелязва, че този коментар е по повод на т.нар. постхристиянски ценности на съвременна Европа (агенцията не уточнява какви са те - б.р.), които \"принципно се различават от традиционните ценности на руснаците\". Агенцията посочва, че Медведев се е срещнал днес с председателката на Народното събрание Цвета Караянчева и е положил венец пред Паметника на руския император Александър II (\"Цар Освободител\") пред българския парламент.", "date": "2019.03.05", "title": "Медведев зове САЩ да изтеглят ядрените си оръжия от Европа"}
{"url": "http://clubz.bg/80215-ombudsmanyt_predlaga_bylgarite_na_ostrova_da_glasuvat_bez_ogranicheniq_na_evrovota", "text": "Омбудсманът Мая Манолова е изпратила до председателя на комисията по правни въпроси в парламента Данаил Кирилов (ГЕРБ)) предложение за изменение в Изборния кодекс. С него се позволява на българите във Великобритания да гласуват без ограничения на евровота, ако страната излезе от ЕС. Манолова настоява и за възможност за електронно дистанционно гласуване, каквото трябваше да бъде осигурено на изборите за представители в Европейския парламент през май, но ще бъде отложено за пореден път. Това обяви Манолова в сутрешния блок ка БНТ. Тя е била сезирана с подписка, събрана от наши сънародници зад граница. В нея те посочват, че само на Острова над 100 000 души участват активно в изборния процес. Според ИК обаче има ограничение за броя секции в страни извън ЕС - те да са до 35. Това ограничение бе въведено преди няколко години с мотива за контролиран вот в Турция. Електронно гласуване: в Ирак може, в България не Сега Манолова предлага изрично да се запише, че при \"Брекзит\" ограничаването на секциите до 35 няма да важи за Великобритания. Още при обсъждането на измененията в Изборния кодекс (ИК) в правната комисия Данаил Кирилов вече направи предложение за Великобритания да се разпише изключение. От ДПС, които традиционно защитават идеята да няма бариери пред вота в чужбина в страни извън европейската общност, възразиха. Ако има изключение за Албиона, то тогава такова да бъде записано и за всички държави, членки на ООН, настояха от ДПС. След този аргумент председателят на правната комисия оттегли предложението си. Ще ограничи ли Брекзит евровота на българите? За българите в страните извън ЕС темата е важна и ще бъде поставяна за ново обсъждане, но в момента няма време за такива дебати - остава месец до изборите, посочи Мая Манолова.  И припомни, че Брюксел призова страните членки да осигурят възможност за обхватно гласуване на гражданите си зад граница. Това припомнят и от ДПС. За Манолова електронното дистанционно гласуване, или т.нар. гласуване по интернет не трябва повече да се отлага.  Този проект в действителност вече е реализиран - обхваща техническите спецификации и всичко останало около организирането на електронното гласуване. Но за партиите вотът в интернет не трябва да се разрешава без гаранции, че зад всеки глас стои свободната воля на избирателя. \"Патриоти\" готвят ново изменение в прага за преференциите Днес предстои правната комисия в парламента да отхвърли ветото на президента Румен Радев върху част от текстовете в ИК, приети в средата на февруари. Сред тях е и елиминирането на преференциоалния вот. След това се очаква ново отваряне на изборния закон - с което от ГЕРБ дадоха заявка, че ще върнат старите текстове за преференцията. Междувременно от НФСБ обявиха, че готвят нови предложения за вдигане на прага на преференциите за местните избори. Ще ограничи ли Брекзит евровота на българите? \"Патриоти\" готвят ново изменение в прага за преференциите", "date": "2019.03.05", "title": "Омбудсманът предлага българите на Острова да гласуват без ограничения на евровота"}
{"url": "http://clubz.bg/80221-vtori_registriran_sluchaj_na_izlekuvan_ot_hiv", "text": "За втори път в историята пациент бе излекуван от ХИВ - вируса, който причинява заболяването СПИН, предаде \"Ню Йорк таймс\". Цели 12 години изминаха от първата   на заразен от вируса човек. Това вдъхва надежда на учените, че лечението е възможно, макар и трудно. Британската здравна каса може да финансира медикамент срещу СПИН И двата успеха са постигнати след трансплантации на костен мозък у заразените пациенти, въпреки че операциите са били предназначени да излекуват рак при пациентите, а не ХИВ. В бъдеще няма да се практикуват трансплантациите на костен мозък, тъй като те са много опасни и крият тежки и продължителни странични ефекти. Същевременно вече са налични силни наркотични вещества, които контролират инфекцията от ХИВ. Но според експерти чрез вкарването в организма на имунни клетки, които са по подобен начин модифицирани да устоят на вируса, е възможно да се намери успешно приложение. Вторият излекуван пациент е избрал да остане анонимен и учените го назовават  . Първоначално той не можел да повярва, че може да бъде излекуван едновременно от рак и от ХИВ. Заразените от СПИН в Русия минаха 1 000 000 Трансплантацията е унищожила раковото образувание без застрашаващи живота странични ефекти. Трансплантираните имунни клетки, които сега са резистентни към ХИВ, изглежда напълно са заместили уязвимите клетки. След успеха преди 12 години с \"пациента от Берлин\" учени се опитаха да повторят неуспешно процедурата - вирусът или се завръщаше обикновено девет месеца след като пациентът спираше приема на антиретровирусните медикаменти, или пациентът умираше от рак. \"Пациентът от Лондон\" е страдал от лимфом на Ходжкин и получава трансплантация на костен мозък от донор с мутиран CCR5 (вирусът не може да се захване за мутиралата версия на този геном) през май 2016 г.  Той спира да приема медикаментите срещу ХИВ през септември 2017 г. Това го прави вторият пациент в историята, който се е оттървавал от вируса за повече от една година.  Днес експерти следят общо 38 заразени с ХИВ пациенти, които са получили трансплантация на костен мозък. \"Пациентът от Лондон\" е под номер 36 в списъка. \"Пациентът от Дюселдорф\" е по номер 19 в списъка и е спрял да приема медикаменти срещу ХИВ от четири месеца. Детайли около неговото лечение ще бъдат разкрити по-късно през тази седмица. Екипът от учени, който изследва \"пациента от Лондон\", все пак отбелязва, че в един от 24-те проведени тестове са открити следи от инфекцията. Според тях обаче това може да се дължи на замърсяване на пробата. Заразените от СПИН в Русия минаха 1 000 000", "date": "2019.03.05", "title": "Втори регистриран случай на излекуван от ХИВ"}
{"url": "http://clubz.bg/80214-bylgariq_se_e_pouchila_kak_da_ne_sgreshi_za_turski_potok", "text": "България си е извадила поуките от провала на газовия проект \"Южен поток\" и няма да повтори същите грешки с \"Турски поток\". Това стана известно от думите на вицепремиера Томислав Дончев, който коментира и визитата на руския премиер Дмитрий Медведев в София. Дончев посочи, че това, което се случи с „Южен поток”, не може да стане сега, защото всичко е внимателно премислено, за да няма конфликт с европейското законодателство. По думите му за България основен приоритет остава да търси всички възможни източници за доставка на природен газ. Според него трябва да има сигурност на доставките и да се съхрани ролята ни на транзитьор, защото страната ни и към момента получава приходи от това. България започва и редица процедури за разширяване на газопреносната си мрежа, търсят се нови инвестиции, като се спазва и европейското законодателство, повтори Дончев. Вицепремиерът Томислав Дончев съобщи, че процедурата за избор на инвеститор за АЕЦ \"Белене\" (погълнала над 1.2 млрд. лв. до момента, бел. ред.) трябва да бъде обявена в  . И добави, че няма как централата да бъде завършена без участието на „Росатом”. Спроред вицепремиера Томислав Дончев трябва да се смени моделът на мслене в администрацията, а чиновниците е необходимо да започнат в рамките на три дни да обработват исканията на гражданите и фирмите.  ", "date": "2019.03.05", "title": "България се е поучила как да не сгреши за \"Турски поток\""}
{"url": "http://clubz.bg/80211-bylgariq_i_rusiq_shte_obsyjdat_i_sytrudnichestvoto_v_turizma", "text": "Развитието на сътрудничеството в туризма между България и Русия ще обсъдят премиерите Бойко Борисов и Дмитрий Медведев. На специално организиран форум в София ще се включат и министърът на туризма Николина Ангелкова, министърът на икономическото развитие на Руската федерация Максим Орешкин, кметове и представители на българския и руския туристически бизнес. На Българо-руския бизнес форум ще се обсъдят общи инициативи за развитие на туристическия сектор, както и мерки за насърчаване на двустранните пътувания. От руска страна настояват за намаляване на административната тежест при издаване на български визи за руски туристи. На конференцията се очаква да бъдат дискутирани и възможностите за насърчаване и задълбочаване на сътрудничеството и контактите на туристическия бизнес на двете държави с институционалната подкрепа на двете правителства. В понеделник двете страни си обещаха сътрудничество в областта на енергетиката, разширяване на газопреносната мрежа и продължаване на строежа на АЕЦ \"Белене\". А премиерът Борисов заяви за пореден път, че България трябва да продължи да транзитира руски природен газ и след като „Турски поток“ заработи. И отново разви своята идея на създаване на газов хъб. От своя страна руският премиер Медведев посочи, че включването на България в проекта „Турски поток“ ще се коментира след гаранции от Европейската комисия, че няма да има пречки за това.  ", "date": "2019.03.05", "title": "България и Русия ще обсъждат и сътрудничеството в туризма"}
{"url": "http://clubz.bg/80209-kongresmeni_iskat_da_znaqt_kakvo_si_e_govoril_trymp_s_putin", "text": "Три комисии на Камарата на представителите на Конгреса на САЩ искат Белият дом и Държавният департамент да им предоставят информация за неофициалните разговори между президентите Доналд Тръмп и Владимир Путин, включително за разговора с преводача, който е присъствал на срещата им на четири очи в Хелзинки миналото лято, предаде Асошиейтед прес. \n\tКомисиите по разузнаването, по външните работи и по надзора и реформите искат информация за съдържанието на разговорите между Тръмп и Путин на четири очи - лично и по телефона, и дали тези разговори са оказали влияние върху външната политика на САЩ. Комисиите освен това искат да знаят дали Тръмп се е опитал да скрие водени такива разговори. \n\tКомисиите искат да изслушат лингвисти и преводачи, които по какъвто и да е начин са чули тези разговори. Тръмп и Путин се срещнаха неофициално в Хелзинки през юли за повече от два часа в присъствието само на преводачи, напомня АП. Имало преки доказателства за връзка на Тръмп с Русия Говорителката на Белия дом Сара Сандърс остро разкритикува снощи демократите и разследванията от конгресни комисии на президента Тръмп, които нарече позорни, предадоха Франс прес и Асошиейтед прес. Надлър и другите демократи започнаха тези разследвания, защото са ужасени, че двегодишният им фалшив разказ за \"сговор с Русия\" се сгромолясва, продължи тя. И продължи: Green New Deal е проект на демократите за борба с климатичните промени, посочва АФП. \"Демократите имат по-голям интерес към патетични политически игри, те предпочитат да задоволят своята левичарска и радикална база, вместо да предложат конкретни резултати на нашите граждани. Демократите не търсят истината, те искат да се нахвърлят срещу президента\", заяви говорителката на Белия дом, цитирана от БТА.", "date": "2019.03.05", "title": "Конгресмени искат да знаят какво си е говорил Тръмп с Путин"}
{"url": "http://clubz.bg/80208-zashto_stanah_selqnin_ot_mindq", "text": "\"Дойче веле\" публикува през миналата седмица текст на Ивайло Дичев, в който авторът ни призовава да имаме конструктивно отношение към българите зад граница и \"...да измислим такава форма на държавата, която да ги привлече за сериозно участие в нашите дела\", написа той. И дори си позволи да прогнозира, че, ако се справим с тази задача, \"България от провинция ще стане глобален играч\". Нека помислим над тези думи със спокоен дух и трезва глава. Дали подобна политика, приобщаваща българите зад граница към общото дело, би била нещо добро? Разбира се. И причините за това са толкова очевидни, че няма смисъл да бъдат изреждани. При всички положения Ивайло Дичев отвори вратата към една сериозна дискусия по следния вечен въпрос: \"Накъде да бутаме България?\" През тази врата обаче нахлуха онези, които от цялата работа чуха само \"провинция\". И се възпалиха като... Е, като едни провинциалисти, но с претенции, когато ги наречеш така. Всъщност в своя текст Ивайло Дичев не нарича никого така. А и аз имена няма да споменавам (дори няма да привеждам цитати), за да няма ревове на тема либерализъм, късания на ризи и \"ти мен уважаваш ли ме\"... Кога България от провинция ще стане глобален играч Странно, но факт: най-доброто описание на провинциалист за мен остава онова, което тогавашният идеолог на Путин, Владислав Сурков, дава на руснаците в своя лекция от 2007 година: Това, разбира се, не описва хората, живеещи мирно в провинцията, а онзи провинциалист, който иска да бъде възприеман от останалите (пак по Сурков) като \"столичная штучка\". Преди точно 20 години се отказах от софийското си жителство, придобито при раждането ми, за да се изнеса в село Миндя, община Велико Търново. От столицата избягах в провинцията. Защо? Защото София е най-тежката провинция в цялото ни отечество. Тя е момчето от крайните квартали (но с претенции), описвано по-горе от Сурков. Вечно недоволно, вечно искащо да го признаят за \"столичная штучка\", вечно гледащо на останалите с подозрението, че ей сега ще го пратят да си измие врата... По-добре човек да е в истинска провинция, отколкото в столичната. Откакто живея в истинската провинция, научих каква е разликата. В истинската провинция хората не се правят на онова, което не са. Нямат претенциите да бъдат признати за нещо повече от обитатели на, да речем, село Миндя. Искат да бъдат \"уважавани като хора\". Изобщо болезненият напоследък въпрос с признанието, който поставя и Ивайло Дичев в своя текст, в истинската провинция продължава да бъде решаван по обичайния за Просвещението и за Възраждането начин: Дължи ти се признание за това какъв човек си. Крадеш или работиш? Лъжеш или помагаш на закъсалите? Може ли на теб да се разчита? Малко като при Мартин Лутър Кинг: \"Мечтата ми е някой ден моите деца да не бъдат съдени по цвета на тяхната кожа, а по съдържанието на техния характер.\" Или, казано по миндювски: Какъв е проблемът да живееш в провинцията и да се радваш (там, в провинцията) на признанието на околните, защото си честен, работлив и помагащ на другите? Проблемът е на онзи, който търси признание само по една линия: всички да кажат, че той не е провинциалист, че е повече от провинциалист. Да пренесем това на плоскостта на националната общност. Какъв е проблемът да имаме самочувствието на граждани на страна, в която нещата са добре уредени, всички спазват закона и тротоарните плочки не бълват рядка кал, когато стъпиш върху тях? Проблемът, разбира се, е, че страната ни не е добре уредена, законите не се спазват, а тротоарните плочки бълват рядка кал. Не, няма да се гордея с това, че макар да ходя кален из центъра на София, все пак сме народ, открил и компютъра, и Америка, дал на вси славяни книги да четат, че и бил навремето на цели три морета. Няма как, застанал с кални кундури на жълтите павета, да се гордея със Симеон Велики. Защото това, точно това би бил тежък провинциализъм. Не-провинциализъм е да си подредиш нещата така, че да не се оказваш облян с рядка кал на път за среща в Народното събрание. Гордея се с това, че понякога имам принос към добрата уредба на някои неща. Например с това, че на брега на река Веселина (край Миндя) няма сметище на шест общини, както щеше да има, ако не бях (с помощта на много други) го спрял. Но изобщо не се гордея със Симеон или Крум, когато всеки октомври насреща ми застанат студенти първокурсници, които се гордеят с трите морета (не че знаят кои са...), но не са и чували за трите власти и тяхното разделение. Като Ивайло Дичев се гордея с постиженията на българи на световната арена. Защо го правя? Защото имам огромния късмет хем да съм роден в България, хем след дълги скитания по света да съм решил да я превърна в свой дом - в онова място, където се чувствам добре, сред свои. И, естествено, когато някой от тези \"мои\" постигне признанието на световната публика - няма как да не му се радвам. Частичка от признанието към него се връща и като признание към мен. Той е част от моя дом, брат ми е... Не ми е никакъв брат обаче онзи, който, вместо да направи нещо полезно за дома ни, слага черна качулка и тръгва по улиците, попържайки джендъри, гейове и соросоиди с името на Левски на уста. Няма как да ми е брат, защото предава моя дом, съграден според настояването на Левски така, щото в него да живеем задружно поради \"братството и съвършеното равенство между всичките народности: българи, турци, евреи и пр.\" Не виждам как разсъжденията ми дотук ме правят \"космополит нихилист\", за какъвто се водя в тефтерите на... да ги наречем онези, които наричат такива като мен космополити и нихилисти. Или, да го кажа по друг начин: дори не си представям как в Миндя, където хората все още живеят по правилата на Просвещението и Възраждането, някой може да ме нарече космополит или нихилист. Подобно нещо могат да ме нарекат хора, които са напуснали чистите води и на Просвещението, и на Възраждането, за да се потопят в маларийното блато на онази трескава едноизмерност, която днес се нарича \"идентичност\". Всеки има идентичност и всеки търси някакво признание за нея от околните. Аз обаче решавам каква е моята идентичност. Аз решавам. Никога например не съм се мислил за голям бял мъж, докато през миналата година тази идентичност не ми беше приписана от едни феминистки. Които ми обясниха, че бидейки голям бял мъж, всичко, което мога да сторя или да кажа, е израз само на това, че съм голям и бял, че и мъж - израз на тази моя единствена (според тях) идентичност. Да се разберем. Идентичността ми е онова, което аз съм си изградил. И тя, разбира се, не е сводима до едно нещо. Моята идентичност е сбор от множество, може би десетки самоидентификации, които всеки ден управлявам наново, понякога с променлив успех. Рядко мисля за себе си като за \"българин\". По-често мисля себе си като \"селянин\". Понякога мисля за себе си като за революционер, друг път - като природолюбител. От време на време ми се налага да мисля себе си като преподавател, но не по-рядко - като китарист и групар. Чувствам се удобно с мисълта, че съм и европеец, както и принадлежащ към онзи свят, от Ванкувър до Варна и от Малмьо до Мелбърн, в който свободата е основната ценност. Има още, и още, и още. Не съм само едно нещо. Никой човек не е. А който се опита - изпада, да цитирам един колега от НБУ, в \"скотско състояние, върху което окачва табела \"националист\", \"консерватор\" или нещо подобно\". Поздравявам, прочее, Ивайло Дичев за смелостта на основното послание: че вместо да се делим, попържаме и лепим обидни етикети един другиму, по-добре е да видим как да се съберем, та да направим от общата ни България страна, способна да получава признание от останалите. За целта, разбира се, трябва да се върнем към традицията на автентичната провинция - онази, в която Просвещението все още не е погълнато от маларийните блата и в която хората искат признание за онова, което са като хора, а не за някакво тяхно твърдение, че са нещо повече от жители на провинцията. \" \"", "date": "2019.03.05", "title": "Защо станах селянин от Миндя"}
{"url": "http://clubz.bg/80212-protivotankovi_mini_sa_otkriti_kraj_plevenskoto_selo_qsen", "text": "В близост до железопътната линия Плевен-София в плевенското село Ясен са открити 9 противотанкови мини. Специалисти от инженерния полк в Белене са извършили в понеделник разузнаване на място, съобщиха от Министерството на отбраната. На две от мините има маркировка, която показва, че са учебни. За да не се затруднява движението по железопътната линия, военнослужещите от инженерния полк ще извършат изземване и транспортиране на откритите боеприпаси. До пристигането на екипа районът се охранява от служители на МВР.", "date": "2019.03.05", "title": "Противотанкови мини са открити край плевенското село Ясен"}
{"url": "http://clubz.bg/80217-hilyri_klintyn_nqma_da_se_kandidatira_za_prezident_prez_2020_godina", "text": "Хилъри Клинтън заяви, че няма да се кандидатира за президент на изборите през 2020 г., но обеща, че няма окончателно да се оттегля от политическия живот, предаде Асошиейтед прес. Хилъри Клинтън обвини ФБР за загубата си Бившата държавна секретарка, сенаторка и първа дама изключи вероятността да участва в нова предизборна кампания. Тя съобщи решението си по време на интервю пред телевизията \"Нюз 12\". В предишни интервюта тя не бе така категорична - отказваше да отговори на директните въпроси или променяше курса на разговора с разпитващите я журналисти. Клинтън първоначално претърпя провал от никому неизвестния до този момент сенатор демократ от Илинойс Барак Обама. Това се случи на президентските избори през 2008 г.  Семейство Обама са любимците на Америка Истинският позор за нея обаче настъпи, след като претърпя поражение 8 години по-късно от ексцентричния бизнесмен Доналд Тръмп, въпреки че по-голямата част от политическия елит и медиите я подкрепяха до самия край. Тръмп спаси САЩ от династиите Клинтън и Буш Тя добави, че е разговаряла с някои от претендентите за президентската номинация на Демократическата партия и е подчертала пред тях да не подценяват надпреварата. Камала Харис - първата президентка на САЩ? Семейство Обама са любимците на Америка Тръмп спаси САЩ от династиите Клинтън и Буш Камала Харис - първата президентка на САЩ?", "date": "2019.03.05", "title": "Хилъри Клинтън няма да се кандидатира за президент през 2020 година"}
{"url": "http://clubz.bg/80210-makron_zove_za_evropejski_renesans_pylen_tekst_na_manifesta", "text": "Френският президент Еманюел Макрон призова гражданите на Европейския съюз да защитят застрашената Европа с гласовете си на европейските избори през май, предадоха Франс прес и Асошиейтед прес.  \n\tВ авторска статия, която ще бъде публикувана на 5 март в медии във всичките 28 страни от ЕС, френският президент пише: \"От Втората световна война Европа насам никога не е била по-необходима, отколкото е сега. И никога не е била по-застрашена.\" Като символ на проблемите, сполетели Европа, Макрон посочва \"Брекзит\". Според него \"лъжи и безотговорност\" са довели до излизането на Великобритания от ЕС, очаквано в края на месеца. \n\tФренският лидер приканва европейските граждани да отхвърлят националистическите партии, \"които не предлагат нищо\", на изборите за Европейски парламент от 23 до 26 май. \n\tЗа да отговори на очакванията на гражданите, Макрон обещава да свика . \n\tФренският президент прави редица конкретни предложения за реформи, които да доведат до  : Ето и целия манифест на френския президент Макрон, публикуван на   и преведен на български език:   Европейската комисия приветства днес предложенията на президента на Франция Еманюел Макрон за промени в ЕС и отбеляза, че самата тя е автор на повечето от изложените идеи. \n\tОт 2014 г. председателят на ЕК Жан-Клод Юнкер и неговият екип работят за европейското възраждане, заяви говорител на институцията. В тези усилия имахме постоянната подкрепа на Франция и президента Макрон, добави той. \n\tПо неговите думи някои от идеите на Макрон съвпадат с предложенията на ЕК - за усилена охрана на външните граници на ЕС, за укрепване на агенцията за миграцията, за обособяването на общ бюджет за проекти в отбраната, за проверка на външните стратегически инвестиции, за защита на изборите от външно влияние и за пълна прозрачност на финансирането на партиите. Говорителят посочи също предприетите усилия за защита на интернет от разпространението на терористична пропаганда, въвеждането на правила за равно заплащане за еднакъв труд, действията в областта на енергийния преход. Той отбеляза, че ЕС вече разполага с агенция за храните. \n\tЗа европейското възраждане ЕК и Франция водят една и съща борба. Всяко обсъждане на възможността за преразглеждане на европейските договори е обща работа на държавите от ЕС, допълни говорителят. Туск: Започналите \"Брекзит\" заслужават специално място в ада Председателят на Европейския съвет Доналд Туск заяви днес, че външни влияния са отговорни за решението на Великобритания да напусне ЕС. Той направи този коментар по повод предложенията на президента на Франция Еманюел Макрон за промени в ЕС и за укрепването на Общността. \n\tИзцяло подкрепям начина на мислене на президента Макрон, посочи Туск. Нашата най-голяма свобода е демокрацията - свободата да избираме кой ни ръководи, докато външни сили опитват да повлияят на нашите решения във всички избори, цитира той изложението на френския президент. Има външни сили против ЕС, които се стараят - открито или тайно - да влияят на европейския демократичен избор и така стана с Брекзит и други европейски кампании, поясни Туск. \n\tТой предупреди, че това може да се случи отново на изборите за евродепутати през май. Затова призовавам всички, които ги е грижа за ЕС, да работят в тясно сътрудничество до изборите и след това. Не позволявайте политически партии, финансирани от външни и враждебни сили, да решават основните задачи пред ЕС и да определят ръководителите на общностните институции. Не можем да чакаме възраждането на Европа, то трябва да започне сега, добави Туск, цитиран от БТА.", "date": "2019.03.05", "title": "Макрон зове за европейски ренесанс (ПЪЛЕН ТЕКСТ НА МАНИФЕСТА)"}
