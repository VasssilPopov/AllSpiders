{"url": "http://clubz.bg/68089-pochina_hristina_angelakova", "text": "На 73 години си отиде Христина Ангелакова. Голямата оперна певица е починала след усложнения, вследствие на ортопедична операция. Тъжната вест потвърдиха нейни близки пред „ “. Христина Ангелакова е родена е в Исперих на 29 октомври 1944 година. Завършва Българската държавна консерватория в София през 1969 г. в класа на професор Сима Иванова.  Заминава за Италия, където записва специализация в академията „Санта Чечилия“ в Рим. След година обучение българката се премества в   в Милано, където постъпва в Центъра за млади оперни артисти. По-късно е поканена да подпише тригодишен договор с операта  , където са първите и публични изяви. През 1973 година получава голямата награда на конкурса за оперни артисти в италианския град Тревизо. 2 години по-късно е първа в надпревара в Остенде, Белгия. След като името ѝ нашумява в световен мащаб, тя е поканена да се завърне в България в колектива на Софийската народна опера. Установява се в София и пее на най-престижната оперна сцена в страната цели 23 години. Паралелно с ангажиментите си в родината Христина Ангелакова не спира да гастролира по света. В периода 2001 – 2004 година е директор на Софийската опера. От 1985 г. преподава оперно пеене в Националната музикална академия, а от 2000 г. е доцент.", "date": "2018.05.20", "title": "Почина Христина Ангелакова"}
{"url": "http://clubz.bg/68086-nashiqt_spasitel_erdogan_poiska_glasa_na_turcite_v_evropa", "text": "Турският президент Реджеп Тайип Ердоган произнесе предизборна реч пред хиляди турски граждани, живеещи в чужбина и пристигнали за целта от редица европейски страни в Сараево, търсейки подкрепа от тях в предстоящите на 24 юни президентски и парламентарни избори в Турция, предадоха Асошиейтед прес и Ройтерс.  Ердоган избра Сараево - столицата на приятелски настроената към него Босна и Херцеговина, тъй като европейските страни, в които живеят компактни маси турци, като Германия, Австрия и Холандия, му отказват да води предизборна агитация на тяхна територия, мотивирайки се със съображения за сигурност. А десният австрийски канцлер Себастиан Курц, който е противник на турското членство в ЕС, направо посочи миналия месец, че на Ердоган няма да му бъде позволено да използва за политическите си цели турските общности в Европа.  Макрон: Да свържем Западните Балкани с ЕС. Иначе ще се обърнат към Русия или Турция Изборите на 24 юни имат особено значение за Турция, защото ще ознаменуват преминаването към мощна президентска система вместо досегашната парламентарна, и това ще даде на Ердоган като президент (ако, разбира се, бъде преизбран, в което малцина се съмняват) изключително широки пълномощия начело на изпълнителната власт.  Ердоган даде израз на дълбоките си симпатии към босненските власти, като нарече страната им пример за демокрация за разлика от други големи европейски страни, които не му позволиха да води предизборна агитация там. Мюсюлманинът Бакир Изетбегович, който в момента оглавява на ротационен принцип тричленното босненско президентство, лично го посрещна на летището на Сараево и бе до него и на митинга в спортната зала. Турският президент няма намерение по време на визитата си да се срещне със сръбския и с хърватския членове на президентството.  Ердоган: Никога не сме се отказвали да влизаме в ЕС В речта си Ердоган обеща, че неговото правителство ще работи за откриване на възможности за работа на турските граждани, които се пенсионират в чужбина, както и за нови програми за децата и внуците им да учат турски език там, където живеят. Той призова поддръжниците си да участват активно в европейската политика по места като начин да се тушират антитурските настроения в съответните страни.  Новата политическа система на страната бе одобрена с малко мнозинство на референдума през април м.г., но 59 на сто от живеещите в чужбина турци гласуваха за промяната. Над 3 млн. турци, които живеят в чужбина, имат право да гласуват в предстоящите турски избори, припомня АП.  Ройтерс цитира един от участниците в митинга - македонски студент от турски произход, който каза: Вчера турската държавна Анадолска агенция, цитирана от Ройтерс, съобщи, че е имало сигнали са възможен опит за убийство на Ердоган по време на балканските му посещения. Запитан за тези съобщения, той отговори: Ердоган: Никога не сме се отказвали да влизаме в ЕС", "date": "2018.05.20", "title": "\"Нашият спасител Ердоган\" поиска гласа на турците в Европа"}
{"url": "http://clubz.bg/68085-kyde_i_koga_nqma_da_ima_topla_voda_v_sofiq_pylen_grafik", "text": "\"Топлофикация София\" ЕАД публикува графика на планираните ремонти, които водят до спиране на топлата вода за абонатите. Публикуваме пълния график м. „ “ - от 5 юни – до 16 юни кв. „ “, „ “, „ “, „ “, „ “, „ “, „ “ - от 19 юни – до 4 юли *кв. „ “- 1А, 2, 3, 4 - *ще бъдат обявени допълнително кв. „ “ и част от кв. „ “   - от  30 юли – до 14 август кв. „ “- , „ “, „ “, „ ” - от 15 август – до 26 август кв. „ “, „ “, „ “, „ “, части от кв. „ “ - от 20 август – до 24 август части от кв. „ “,  ,   и   - от 20 август – до 24 август      кв. „ “, „ “, „ “, „ “ - от  27 август - 31 август  ​​кв. „ “, „ “, „ “, „ “, части от кв. „ “ - от  03 септември - 07 септември ​ж.к. „  ”- 6 част - от 18 май – до 19 май    - от 20 август - до 29 август Реконструкция на трасе по пл. “ ” /ремонт на бул. “ ”/ - от 17 май – до 15 юни Реконструкция на трасе по ул. “ ” - от 20 август – до 29 август бул.” ”№36 - №48 (четни) - от 31 май – до 16 юни ул.” ”№ 41 - № 43 (нечетни) - от 31 май – до 16 юни ул. “ ” № 88, №78, № 47, № 70, № 68, №64 - от 31 май – до 16 юни ул.” ” № 25А, № 25-1, № 27 - от  31 май – до 16 юни ул. “ ”№ 35, № 31-1, № 31-2, № 40,№ 37, № 39-41, № 45, № 47, № 54, № 56 - от 31 май – до 16 юни  ул. “ ” № 26, № 30, № 39, № 40 - от 31 май – до 16 юни  ул. “ ” № 52 - от 31 май – до 16 юни ул. “ ” № 37, № 34 - от 31 май – до 16 юни ул. “ ” № 54, № 56, № 58 - от 31 май – до 16 юни ул. “ ” № 40, № 42 - от 31 май – до 16 юни ж.к.   - от  5 юни – до 9 юни ж.к.   - от 5 юни – до 8 юни ж.к.   - от 5 юни – до 8 юни ж.к.   - от 18 юни – до 22 юни ж.к.   - от 18 юни – до 22 юни ж.к.   - от 25 юни – до 29 юни ж.к.   - от 25 юни – до 29 юни ж.к.   - от 11 юни – до 15 юни ж.к.   - от 11 юни – до 15 юни ж.к.   - от 18 юни – до 22 юни ж.к.   - от 25 юни – до 27 юни ж.к.   - от 11 юни – до 14 юни ж.к.   - от 5 юни – до 8 юни ж.к.   - от 25 юни – до 29 юни кв. “ ” - от 12 юни – до 14 юни", "date": "2018.05.20", "title": "Къде и кога няма да има топла вода в София (ПЪЛЕН ГРАФИК)"}
{"url": "http://clubz.bg/68082-8_ta_popravka_vs_12_ata_sedmica", "text": "На 25 май Ирландия ще взема важен избор - на референдум \"за\" или \"против\" абортите. Вотът за това дали да бъде премахната забраната от 1983 г. ще покаже доколко се е променила държавата, някога една от най-социално консервативните и силно католически страни в Европа. Крайният резултат не е предизвестен. Социологическите проучвания показват, че лагерът за отмяната води, но с под 50 на сто, проценти много по-ниски отколкото в началото на годината.. Един на всеки пети все още не е решил как ще гласува и това вероятно ще се окаже решаващо за резултатите. Така че в оставащата по-малко от седмица особено важно ще е да се убедят тези около 20 на сто, които все още се колебаят каква позиция да заемат. Немалка част от изибирателите смятат, че почти пълната забрана за аборти е прекалена, но и това, което предлага днес правителството като алтернатива, също не им допада, защото смятат, че се отива в другата крайност. Ирландците бяха първите в света, които на общ вот гласуваха в подкрепа на легализирането на гей браковете - през 2015 г. с 62 на сто. След това се постигна политически консенсус да бъде отхвърлен още един бастион на католическата история на страната - конституционна поправка, която дава на майката и на нероденото ѝ дете равно право на живот. Но дълбоките резерви, които продължават да са устойчиви в ирландското общество, за това да се даде право на жените да решават да прекратяват бременността си, показва, че придвижването на Ирландия към мейнстрийма в Европа няма да е толкова лесно, пише \"Политико\". \"Ирландците са много консервативни по този въпрос\", обяснява сенатор Катрин Нуун. Тя е член на управляващата партия на премиера Лио Варадкар и обяснява, че собствените ѝ възгледи са се променили след като е била начело на парламентарна комисия, която недвусмислено е препоръчала да се либерализират законите, свързани с абортите. В момента жена в Ирландия може да прекрати бременността си само ако това ще я убие. Тя трябва да износи плода дори и в случаи на изнасилване или инцест, или когато е ясно, че плодът ще умре в утробата или малко след раждането. Ако вотът беше да се разреши край на бременността само при тези случаи, дори яростни защитници на движението против абортите биха се замислили сериозно. Джон Макгърк, говорител на групата \"Запазете осмата\", признава, че това би било много трудно решение. Когато правителството по-рано тази година обяви, че ще предложи 12-ата седмица като краен срок за прекратяване на бременността без причина, то смяташе да убеди избирателите, че Ирландия няма да отиде твърде далече, твърде бързо. От страните, които позволяват абортите, само Португалия, Естония и Хърватия имат по-ранни ограничения - от 10-ата до 11-ата седмица на бременността Оказа се обаче, че властите са надценили способността на ирландците да приемат промени по тази тема. Като 74 на сто от хората в нейния квартал в Дъблин и 70-годишната Хелън е гласувала с \"да\" за гей браковете преди три години. Но сега казва, че е с много объркани и смесени чувства за вота за абортите. \"Разбирам, че осмата поправка е проблем, особено за лекарите, които така могат да бъдат спряни да направят най-доброто за пациентите си\", обяснява жената пред \"Политико\", но добавя: \"Но имам сериозен проблем с 12-ата седмица\". Около 10 жени всеки ден пътуват до Великобритания за аборт, а пет жени всеки ден гълтат вкъщи хапчета за предизвикване на аборт - незаконни, но лесни за набавяне. Сенатор Лин Руан дава тези жени като пример защо 12-ата седмица не е стъпка, която отива твърде далече. Тя цитира жена, която пила чай в самолета до Лийдс и след това не можела да получи упойка. Но избрала да премине през аборта без упойка, защото не можела да си позволи да удължи престоя си във Великобритания. \"Това е стъпка, която отива твърде далече\", каза Руан по време на скорошен парламентарен дебат. \"Чантите на жените са претърсвани на летището и техните окървавени дрехи и бельо се показват на летищния персонал. Ето това е стъпка, която отива твърде далече\", добави тя. Противниците на сегашната забрана водят, но преднината им се топи. Проучванията от януари и февруари сочеха, че 63 на сто смятат да гласуват \"за\" отмяната на текста, забраняващ абортите. Една трета смятаха да гласуват против. През април проучванията показаха, че въпреки че противниците на премахването на забраната остават около една трета, расте броят на колебаещите се, като са се стопили процентите на хората, които казват, че твърдо ще гласуват за отмяната на конституционния текст. Една от опорните точки на активистите в кампанията против абортите е, че правителството с този референдум се опитва да въведе в Ирландия една от най-либералните системи с налагането на 12-ата седмица. Това не е съвсем така - дори в съвсем близката Великобритания край на бременността може да се сложи до 24-тата седмица. Но там трябва да има поне минимален риск за здравето, а в Ирландия такова изискване не се предвижда до 12-ата седмица. Въпреки всички пътувания, както и хапчетата, според противниците на абортите откакто е въведена забраната, в Ирландия са предотвратени около 100 хил. прекъсвания на бременност - особено на деца, които са били диагностицирани със Синдрома на Даун. Сенатор Нуун описва предожението на правителството като доста ограничаващо, сравнено със законодателството в други страни. Тя посочва, че жените ще трябва да изчакат три дни преди да се премине окончателно към аборта, както и че ще се предпочита употребата на хапчета за аборти, които могат да бъдат използвани до 10-ата седмица.", "date": "2018.05.20", "title": "8-та поправка vs 12-ата седмица"}
{"url": "http://clubz.bg/68059-zashto_kitaj_reshi_che_da_se_investira_v_rusiq_e_tvyrde_opasno", "text": "На 4 май се провалиха плановете за инвестиции на китайската енергийна компания CEFC China Energy в руския държавен петролен гигант „Роснефт“. Това се случи 8 месеца след съобщението за сделката. Невъзможността за обединение показва строгите ограничения на потенциала на енергийното сътрудничество между Китай, който се намира в процес на поглъщане на CEFC, и Русия. Също така изглеждат мъгляви и перспективите да по-широк политически съюз ежду двете страни. Пекин започна да разглежда „Роснефт“ по-скоро като инструмент в ръцете на руската държава, отколкото като традиционна петролна компания. И Китай има слаб интерес към някакви значителни икономически отношения там, където двете страни не са обвързани с политически приоритети. Макар Китай активно да търси нови политически и икономически партньори по целия свят, изглежда, руското ръководство прекалено рисковано инвестира в политиката. „Роснефт“ полага малко усилия, за да скрие политическата си мотивация и статута на голям вътрешнополитически играч, пазен през цялата епоха на Владимир Путин. Когато ЮКОС – най-голямата руска петролна компания, бе конфискувана през 2004 г., след като олигархът Михаил Ходорковски изпадна в немилост, активите й в краянй сметкабяха предадени на „Роснефт“. В резултат „Роснефт“контролираше 16 на сто от вътрешното производство на петрол. Днес от компанията твърдят, че добиват близо 40 процента. Как Русия може да контролира 73% от петрола в света Откакто Игор Сечин бе назначен за генерален директор през май 2012 г., „Роснефт“ става все повече инструмент на външната политика. Преди това Сечин отговаряше за енергийната политика на Русия в качеството си на вицепремиер. Предвестник на плановете му за „Роснефт“ станаха преговорите с „Бритиш петролеум“ (БП) за работата на компанията в Русия, а също така главната му роля в развитието на руско-венецуелското сътрудничество. В продължение на година след назначаването му за шеф на „Роснефт“ Сечин ръководеше процеса за купуването на руските активи на БП, в резултат на което петролната компания получи 19,75 процента от акциите на самата „Роснефт“. Сечин е приветстван в Лондон и мнозина в Москва разглеждаха сделката като начин за изграждане на общи интереси на Русия и Запада. Само година по-късно Сечин се оказа в западните санкционни списъци, тъй като отношенията между Русия и Запада се развалиха след анексирането от Москва на Крим и нахлуването в Украйна. Същата геополитическа промяна доближи Русия към Китай. През май 2014 г. Руският президент Владимир Путин замина за Китай, където, както се твърди, прие китайското искане за цени по 30-годишно споразумение за износ на газ. Променящите се геополитически стремежи на Русия съвпаднаха със старта на инициативата „Един пояс – един път“ на китайския президент Си Цзинпин, целяща да помогне на развитието на инвестициите и търговията с десетки страни. Това позволява да се използва икономическата тяга на Китай за засилване на влиянието и  задълбочаването на политическите връзки на Москва. „Роснефт“, която наскоро одобри удвояване на доставките за Китай в рамките на една от най-големите сделки в историята на петролния пазар, изглеждаше готова да извлече полза от това. Същевременно малко известната дотогава CEFC започна свой собствен поход към световните пазари, като вероятно получаваше сигнали за одобрение от Пекин. Последвалите събития са доказателство, че CEFC следва плана за реализация на инициативата „Един пояс – един път“, като инвестира на места, стратегически значими за китайската държава. Първият сериозен опит за международна експанзия на CEFC бяха големи инвестиции в Чехия. Основателят на компанията Йъ Цзянмин дори бе назначен за съветник на чешкия президент Милош Земан, който през 2015 г. активно се опитваше да подобри отношенията с Пекин. На практика Йъ действаше по учебника на „Роснефт“. Китайската държавна холдингова компания CITIC тогава се съгласи да купи чешките активи на CEFC, макар те да са далеч от главния й бизнес. Изглежда, CEFC изпълняваше външнополитическите цели на Пекин чред още една гръмка сделка, когато през май 2016 г. Се съгласи да придобие 51 на сто от KMG International – дъщерната компания на казахстанския държавен енергиен гигант „КазМунайГаз“. В Казахктан гледаха на тази сделка като на изключително вана за страната, която страда от икономически спад и където Си стартира програмата „Един пояс – един път“. Твърди се, че CITIC обсъжда възможността да купи дялове от крайбрежна петролна концесия в Абу Даби, в която вече вложи пари ържавното предприятие China National Petroleum Corp. Всичко това повдига въпроса защо бе допуснато плановете за инвестиции в „Роснефт“ да пропаднат, макар те също явно да са в духа на програмата „Един пояс – един път“. Когато през септември 2017 г. бе обявено за сделката на стойност 9,1 милиарда долара, това се превърна в нов връх в разширяващото се руско-итайско енергийно партньорство. Голямото отразяване в медиите след ареста на Йъ Цзинмин в края на февруари, а също така слуховете за сериозния срив на компанията са съсредоточени върху значителния размер на дълговете, които тя натрупа. Дълговете на CEFC могат да бъдат наречени огромни, но руската държавна банка ВТБ предостави по-голямата част от финансирането, макар че това би могъл да направи и Пекин. Пекин също така явно би искал да задълбочи петролните си връзки с Москва. През 2016 г. Русия измести Саудитска Арабия като главен доставчик на петрол за Китай. Лъвският пай в тези доставки е на „Роснефт“. Няколко дни преди отменянето на сделката бе съобщено, че отделният петгодишен договор за доставка на петрол между „Роснефт“ и CEFC, съгласуван през ноември 2017 г., ще бъде коригиран, но ще остане в сила. Оказа се обаче, че преките инвестиции на CEFC в „Роснефт“ са нещо прекалено. В краяна сметка за провала на сделката със CEFC са виновни геополитическите машинации на „Роснефт“. Сечин се съгласи дългът на компанията да бъде раздут, тъй като се стремеше да неутрализира цената на американските санкции , като продължи мисията си по запазването като приоритетна задача гоненето на потенциална геополитическа отплата в замяна на финансовия риск. Макар готовността на Пекин да продължи финансирането на режима във Венецуела вероятно да се е изпарила,  \n\t„Роснефт“ удвои усилията си в тази насока. Само през септември 2017 г. „Роснефт“ се съгласи да предостави кредити за милиарди на Иракски Кюрдистан – по-малко от месец преди референдума за независимост. Обратно – Китай избягваше открито въвличане във вътрешните конфликти на Ирак. Освен това ефективното поглъщане от „Роснефт“ на индийската компания „Есар ойл“, завършило през юни 2017 г., превръща петролния гигант в съюзник на Делхи. Това може в крайна сметка да донесе на Москва политически дивиденти, а делът на CEFC вероятно е бил недостатъчен, за да повлияе на вземането на решения в Русия по отношение на един от основните конкуренти на Пекин. Често цената на геополитическите машинации на „Роснефт“ се плаща от партньорите. Нейните акционери не видяха възвръщаемост на фона на възстановяването на цените на петрола, съпоставима с други петролни компании, дори такива, чийто бизнес също е съсредоточен в Русия. Миналия месец шефът на БП Боб Дъдли са пошегува, че би посъветвам по-младата си версия да избягва Русия, макар компанията му да е много голям акционер в „Роснефт“. Пекин, изглежда, се вдлуша в това предупреждение. Девет години, след като Игор Сечин даде началото на първата двустранна комисия за руско-китайско енергийно сътрудничество, машинациите му показаха, че това сътрудничество има граници. Докато Китай и Русия сега описват отношенията си като „стратегическо партньорство“, сривът в работата на CEFC показва, че нещата са все още далече от съюз.", "date": "2018.05.20", "title": "Защо Китай реши, че да се инвестира в Русия е твърде опасно"}
{"url": "http://clubz.bg/68084-pochina_cigularkata_katq_popov", "text": "Тъжната вест съобщи семейството ѝ на стената на музикантката във Фейсбук. Катя се вълнуваше за първото си завръщане у нас за концерт след 28 години отсъствие от родната сцена, съобщиха преди време от „Класик ФМ“. В програмата бяха планирани теми от филмите „Списъкът на Шиндлер“, „Усещане за жена“, „Ново кино „Парадизо“ и редица още музикални пиеси, в които цигулката играе главна роля. На пулта трябваше да излезе американският диригент Скот Дън. Събитието е от цикъла „Музиката на Америка“, представен от „Кантус Фирмус“ и Фондация „Америка за България“. Като водач на Hollywood Bowl Orchestra – един от най-реномираните американски оркестри за филмова музика, Катя Попов е свирила под диригентството на Джон Уилямс, Джон Маучери, Зубин Мета, Саймън Ратъл; партнирала си е на сцената с Пласидо Доминго, Джошуа Бел, Мерилин Хорн, Глория Естефан, попгрупите „Чикаго“, „Ърт, Уинд енд Файър“… Попов е участвала в записите на повече от 600 филмови партитури за Motion Pictures в Лос Анджелис и работи с най-търсените композитори в Холивуд. Катя Попов е родена преди 53 години в София, учила е в столичното музикално училище, в Националната музикална академия, след което продължава обучението си в Парижката консерватория. По-късно се премества в САЩ, където работи в Камерния оркестър на Лос Анджелис и в оркестъра Long Beach Symphony. Свиреше на цигулка „Пиетро Гуарнери – Екс Вилхелми“ от 1691 г. \n\t .", "date": "2018.05.20", "title": "Почина цигуларката Катя Попов "}
{"url": "http://clubz.bg/68081-nedelna_istoriq_s_tasko_ermenkov_dans_gerb_i_edna_falshiva_novina", "text": "Ще сезираме ДАНС и прокуратурата за публикацията на Таско Ерменков за водата в София и питаме БСП и Корнелия Нинова как ще реагират. Това обявиха на извънредна пресконференция двама народни представители от ГЕРБ – Станислав Иванов и Александър Иванов, заедно с общинската съветничка Лорита Радева. Таско Ерменков с опит за всяване на паника с фалшива новина Повод за реакцията им стана разпространено от Ерменков анонимно съобщение за предполагаемо отравяне на питейната вода в София – твърдението бе опровергано както от „Софийска вода“, така и от главния здравен инспектор д-р Ангел Кунчев. Депутатът от ГЕРБ попита „къде е г-жа Нинова, къде са БСП“. По същото време Таско Ерменков публикува пореден статус във Фейсбук – председателят на ДАНС Димитър Георгиев му бил звъннал и го уверил, че няма причина за притеснение. Но знаел, че такава информация се разпространява. Ерменков написа това само с главни букви: „СПОДЕЛЕНАТА ОТ МЕН ТУК ВЪВ ФЕЙСБУК ТРЕВОГА ЗА СЪСТОЯНИЕТО НА ВОДАТА В СОФИЯ ВЪВ ВРЪЗКА С МНОГОБРОЙНИТЕ СИГНАЛИ ДО МЕН ПО ТЕЛЕФОНА И НА ЛИЧНИ СЪОБЩЕНИЯ ОТ ВЧЕРА НЕ Е ОСТАНАЛА БЕЗ ВНИМАНИЕ ОТ Г-Н ДИМИТЪР ГЕОРГИЕВ, ПРЕДСЕДАТЕЛ НА ДЪРЖАВНАТА АГЕНЦИЯ. В ЛИЧЕН РАЗГОВОР МЕ ИНФОРМИРА, ЧЕ ПОДОБНА ИНФОРМАЦИЯ ВЕЧЕ ОТ СЕДМИЦА СЕ НОСИ ИЗ СОФИЯ. ( ) СЪОБЩИ МИ СЪЩО ТАКА, ЧЕ НЯМА ОСНОВАНИЯ ЗА ТРЕВОГА. КОЛКОТО ДО ПРЕДИШНАТА МИ ПУБЛИКАЦИЯ, СМЯТАМ, ЧЕ Е МОЕ ЗАДЪЛЖЕНИЕ ДА РЕАГИРАМ НА ТРЕВОГИТЕ НА ГРАЖДАНИТЕ И ДА СИГНАЛИЗИРАМ ЗА ТЯХ. ВИЖДАТЕ, ЧЕ ИМА РЕЗУЛТАТ!“ Лорита Радева също увери, че по всички данни от лабораторни изследвания на „Софийска вода“ отсъстват каквито и да било основания да се твърди, че има промяна в качествата на водата. Александър Иванов призова Таско Ерменков да разкрие кой му е хвърлил бомбата, че водата в столицата е замърсена. Младият депутат от ГЕРБ сравни ситуацията с аварията в Чернобил преди 32 години. „Те тогава са яли, пили, внасяна храна и вода без да се притесняват за своето здраве, но не са се посвенили да излъжат гражданите на България за качествата на водата и на хранителните продукти, произтичащи от аварията в Чернобил“. Представителите на ГЕРБ призоваха БСП да поеме отговорност за статусите на Таско Ерменков.    ", "date": "2018.05.20", "title": "Неделна история с Таско Ерменков, ДАНС, ГЕРБ и една фалшива новина"}
{"url": "http://clubz.bg/68079-lyuk_beson_e_obvinen_v_iznasilvane", "text": "Френските власти разследват обвинение в изнасилване срещу режисьора Люк Бесон, който отрича да е виновен, съобщи Асошиейтед прес. Обвинението е отправено от 27-годишна жена. Тя твърди, че Люк Бесон я е дрогирал и изнасилил в х-л \"Бристол\" в Париж. Адвокат на Люк Бесон каза пред френска телевизия и радио, че той отрича обвиненията. Люк Бесон е на 59 години. Той е продуцирал повече от 100 филма, като е режисирал и написал сценария на много от тях. Най-известните му филми са \"Безкрайната синева\", \"Леон\", серията \"Такси\", \"Петият елемент\".", "date": "2018.05.20", "title": "Люк Бесон е обвинен в изнасилване"}
{"url": "http://clubz.bg/68077-zapochva_li_sblijavane_mejdu_evropa_i_rusiq", "text": "Дълго време не е имало добри новини около германско-руските отношения. Просто една лоша новина следваше другата, било то по повод войната в Украйна, руската подкрепа за режима на сирийския президент Асад, взаимните санкции или аферата \"Скрипал\" - отношенията Изток-Запад все вървяха надолу. А фактът, че почти цяла година Германия отпадна като външнополитически играч, не направи нещата по-добри. Но предизборната кампания и трудното съставяне на правителство в Берлин след това имаха приоритет. Всичко това вече е забравено. През последните дни няколко германски министри посетиха Москва, а сега и канцлерката Меркел отиде на крака при Путин. И ето го и него - предпазливият оптимизъм: изглежда, че руският президент е склонен да не спира транзита на руски природен газ през Украйна и след като бъде построен газопроводът \"Северен поток-2\". А това означава шанс за Киев да продължи да печели милиарди от преноса. Действията на Тръмп тласкат Меркел в обятията на Путин Но както знаем, дяволът се крие в детайлите. Достатъчно ли е подобно уверение за украинското правителство? Кой би могъл да даде съответните гаранции? Руското правителство? Или ЕС? Или и двете страни? Тези въпроси остават открити и след германско-руската среща на върха. Правителството в Киев продължава да гледа с недоверие. Особено след натрупания негативен опит, това е напълно разбираемо. Проблемите обаче не могат да бъдат решени с недоверие, а Киев трябва да преговаря - с помощта на Германия и ЕС. Стига Москва да е склонна на отстъпки по договореностите от Минск, каквито намеци направи Путин в Сочи. Не е изключено в скоро време канцлерката и руският президент да се срещнат отново, за да договорят мирен план за Източна Украйна. Тогава в преговорите ще участват и президентите на Франция и Украйна. Всички са наясно, че колкото по-дълго трае конфликтът, толкова по-трудно може да бъде намерено решение. Процесът от Минск просто няма алтернатива. Меркел и Путин не виждат алтернатива и на ядреното споразумение с Иран. Двете страни и всички други европейци, както и китайците, твърдо държат на сделката и след като Доналд Тръмп я торпилира. Остава да видим дали Вашингтон действително ще наложи санкции на чуждестранните фирми, които продължат да сключват сделки с Иран. Каква ирония само: излизането на Америка от ядрената сделка сближава европейци и руснаци. И не само това - американските заплахи срещу Техеран помпат цената на суровия петрол, която за първи път от години насам надхвърли 80 долара за барел. Значи в руската държавна хазна ще се влеят свежи пари. Това е още една нежелана колатерална щета от непоследователната американска външна политика. Никой не може да обвини Меркел, че е спестила неудобните теми на руския президент. Точно обратното дори - тя говори в прав текст: разкритикува ограничаването на свободата на медиите и преследването на дейците на изкуството и културата, руските хакерски атаки срещу външното министерство в Берлин и подкрепата на Путин за режима на сирийския президент Асад. Списъкът със спорните точки е дълъг. Но както изглежда това не обезкуражава германската канцлерка. Едно нещо обаче не подлежи на съмнение: взаимното недоверие си остава. Пред последните четири години Москва проигра много политическо доверие. И ще минат години, докато то бъде възстановено. .", "date": "2018.05.20", "title": "Започва ли сближаване между Европа и Русия?"}
{"url": "http://clubz.bg/68083-gigantyt_v_onlajn_zalaganiqta_bet365_se_premesti_v_malta_sled_brekzit", "text": "Гигантът за онлайн залагания Bet365 е завършил плановете да пренасочи основните си дейности от Гибралтар в Малта, след като Великобритания напусне ЕС. Това съобщи днес в. \"Таймс ъв Малта\", цитиран от ДПА.  Британските собственици на компанията ще преместят на средиземноморския остров и около 1000 служители, посочва изданието, позовавайки се на източници.  Bet365 има годишни приходи от 1,5 млрд. бр. лири (1,8 млрд. долара), сочат най-новите данни. Според оценки компанията има 23 милиона клиенти по целия свят.  \"Брекзит\" гради нови съюзи в Европа Вестникът съобщи, че компанията е придобила голяма част от строителен проект в крайбрежния малтийски град Слима, който да служи като център на дейността й.  Малта, най-малката членка на ЕС, стана привликателен център за компании за онлайн хазарт благодарение на данъчния си режим. Предстоящото излизане на Великобритания от Общността пък хвърли сянка над бъдещето на Гибралтар, тъй като Брекзит ще отдели анклава от останалата част от Европа.", "date": "2018.05.20", "title": "Гигантът в онлайн залаганията Bet365 се премести в Малта след Брекзит"}
{"url": "http://clubz.bg/68075-nevidimite_hora_otnesoha_nagradite_v_kan", "text": "Много от наградите на кинофестивала в Кан спечелиха филми, посветени на незаконни имигранти или хора, изтласкани от обществото по целия свят, предадоха световните информационни агенции. Хирокадзу Коре-Еда стана първият японски режисьор, спечелил заветната награда \"Златна палма\" за най-добър филм след 21-годишна пауза. Неговият филм \"Магазинни крадци\" (Manbiki kazoku, превеждан също като \"Семеен въпрос\"), е сърцераздирателна история за група хора, образували нещо като семейство от джебчии.  Обявявайки наградата, председателката на Журито Кейт Бланшет, каза, че фестивалът е представил филми за \"невидимите хора\" и \"хората с отнети права\". Във филма си Коре-Еда отново се съсредоточава върху семейния живот в Япония, който е централна тема в цялото му творчество още от 90-те години на миналия век. На пресконференцията за премиерата режисьорът обясни, че героите вече са изживели по един личен провал в предишно семейство и започват наново. Те приемат в дома си малтретирано момиче. Японски режисьор не е печелил \"Златна палма\" от 1997 г., когато тя беше присъдена на Шохей Имамура за \"Змиорката\". Коре-Еда е четвъртият японски режисьор, получил наградата от учредяването на фестивала през 1955 г. През през 2013 г. той спечели Наградата на журито в Кан с \"Какъвто бащата, такъв и синът\". На фестивала дебютира през 2004 г. с \"Никой не знае\". Ардженто в Кан: Тук ме изнасили Харви, тук бе неговото ловно поле Заради социалната ангажираност на семейните саги, Хирокадзу Коре-Еда често е сравняван с гиганта на японското кино Ясудзиро Одзу, макар и да напомня повече на британеца Кен Лоуч със способността \"да извиси дори обикновени хора\". Втората по значимост награда на фестивала - Гран при, спечели американският режисьор Спайк Лий за \"Blackkklansman\". Политическият филм, в който режисьорът от Бруклин заклеймява едновременно расизма, крайната десница и президента Доналд Тръмп, започва с историята на чернокожия полицай Рон Столуърт, внедрил се в Ку Клукс Клан през 1978 г., и завършва със събитията в Шарлотсвил във Вирджиния през август 2017 г. Жена спечели Наградата на журито - ливанката Надин Лабаки. Филмът й \"Капернаум\" (Capharnaum или Capernaum) е ралистична драма за съдбата на децата, жертва на насилие в раздирания от социални проблеми съвременен Бейрут. Това е третата по значимост награда на кинофестивала в Кан.  Петдесет години след като допринесе да бъде отменено изданието на кинофестивала в Кан през 1968 г., 87-годишният Жан-Люк Годар беше удостоен със \"Специална златна палма\". Той участва в основната конкурсна програма с филма колаж \"Le Livre d'image\" (\"Книга с картинки\" или \"Образ и реч\"). Полският режисьор Павел Павликовски получи приза за най-добра режисура за мелодрамата \"Студена война\" (Zimna wojna). Това е първата награда на Павликовски в Кан, но той е носител на \"Оскар\" за най-добър чуждестранен филм през 2005 г. за черно-бялата драма \"Ида\" (Ida). Наградата за най-добър сценарий беше присъдена на два филма - на италианката Аличе Рорвахер за филма \"Щастливия Лазар\" (Lazzaro felice) и на иранците Джафар Панахи и Надер Саейвар за филма \"Три лица\" (Se rokh).  Италианският актьор Марчело Фонте бе отличен с наградата за най-добра мъжка роля за драмата \"Кучкарят\" (\"Dogman\") на режисьора Матео Гароне.  Казахстанската актриса Самал Еслямова спечели наградата за най-добра женска роля играта й в руския филм \"Айка\" на режисьора Сергей Дворцевой, който също е роден в Казахстан. Филмът е социална драма, разказваща историята на млада нелегална имигрантка от Киргизстан - Айка, която е принудена да се откаже от новороденото си дете и се опитва да оцелее в жестоката реалност на съвременна Москва.  Наградата \"Златна камера\", присъждана в паралелната секция \"Особен поглед\" за най-добър режисьорски дебют, спечели филмът \"Момиче\" (Girl) на белгиеца Лукас Донт. Филмът получи и наградата на Международната асоциация на кинокритиците FIPRESCI (ФИПРЕССИ). Австралиецът Чарлз Уилямс спечели наградата \"Златна палма\" за късометражен филм с \"Всички тези създания\".  \"Пътят на Самуни\" на Стефано Савона спечели наградата за документален филм \"Златно око\". Филмът е за избиването на едно семейство в ивицата Газа по време на операция на израелската армия. Темата за сексуалните посегателства в киното беше засегната и на закриването на 71-ия кинофестивал в Кан. Италианската актриса Азиа Ардженто каза, че сред публиката има провинили се, които още не са изобличени.  Кинофестивалът в Кан беше закрит с прожекция на филма \"Човекът, който уби Дон Кихот\" на Тери Гилиъм. ", "date": "2018.05.20", "title": "\"Невидимите хора\" отнесоха наградите в Кан"}
{"url": "http://clubz.bg/68080-dps_trygna_da_zashtitava_demokraciqta_v_bylgariq_na_balkanite_i_evropa", "text": "Призвани сме да бъдем на висотатата на 89-та година, единни да защитим демокрацията в нашата Родина и да преодолеем всякаква опасност пред нея. Това каза днес председателят на ДПС Мустафа Карадайъ, който участва във възпоменателния митинг-събор в местността Демир баба текке край Исперих. Тези дни се отбелязват 29 години от майските събития от 1989 г., когато турците организират бунтове срещу насилствената смяна на имената. Карадайъ подчерта, че още през 1990 година почетният председател на партията Ахмед Доган е очертал пътя на демократичното развитие на страната, а именно членство в Европейския съюз, което минава първо през членството в НАТО. Ние вървим по общия ни път, убедени в силата на нашата кауза, затова единни и мощно да защитим демокрацията в България, на Балканите и Европа, допълни Мустафа Карадайъ. Той бе категоричен, че всички тези, които сеят противопоставяне и разделяне, както и омраза, нямат място под знамето на демокрацията.  Освен председателят на ДПС Мустафа Карадайъ, гости на митинг-събора в местността Демир баба текке бяха заместник-председателите на партията, народни представители, областни и общински лидери на партията, имаше и гости от чужбина. За спомен от днешния ден председателят на ДПС получи подарък от общинското ръководство на движението в Исперих - композиция от свещи, копие на Демир баба. Честването продължи с изпълнения на фолклорни групи.  ", "date": "2018.05.20", "title": "ДПС тръгна да защитава \"демокрацията в България, на Балканите и Европа\""}
{"url": "http://clubz.bg/68078-bira_v_kosmosa_veche_moje", "text": "Австралийска компания разработи бутилка, с която хората да могат да пият бира дори при нулева гравитация, съобщи Прес асосиейшън. Астронавтите надали имат право на алкохол, но космическият туризъм набира скорост. Вече две компании - \"Върджин галактик\" и \"Блу ориджин\" планират да изпращат туристи на орбита. А малко неща са по-приятни след дълго пътуване от студената бира. Специалната бутила има втулка, която придвижва течността от дъното до гърлото без гравитация. Компанията е създала два прототипа от пластмаса, като е заимствала технология от цистерните. Тя набира средства, за да започне производство.", "date": "2018.05.20", "title": "Бира в космоса? Вече може"}
{"url": "http://clubz.bg/68076-kitaj_shte_kupuva_poveche_ot_sasht_stotici_miliardi_poveche", "text": "Китай ще увеличи значително покупките на американски стоки, съобщи късно снощи Белият дом, след като специалният пратеник на Пекин за преговорите с Вашингтон обяви, че търговската война между двете най-големи икономики в света е предотвратена.  В съвместното изявление, разпространено от американската администрация след преговорите, обаче не се посочва доларова стойност на планираните допълнителни покупки, отбелязва Блумбърг. Търговската война САЩ-Китай приключи преди да е започнала Не се споменава и коментарът на икономическия съветник на Белия дом Лари Къдлоу, според когото Пекин се е съгласил да намали излишъка си по търговията със САЩ с до 200 млрд. долара.  Китайският вицепремиер Лю Хъ, специален пратеник на президента Си Цзинпин, съобщи пред медии във Вашингтон, че преговорите с американски представители, включително министъра на финансите Стивън Мнучин, министъра на търговията Уилбър Рос и постоянния търговски представител Робърт Лайтхайзър, са завършили с ангажимент страните да не влизат в търговска война, съобщи агенция Синхуа.  По думите на Лю страните са се договорили да спрат да си налагат взаимно мита. Китайският вицепремиер оцени пътуването си до САЩ като положително, прагматично, конструктивно и продуктивно. Търговското сътрудничество ще бъде засилено в области като енергетиката, земеделието, здравеопазването, високите технологии и финансите, каза той.  Пекин се е съгласил на значително увеличение на износа на американски селскостопански и енергийни стоки, посочи Белият дом, допълвайки, че САЩ ще изпратят екип в Китай за разработване на детайлите.  Делегациите са обсъдили също разширяване на търговията с промишлени стоки, а всяка страна се е съгласила да засили сътрудничеството по интелектуалната собственост. Китай ще придвижи напред съответни поправки в законодателството и регулациите си, включително в патентния закон, допълни Белият дом.  В изявлението не се споменават допълнителни американски искания като спиране на субсидии и друга държавна подкрепа за плана \"Произведено в Китай 2025\", който е насочен към стратегически сектори - от роботика до автомобили, задвижвани от нови енергийни източници. Китай е поставил собствени искания, включително равнопоставено отношение към китайските инвестиции, и е предупредил, че американските компании могат да бъдат изключени от мерките за отваряне на китайската икономика.", "date": "2018.05.20", "title": "Китай ще купува повече от САЩ. Стотици милиарди повече"}
{"url": "http://clubz.bg/68072-stotici_na_pohod_kym_kopitoto_boqne_ti_si_s_nas_snimki", "text": "С тези няколко думи във Фейсбук започна организацията на похода \"От Княжево до Копитото - в памет на Боян Петров\". По един връх във времето с Боян Петров Тази сутрин стотици се отзоваха на призива и тръгнаха заедно. Сред участниците бе и жената на Боян - Радослава Ненова. Стекоха се планинари, приятели и познати на Боян, но и хора, които не го познаваха. Сборният пункт бе в 9 часа при бар \"Шишарката\". Маршрутът е дълъг около два километра и половина, като денивелацията е 650-700 м. Алпинистът го използваше за тренировка преди всяка експедиция. Издирването на Боян Петров е прекратено (ВИДЕО, СНИМКИ) Боян Петров изчезна в подножието на върха Шиша Пангма в Хималаите. Безпрецедентна по мащабите си спасителна операция не успя да го открие.   Издирването на Боян Петров е прекратено (ВИДЕО, СНИМКИ)", "date": "2018.05.20", "title": "Стотици на поход към Копитото: \"Бояне, ти си с нас!\" (СНИМКИ)"}
{"url": "http://clubz.bg/68073-karakachanov_na_balkanite_ima_mnogo_dvojni_standarti", "text": "\"Проблемът е, че на Балканите има много двойни стандарти от страна на западноевропейските държави, които видяхме включително и на последната среща. Именно тези двойни стандарти са причината за това недоверие между отделните балкански държави, защото те бяха използвани блоково за интересите на една или друга, претендираща за влияние на Балканите, Велика сила\". Думите са на вицепремиера и министър на отбраната Красимир Каракачанов в интервю за  . „От тази гледна точка, политиката на българското правителство да даде перспектива на Западните Балкани за членство в НАТО и ЕС е правилна политика, защото когато всички западнобалкански държави са в един и същи блок, те ще могат по-свободно да решават взаимоотнoшенията помежду си, без да бъдат разменна монета“, добави вицепремиерът. Македонците ще гласуват в референдум за \"Илинденска Македония\" Каракачанов коментира и спора за името на Македония: „България няма проблем с името на Македония, защото България е първата страна, която призна Република Македония. Ние нямаме комплекси за малоценност към името Македония, защото чисто в исторически план българите смятат това за част от нашата история. Този спор е доста измислен и се дължи не толкова на нещо друго, колкото на страховете, които все още съществуват в Атина, от това, че признаването на държава като Македония може да доведе до някакви претенции спрямо нея“. „В Гърция е редно най-накрая да се поставят няколко въпроса и то основните са кои са проблемите на Балканите, кои са заплахите на Балканите и да не мерим със старите аршини в 21 век“, каза още той. Каракачанов подчерта, че е в интерес на България Македония да бъде член на НАТО и ЕС. Вицепремиерът даде и своята оценка на Софийската среща на върха: „В цялата нова история на България няма подобен форум, на който България да е била домакин, т.е. такъв фактор, въпреки опитите и много други времена, когато България е била и във военно, и в икономическо отношение много по-сериозен фактор. Тук не е въпросът само до Европредседателството. Истината е, че това е външнополитически успех за България. Факт е обаче, че месеци преди това, именно инициативите на българското правителството, обиколките на българския премиер по балканските държави, в София един до друг спорещи страни като Ципрас и Заев, Тачи и Вучич. Това показва, че България се ползва с определен авторитет и тя трябва да развива точно тази посока“.", "date": "2018.05.20", "title": "Каракачанов: На Балканите има много двойни стандарти"}
{"url": "http://clubz.bg/68067-kmetyt_na_solun_prebit_ot_nacionalisti", "text": "Кметът на Солун Янис Бутарис е бил настанен в болницата с рани на главата, гърба и крака, след нападение от екстремисти националисти. Бутарис е участвал заедно с председателя на градския съвет на Солун Калипсо Гула в церемония по сваляне на знамената при отбелязване на т.нар. Понтийски геноцид - насилствената масова депортация и убийства на над 353 000 понтийски гърци от младотурските власти през периода от 1915 до 1917 година в Османската империя. Гула разказва пред „ “, че около 10 души са приближили 75-годишния Бутарис и са му казали да напусне събитието, а след това са започнали да го замерят с бутилки. Кметът е известен с позициите си срещу национализма. Гула допълва, че Бутарис е бил повален и ритан в главата и краката. Тя казва още, че по време на църковната служба по-рано през деня в памет на жертвите, присъстващите политици са били освиркани.", "date": "2018.05.20", "title": "Кметът на Солун пребит от националисти"}
{"url": "http://clubz.bg/68074-tasko_ermenkov_s_opit_za_vsqvane_na_panika_s_falshiva_novina", "text": "Един и същи текст, позоваващ се на анонимни „запознати“, предупреждаващ за някаква „опасност“ и разпространяван като вирус в социалната мрежа – познато ви е, нали? Глупостите винаги са намирали добър прием във Фейсбук и са нещо типично за слабо информирани потребители. От няколко дни хора копират едно и също предупреждение: Нямаше да ви занимаваме с поредния опит за масова психоза, ако в него активно не се бе включил и български народен представител. Таско Ерменков от БСП сподели на публичния си профил във Фейсбук „предупреждението“. По-късно в историята се намесиха ДАНС и ГЕРБ: Неделна история с Таско Ерменков, ДАНС, ГЕРБ и една фалшива новина Публикацията на Таско Ерменков принуди „ “ да излезе със специално съобщение в неделния ден: „Софийска вода“ публикува и   за наличие на живак, уран и олово от началото на месеца до днес – всички проби показват много по-ниско наличие от допустимите норми. ГЕРБ и БСП в схватка заради фейсбук пост на Таско Ерменков Главният държавен здравен инспектор д-р Ангел Кунчев също каза, че тези твърдения са абсолютно неоснователни. Много граждани коментират публикацията на Таско Ерменков и изразяват възмущение от опита му да всява паника. Други реагират с традиционното българско „А бе, щом го пишат...“ Стотици са споделили \"предупреждението\". Т.е. опитът за всяване на паника е успешен. ... Ето публикацията в профила на Ерменков:     ГЕРБ и БСП в схватка заради фейсбук пост на Таско Ерменков", "date": "2018.05.20", "title": "Таско Ерменков с опит за всяване на паника с фалшива новина"}
{"url": "http://clubz.bg/68069-igrata_za_nebostyrgacha_v_%E2%80%9Estrelbishte%E2%80%9C_zagrubq", "text": "Прокурор от Софийската апелативна прокуратура е образувал наказателно дело срещу главния архитект на София Здравко Здравков заради упорития му отказ да изпълни съдебно решение, което дава зелена светлина за строеж на небостъргач в кв. “Стрелбище“, съобщи  . Постановлението на прокурор Стойчо Ненков е било предоставено на редакцията от адвоката на строителната компания по този казус Иван Петров, който е бивш апелативен прокурор на София. Прокуратурата: НИКМИ е получила незаконно терена за небостъргач на бул. \"България\" НИКМИ има намерение да построи 150-метрова сграда на кръстовището на бул. “България“ и “Петко Ю. Тодоров\" срещу което се проведоха протести на живеещите в квартала. В момента имотът все още е зелена площ. Теренът на НИКМИ е бил общински до 2006 г. Фирмата го придобива след замяна. По това време на него е позволено застрояване, но до 20 метра височина. В последствие имотът е отреден за озеленяване в Общия устройствен план от 2009 г. Така в него може да се построи само кафе, църква или тоалетна. През 2014 г. с решение на общинския съвет е приет подробен устройствен план на кв. \"Стрелбище\". Имотът на НИКМИ обаче е изключен от неговия обхват, тъй като компанията е започнала процедура по изготвянето на самостоятелен план за терена. Вратички в закона позволяват в този план да се предвиди строителството на 150-метрова сграда. Бившият вече архитект на София Петър Диков отказва да задейства процедурата за самостоятелния план на терена. Компанията обжалва и печели делото, което задължава настоящия главен архитект да задейства плана. Здравко Здравков отказа и бе глобен с 1000 лева от съда заради отказа. Той пак отказа и бе глобен отново с 13 000 лева. Столичната община смята да атакува решението на Върховния административен съд като нищожно. Задействането на прокуратурата срещу главния архитект обаче усложнява тази задача, защото лишава общината от време да води ново дело. През миналата година Районната и Градската прокуратура в София отказаха да образуват дело срещу арх. Здравков. Мотивът им бе, че той не може да бъде наказван два пъти за едно и също нещо.", "date": "2018.05.20", "title": "Играта за небостъргача в „Стрелбище“ загрубя"}
{"url": "http://clubz.bg/68071-kolko_kafeneta_shte_ima_skoro_starbucks_v_kitaj", "text": "Американската верига Starbucks планира да засили присъствието си на динамично развиващия се китайски пазар и към 2022 г. да удвои броя на кафенетата си в страната до 6000. Това съобщи ТАСС, позовавайки се на китайски медии.  Компанията влезе на китайски пазар преди близо 20 години и контролира над 50 процента от пазарния сегмент. Към началото на 2018 г. тя имаше в Китай около 3300 обекта в над 140 града.  Благодарение на бързото разширяване чрез създаване на 600 нови кафенета годишно се очаква за няколко години приходите на Starbucks в страната да се утроят, посочва веригата.  Миналата седмица китайската верига кафенета Luckin Coffee обяви, че започва дело срещу Starbucks за нечестна конкуренция и монополизиране на кафейния сегмент от китайския пазар. Искът включва обвинения в примамване на доставчици чрез \"ексклузивни\" условия на договорите, което се отразява негативно върху доставките на специализирано оборудване, опаковъчни материали и суровини за приготвяне на напитки за отделните пазарни участници, посочва компанията. ", "date": "2018.05.20", "title": "Колко кафенета ще има скоро Starbucks в Китай?"}
{"url": "http://clubz.bg/68068-muzej_na_glupostta_i_lyubovta_kym_parite_na_drugite", "text": "Доклад на властта за \"Белене\": Да строим. Има 5 варианта (ДОКУМЕНТ) ... Има и един алтернативен вариант, който не е разгледан в този доклад. И той е: с поръчаното и платено оборудване за АЕЦ \"Белене\", на мястото, освободено от бившия мазолей на Георги Димитров, да се изгради храм паметник с музей. НА ГЛУПОСТТА И ЛЮБОВТА КЪМ ПАРИТЕ НА ДРУГИТЕ. В залите на музея, за интериора на които, предполагам, елементите на оборудването ще са доста подходящи, следва да бъдат изложени документи като този, предишните правителствени анализи, портрети на техните съставители, поддръжници на проекта и премиери, министри и политици, пробутвали през годините строителството на АЕЦ \"Белене\". Отделна зала може да бъде посветена на техните избиратели. Неизползваното оборудване трябва да бъде нарязано на различни по размер части и да се продава като сувенири или експонати за други музеи. Ефекти, преки: - изкупуване на разходите за храм паметника и уредбата на музея за пет години; - възстановяване на разходите за \"Белене\" от продажба на билети, издателски права, сувенири, анализи и пр. за около 37 години и два месеца. Ефекти, непреки: - ръст на културния и конферентен туризъм в София и България - около 2.5 млн лв приходи средно на година; - положителен непряк фискален ефект - 0.75 -- 0.8 млн лв приходи на година (с отчитане на сивата икономика); - загуби от неосъществени дарения за домакински и партийни бюджети, приблизително 10 млн лв на година; - повишен успех от предотвратяване на подобни и по-невидими глупости за в бъдеще, равен приблизително на 0.35% от БВП на година. Допълнително благо е, че държавните водачи ще имат възможност от едно балконче на храма да приемат паради, а публиката да ги съзерцава.", "date": "2018.05.20", "title": "Музей на глупостта и любовта към парите на другите"}
{"url": "http://clubz.bg/68070-bajern_izpusna_kupata_na_germaniq_sreshtu_bydeshtiq_si_trenor", "text": "\"Айнтрахт\" (Франкфурт) спечели купата на Германия след 3:1 срещу шампиона \"Байерн\" на финала на Олимпийския стадион в Берлин. Освен големия залог мачът имаше и друга интрига. Треньор на \"Айнтрахт\" е Нико Ковач, който от новия сезон ще води баварците на мястото на Юп Хайнкес, завърнал се от \"пенсия\", за да довърши сезона с най-големия немски клуб. И хърватинът огорчи мюнхенци, но същевременно показа защо са се спрели на него измежду поне половин дузина големи треньорски имена от цяла Европа. Ковач ще встъпи официално в длъжност на 1 юли, а договорът му е за 3 години. Нико е бивш играч на \"Байерн\" - в началото на века. Анте Ребич се възползва от грешка в защитата на баварците и откри още в 11-ата минута. Шампионите натиснаха, но не стигнаха до изравнителен гол до почивката. Все пак това стана в 53-тата, когато Роберт Левандовски най-сетне опъна мрежата на \"Айнтрахт\". Фаворитите удариха и две греди. До края ролите не се промениха - \"Байерн\" атакуваше , а тимът от Франкфурт се бранеше и разчиташе на контри. При една от тях Ребич отново се възползва от бързаната си върна аванса на по-скромния отбор - 2:1 в 82-ата. След попадението имаше разглеждане на головата акция чрез видеозапис от главния съдия (VAR). Причината е, че съотборник на Ребич игра с ръка. Реферът Феликс Цвайер обаче прецени, че няма основание да отмени попадението. VAR влезе в употреба и малко след това - в добавеното време при съмнение за дузпа в наказателното поле на \"Айнтрахт\". И отново отсъждането не беше в полза на \"Байерн\". Веднага след това Мият Гачинович реализира за 3:1 на празна врата след корнер за баварците, при който и вратарят им се бе включил напред. Това е пета купа на Германия за \"Айнтрахт\", който загуби финала срещу \"Борусия\" (Дортмунд) през миналата година.", "date": "2018.05.20", "title": "\"Байерн\" изпусна купата на Германия срещу бъдещия си треньор"}
{"url": "http://clubz.bg/68061-observer_ot_komunisticheskata_relikva_v_sofiq_vsichki_sreshtu_trymp", "text": "Беше малко тясно на срещата на върха на ЕС миналата седмица в Националния дворец на културата в София, внушителна комунистическа реликва. Шест министър-председатели от страните от Западните Балкани и техните обкръжения изпълниха огромните коридори и стълбища между деликатните срещи с лидерите на ЕС и дори още по-деликатните медийни изяви. Срещата на върха на Западните Балкани трябваше да бъде офанзива за очароване, предназначена да завладее сърцата на лидерите на Албания, Босна и Херцеговина, Сърбия, Черна гора, Бивша югославска република Македония и Косово. Но лидерите на ЕС бяха демонстративно разсеяни. От самото начало Доналд Тръмп беше превзел срещата. Вечерята на лидерите с кюфтета и биволската пържола миналата сряда трябваше да бъде посветена на дискусии за летаргичното представяне на ЕС в областта на цифровите иновации. Но неотдавнашното решение на Тръмп да се откаже от ядрената сделка с Иран, известна като Съвместен всеобхватен план за действие, и да поведе трансатлантическа търговска война, като отказва да освободи вносителите от ЕС от наказателни тарифи за стомана и алуминий, доминираше над цялото мен. Доналд Туск, председател на Европейския съвет, сравни Тръмп с Китай и Русия като заплаха за европейските интереси и сигурност. Както Иран, така и тарифната война са предизвикателства пред суверенитета на ЕС, каза френският Еманюел Макрон пред колегите си, изискващи единен отговор. Всъщност ЕС не е единен за това как трябва да реагира на заплахата от търговска война и почти отчаян за съдбата на Иранската сделка, постигната през 2015 г., при която Техеран прие строги ограничения на своята ядрена програма в замяна на вдигане на санкциите, които задушаваха икономиката му повече от десетилетие. Европейските компании се изтеглят от Иран всеки ден. Независимо от обещанието на ЕС да поддържа доверието в споразумението, все по-малко вероятно е Техеран да стигне до заключението, че икономическите ползи продължават да го налагат. По отношение на търговията обаче ЕС смята, че може да има сделка, която да бъде постигната. Тръмп иска да принуди ЕС да започне по-широки разговори за това как блокът третира американските продукти в замяна на отпадането на тарифите от стомана и алуминий. По-специално, той обеща, че ако ЕС не отвори пазарите си, \"ще обложим Мерцедес-Бенц и ще обложим BMW.\" През 2017 г. в САЩ са продадени 1.3 млн. немски автомобила - 10% от общото производство, като приходите възлизат на 29.4 млрд. Евро. Ангела Меркел, германският канцлер, иска и трябва да говори за търговия. Лидерите на ЕС от София: Няма да преговаряме с Тръмп с опрян в главата пистолет Мартин Зелмайер, дясната ръка на председателя на Европейската комисия Жан-Клод Юнкер, начерта линия за момента: няма да има разговори, освен ако няма постоянно освобождаване на европейските предприятия от наказателните тарифи. Ето го морковчето за Тръмп - ЕС предлага да увеличи вноса на природен газ от САЩ, да осигури реципрочен достъп за промишлени продукти и да обсъди реформата на Световната търговска организация.", "date": "2018.05.20", "title": "Observer: От комунистическата реликва в София - всички срещу Тръмп"}
{"url": "http://clubz.bg/68057-krajnodqsnata_alternativa_za_germaniq_dade_na_syd_merkel", "text": "Германската популистка крайнодясна партия \"Алтернатива за Германия\" (AfD) сезира Конституционния съд с жалба срещу канцлера Ангела Меркел, съобщиха германски медии, позовавайки се на адвоката на партията Щефан Бранднер. Легендарен агент на Мосад подкрепи \"Алтернатива за Германия\" От \"Алтернатива за Германия\" смятат, че при разработването на миграционната политика правителството е нарушило правото на Бундестага да участва в разрешаването на проблема. Крайнодесните призовават да се провери решението на Меркел да отвори границата с Австрия за мигранти, взето през септември 2015 г. Според Министерството на вътрешните работи на Германия през 2015 г. около 900 000 бежанци влязоха във Федерална република Германия, което доведе до бум на ксенофобски прояви, агресия срещу мигрантите и недоволство от страна на германците, особено в източните провинции. 28 години по-късно: Източна Германия още не е Западна По-късно бе решено да бъде ограничен потокът от мигранти на 200 000 годишно. Миграционната политика беше една от спорните теми в преговорите за формирането на новото правителство на Германия. Провал за Алтернатива за Германия в Бундестага \"Алтернативата за Германия\", обединяваща евроскептици, популисти, крайнодесни е най-голямата опозиционна партия в германския парламент. След парламентарните избори през септември тя спечели 94 места. \"Бомба\" в \"Алтернатива за Германия\" - разцепление след успеха 28 години по-късно: Източна Германия още не е Западна Провал за Алтернатива за Германия в Бундестага \"Бомба\" в \"Алтернатива за Германия\" - разцепление след успеха", "date": "2018.05.20", "title": "Крайнодясната \"Алтернатива за Германия\" даде на съд Меркел"}
{"url": "http://clubz.bg/67787-qdrenata_saga_i_izraelskite_nadejdi", "text": "\"Америка на първо място\" продължава с пълна сила, макар и твърде опорочавайки първоначалната Рейгънова концепция за слогана, наред с идеята за американския изолационизъм. Очаквано, на 8 май Тръмп официално обяви, че САЩ ще се оттеглят от „Иранската сделка”, след неуспешните опити на европейските лидери да го убедят. Истинската цел на Тръмп: да свали режима в Иран  Най-общо, сделката представлява гаранция от страна на Иран, че стопира разработването на ядрената си програма и намалява ядрените си съоръжения, а останалите шест страни по сделката се задължават да премахнат всички икономически санкции, наложени заради програмата. Споразумението носи регионална и световна сигурност, наред с икономически облаги за всички страни. Или поне носеше, допреди няколко дни. Проблемът с този вид политика е, че Тръмп иска да продължава да извлича ползите, които американската дипломация и доверието в нея осигуряват, но същевременно да не „инвестира”, дори да не обмисля компромисни варианти със съюзниците си. Оттеглянето ще се отрази и на преговорите, свързани със Северна Корея, като има вероятно да ги подрони отчасти. Това е нагледно поведение на един дилетант, който третира световните афери като бизнес. Не че не е вярно, но е само на повърхността. В София ЕС тръгна към сблъсък със САЩ заради Иран Оттеглянето се явява умело завоалиран стратегически ход, чиято причина не се корени в текстовете на документа от 2015 година или в това, че Иран нарушава сделката, защото това просто не е така. Всяка европейска държава, страна по сделката, множество експерти от различни международни агенции и комисии, и включително бившият президент на САЩ Барак Обама единодушно констатират, че Иран не е нарушавал сделката и че подобно безпричинно оттегляне е лудост. В Йерусалим и Вашингтон обаче не мислят така и имат „доказателствата”. Тръмп може да е циник и да отвращава много хора, но това изобщо не означава, че е глупав. Всъщност този му облик играе единствено в негова полза, защото е още по-трудно да бъдат разчетени действията му. Както френският външен министър се изрази:  С тези си действия Тръмп отваря вратите към един съвсем различен сценарий, който със сигурност не е по-добър, нито желателен, или поне не за Иран. Нито пък е добър за европейските страни, говорейки в чисто финансов аспект. Както е известно, политиката е тайминг и Тръмп не случайно започна да говори за потенциалното оттегляне от сделката още през есента на 2017 г. В същото време на запад вече бяха обявили Асад за „победител” във войната и по всичко личеше, че интервенцията на САЩ е загубена кауза, която не успя да донесе желаните резултати. Сирийският петрол и природен газ не представляват интерес за големите играчи на арената, както се говореше години наред. Те са странична облага, съпровождаща целите на различните страни. В случая, Сирия и Иран са трън в окото на Израел от десетилетия, подобно на отношенията между Иран и САЩ. Генералната идея бе посредством Сирия двете съюзнически страни да се доберат до Иран. Вместо това, войната имаше обратен ефект и в момента Техеран разрасна влиянието си много повече, тъй като мащабните военни действия в региона му предоставиха тази възможност. Сирийската война отключи прокси съревнованието между Саудитска Арабия и Иран, което пък доведе до войната в Йемен, която е един от най-пагубните конфликти на нашето време. Наред с всичко това, в момента Иран оперира свободно от съюзническа Сирия и застопори позициите си в Ливан, доближавайки се една крачка по-близо до Израел. „Престрелките” между двете страни прераснаха в повече от думи и станаха ежедневие. И ако тази ситуация не изглежда никак добре за региона, оттеглянето на САЩ от сделката само и единствено ще я влоши. И за да поправи положението, администрацията на Тръмп се превърна в гнездо, в което „долетяха” цяло ято „либерални ястреби”, готови да разкостят наследника на персийската империя. За да разберем защо се случва това, трябва да се фокусираме върху координираните действия на Тръмп и на израелския министър-председател Нетаняху. Както споменах, Тръмп заговори за оттегляне от сделката, още през есента на 2017г., докато през цялото време - от секундата на сключването ѝ досега, Нетаняху води самостоятелна борда срещу споразумението. Този кръстоносен поход обаче не се изразява просто в реторически нападки и израелският премиер не е стоял със скръстени ръце през последните години. През 2016 г. Нетаняху е оторизирал Мосад (израелско разузнаване) за провеждането секретна операция на територията на Иран. Тя цели  Израел да се сдобие с „оригинални документи”, които да  показват, че Техеран продължава да разработва ядрената си програма. При посещение на главния директор на Мосад във Вашингтон през януари 2018 г., Тръмп е бил информиран за проведената операция и течащия анализ на документите. Американският президент втвърди тона си по адрес на споразумението в началото на тази година. На 30 април въпросната операция бе осветлена по време на пресконференция, дадена от Бенямин Нетаняху. Той представи 55 хиляди страници с документи и 183 компактдиска, съдържащи иззетата информация и заклейми Иран, че сделката се крепи на лъжи. Информацията най-вече е свързана със строго секретния ядрен проект на Иран – „Амад”, за разработване и тестване на ядрени оръжия. Тридесет минути след въпросното събитие, Тръмп даде съвместна пресконференция с нигерийския президент, в която подчерта, че представените сведения от израелския му колега само доказват, че той е бил прав през цялото време. Перфектното координиране доказва, че съюзниците се движат устремено в една и съща посока. Картите са на масата и Израел снабди САЩ с необходимата причина за оттеглянето им от сделката. В Йерусалим се надяват, че ударът, нанесен от САЩ с оттеглянето и налагането на „най-строгите” икономически санкции, в крайна сметка ще доведат до смяната на режима в Техеран. Иранската икономика не се справя особено добре в последно време, а сривът на иранския риал само показва комплексната ситуация, в която се намира страната. През първата седмица на месец април, един щатски долар се търгуваше за 60 хиляди риала, което е най-голямото дъно, което валутата е стигала. Анализатори посочват като основна причина политическата несигурност в страната. Предстоящите санкции от страна на САЩ само ще забързат свличането и най-вероятно скоро ще станем свидетели на масови протести. През годините Израел изпитваше трудности на двата фронта в противопоставяне си с Иран. Единият, който се стремеше да стопира ядрената им програма, а другият - да пресече износа на оръжия от ислямската република, насочен към проирански групировки в Ливан и Газа, а отскоро и в Сирия. Знаейки, че САЩ плътно пазят гърба на Израел, Техеран действа предпазливо. В момента пред Нетаняху се оформя идеалната възможност да действа още по-решително, за да премахне оформящото се силно влияние в Сирия, докато върховният водач на републиката е зает с  вътрешни проблеми. Дори и да не се стигне до смяна на режима, това е удар, който ще има трайни последствия за Техеран. Всичко това не е без риск, разбира се, тъй като ако Израел не пристъпва достатъчно внимателно към изпълнението на плана си, рискува да се въвлече в открита война на собствена територия, активирайки Хамас и Хизбула. В бъдещето на Близкия Изток за пореден път се чуват барабаните на войната. А историята учи, че каквото и да се случи, то ще коства реки от кръв и множество страдания. „Генерация Z“ – с подкрепата на „Америка за България“ В София ЕС тръгна към сблъсък със САЩ заради Иран „Генерация Z“ – с подкрепата на „Америка за България“", "date": "2018.05.20", "title": "Ядрената сага и израелските надежди"}
{"url": "http://clubz.bg/68066-trima_oceleli_v_razbitiq_samolet_kraj_havana", "text": "Сто и десетима са загиналите в катастрофата вчера с пътническия самолет на излитане от Хавана, съобщи днес кубинска държавна медиа, като се позова на министъра на транспорта, предадоха Асошеиейтед прес, Ройтерс и ТАСС. В първо официално потвърждение за броя на загиналите министърът Адел Искиердо Родригес каза, че сред 110-те загинали има пет деца. По думите му единствените трима оцелели се борят за живота си в болница. Родригес добави, че бордовото записващо устройство е открито.  Министърът добави, че сред пътниците е имало петима чуждестранни граждани - по двама на Аржентина и Западна Сахара и една мексиканка. Куба в траур заради самолетната катастрофа Боинг 737 на кубинската компанията \"Кубана де авиасион\" се разби в петък малко след излитане от Хаван напът за град Олгин в източната част на Куба. Поради проблеми с авиофлота си кубинците са наели мексиканки \"Боинг\", който е бил близо 40-годишен. Построеният през 1979 г. самолет е бил взет на лизинг от малката мексиканска компания \"Глоубъл Ер\". ", "date": "2018.05.20", "title": "Трима оцелели в разбития самолет край Хавана"}
{"url": "http://clubz.bg/68060-ardjento_v_kan_tuk_me_iznasili_harvi_tuk_be_negovoto_lovno_pole", "text": "„Shoplifters“ (Семеен въпрос) на  спечели голямата награда „Златна палма“ на 71-ия филмов фестивал в Кан. Филмът рисува вълнуващ портрет на бедно семейство от дъното на японското общество, чиято тайна застрашава да раздели семейството. \"Невидимите хора\" отнесоха наградите в Кан Наградите бяха обявени на церемония в „Гран пале Люмиер“ в събота вечерта, 19 май.  спечели гран при със своята антирасистка сатира „Черният ку-клукс-клановец“ – един от двата американски филма в състезанието (другият е зле приетият „Under the Silver Lake“ на Дейвид Робърт Мичъл). Приемайки приза „от името на Народната република на Бруклин, Ню Йорк“, Лий подхвърли, че „това е година, в която се живее опасно“, апроприирайки заглавието на филма на Питър Уиър от 1982-а, за да опише опасният момент в съвременната американска политика.  спечели наградата на журито с филма „Capernaum“ – неореалистичен портрет на дете, което съди родителите си, че са го създали. Отличието за   за „Dogman”, където играе собственик на салон за къпане на кучета, тормозен от местна мутра. Главната изпълнителка в „Айка“  . Кейт Бланшет обяви извънредна  , когото тя описа като „кинотворец, който продължава да се бори да редефинира възможностите на киното“. Тъй като режисьорът не присъстваше на фестивала, наградата бе приета от продуцентите на неговия филм „The Image Book“. Приза за   отиде при режисьора на „Ида“ Павел Павликовски за „Студената война“, черно-бяла драма за връзка, развиваща се на фона на Желязната завеса. Наградата за  бе споделена от италианския сценарист и режисьор Аличе Роруачер за филма „Happy as Lazzaro” и иранския тандем Джафар Панахи и Надер Саевар за „3 Faces“. бе дадена на Али Абаси за „Граница“. За най-добър режисьор бе определен Сергей Лозница за „Донбас“, за най-добро изпълнение – Виктор Полстер („Girl“), за сценарий – Мериен Бенм Барек („София“).", "date": "2018.05.20", "title": "Ардженто в Кан: Тук ме изнасили Харви, тук бе неговото ловно поле"}
{"url": "http://clubz.bg/68062-pochina_prezidentyt_na_yujnokorejskiq_konglomerat_lg", "text": "Президентът на \"Ел Джи груп\" (LG Group) Ку Бон-му е починал днес след тежко заболяване, предаде агенция Йонхап, цитирана от Ройтерс и ТАСС.  От холдинговата компания с разнообразно производство от електроника до химикали съобщиха още в четвъртък, че 73-годишният Ку е в тежко състояние и възнамерява да номинира своя син за член на съвета на директорите като подготовка за смяна на лидерството.  Ку Бон-му е начело на южнокорейския конгломерат от 23 години. През 1995 г. той поема президентския пост от баща си Ку Чжа-гьон.  След заболяването си Ку Бон-му е предал ръководството на по-малкия си брат Ку Бон-чжун, понастоящем вицепрезидент на \"Ел Джи груп\". Според Йонхап в близко бъдеще президентският пост ще бъде зает от доведения син на покойника Ку Кван-мо.", "date": "2018.05.20", "title": "Почина президентът на южнокорейския конгломерат LG"}
{"url": "http://clubz.bg/68064-tyrgovskata_vojna_sasht_kitaj_priklyuchi_predi_da_e_zapochnala", "text": "САЩ и Китай се споразумяха да предприемат мерки за намаляване на дефицита на САЩ в търговията с Китай, предаде Ройтерс. Според разпространено днес изявление на двете страни Пекин се е ангажирал да купува повече американски стоки, в частност земеделски и енергийни продукти. В него се посочва, че китайската страна ще направи това с цел да удовлетвори \"нарастващите потребителски нужди на китайския народ\" и заради \"висококачественото икономическо развитие\". Освен това намаляването на дефицита на САЩ в търговията с Китай ще бъде в подкрепа на \"растежа и заетостта в Съединените щати\", са казва още в документа.  Търговската война между Вашингтон и Пекин ескалира Съвместното изявление беше предшествано от двустранни преговори, състояли се в четвъртък и петък, отбеляза Ройтерс. Поредният етап на изостряне на търговските отношения между Вашингтон и Пекин започна на 3 април, когато администрацията на Тръмп публикува списък с продукти, внасяни от Китай, за които планира да въведе допълнителни мита от 25%. В отговор Пекин пък публикува списък с американски стоки, които планира да бъдат облагани с аналогични мита. Влизането в сила на ответните мерки зависи пряко от това дали САЩ ще изпълнят заканите си.", "date": "2018.05.20", "title": "Търговската война САЩ-Китай приключи преди да е започнала"}
{"url": "http://clubz.bg/68063-makedoncite_shte_glasuvat_v_referendum_za_ilindenska_makedoniq", "text": "Премиерът на Република Македония Зоран Заев каза, че неговото правителство и правителството на Гърция са се договорили за ново име на държавата, с което да се реши десетилетният спор между Скопие и Атина, предаде АП.  По думите на Заев името \"Република Илинденска Македония\" е компромисно и се приема от двете страни. Македонските граждани ще имат думата в референдум за името на държавата, добави премиерът, цитиран от АП. Заев: С Ципрас се спряхме на една опция в спора за името на Македония По-рано днес македонската агенция МИА съобщи, че Заев се е срещнал с президента на страната Георге Иванов и с лидерите на партиите, за да ги информира за подробностите от разговорите си в София с гръцкия премиер Алексис Ципрас и за възможностите за пробив в спора за името на Македония. Председателят на най-голямата опозиционна партия в Гърция - консервативната Нова демокрация, Кириакос Мицотакис и бившият външен министър на страната Евангелос Вениземос отхвърлиха \"Република Илинденска Македония\" като възможно име за решаването на спора с Македония, пише Ekathimerini. Мицотакис е бил информиран от премиера Ципрас, че името е обсъждано с македонския премиер по време на срещата на върха ЕС-Западни Балкани в София. Според лидера на Нова демокрация Илинден е исторически и пряко свързан с опитите да се създаде македонска нация, включваща Солун и Егейско море. На свой ред Венизелос заяви, че името е \"въплъщение на иредентизма\". Вицепрезидентът на САЩ Майкъл Пенс и премиерът на Гърция Алексис Ципрас са обсъдили вчера по телефона преговорите по преименуването на Бившата югославска република Македония. Това съобщи пресслужбата на Белия дом, цитирана от ТАСС.  Според съобщението Пенс е благодарил на Ципрас за проявеното от него и македонския премиер Зоран Заев \"лидерство\" в опита им да решат десетилетния спор за името на Македония. \"Вицепрезидентът призова премиера Ципрас да продължи да работи с премиера Заев за взаимно приемливо решение. Решаването на този спор би спомогнало за стабилността и мира в региона\", се казва в съобщението. В него се подчертава, че Пенс и Ципрас са се съгласили, че пред Атина и Скопие са разкрива \"историческа възможност да уредят този въпрос\" и че \"времето е от голямо значение\".", "date": "2018.05.20", "title": "Македонците ще гласуват в референдум за \"Илинденска Македония\""}
{"url": "http://clubz.bg/68065-dvama_ubiti_pri_ataka_nad_pravoslavna_cyrkva_v_grozni_rusiq", "text": "При нападението срещу православната църква в Грозни са убити двама полицаи от охраната на храма и двама са ранени, убит е и един цивилен гражданин, съобщиха правоохранителните органи на Чеченската република, предаде ТАСС. Установена е личността на четиримата нападатели, ликвидирани при спецоперацията, съобщи в канала си в Телеграм чеченският лидер Рамзан Кадиров. По думите му трима от тях са местни жители - двама от село Гелдаган и един от село Аргунское в околностите на Грозни, а водачът на групата е от \"съседен регион\" на Руската федерация.  Кадиров пожела Путин да управлява до живот Мюфтията на Чечения Салах Межиев нарече нападението \"чудовищно престъпление\", поръчано от чужбина, предаде ТАСС.  Според представител на Руската православна църква нападението е \"пореден опит на псевдоислямски екстремисти да сблъскат православните християни и мюсюлманите\". Това написа в официалния си канал в месинджъра \"Там-там\" ръководителят на Синодалния отдел за връзки с обществеността и медиите Владимир Легойда.", "date": "2018.05.20", "title": "Двама убити при атака над православна църква в Грозни, Русия"}
{"url": "http://clubz.bg/67990-zapadnite_balkani_sa_samaryt_bylgariq_e_magareto", "text": "Една интересна размяна на реплики между Доналд Туск, председател на Европейския съвет и Бойко Борисов, премиер на България, рискува да остане незабелязана покрай цунамито от изявления в рамките на провелата се в София среща на върха ЕС - Западни Балкани. Диалогът между двамата се състоя на официалната пресконференция. Първо Борисов обясни за пореден път, че общият БВП на Западните Балкани е 96 млрд. евро, колкото е този на Словакия. И че населението на всички държави от този регион е по-малко от това на Румъния. Така той искаше да докаже, че приемането на Западните Балкани в ЕС няма да бъде чак такъв голям проблем за съюза. Сори, Бойко, не е Словакия Отговорът на Туск бе многозначителен. Той изтъкна, че проблемите на глава от населението в Западните Балкани са доста повече, отколкото в Германия и Франция взети заедно. Така станахме свидетели на челен сблъсък на две ценностни системи. За Борисов единствено значение имат макропоказателите, а индивидуалните права и потребности са незначителни подробности. Очевидно не така обаче мисли Туск и не такова е схващането на ЕС. Този сблъсък касае не само Западните Балкани, а всичките Балкани, включително и най-вече България. Дори може да се каже, че Западните Балкани се оказаха в ролята на самара, който Туск удари, за да подсети магарето, разбирай нашата страна. Лиляна Павлова: Срещата за Западните Балкани даде на българите самочувствие Защо му е на ЕС да приема още няколко страни, в които има сериозни проблеми с върховенството на закона? Защо му е на ЕС да приема още няколко страни, в които жизненият стандарт е на изключително ниско ниво и техните граждани са потенциални емигранти? Защо му е на ЕС да приема още няколко страни, в някои от които евроатлантическата лоялност е под въпрос? В съюза вече има няколко такива и България е на челно място в тази непрестижна класация. Западните Балкани определено не случиха на лобист пред ЕС. Именно негативният опит от приемането на България и Румъния е една от основните причини, поради които страните от този регион ще трябва доста да почакат, преди да станат членове на съюза. Ако Борисов наистина иска да помогне на Западните Балкани да влязат в ЕС, то той първо трябва да оправи собствената си държава. На първо място това означава радикална съдебна реформа, която да гарантира, че прокуратурата и съдът работят в полза на обществения интерес, а не на един или друг олигархичен такъв. Подобна съдебна реформа ще бъде и сериозна стъпка към повишаване на жизнения стандарт у нас. Няма как у нас да има сериозни инвестиции - било български, било чужди - докато е ясно, че във всеки един момент определени задкулисни кръгове могат да оказват натиск върху един или друг бизнесмен чрез държавната машина. Подобна съдебна реформа ще доведе и до реална борба с корупцията, която в момента, доколкото я има, е по-скоро имитация. На второ място Борисов трябва да спре с намигванията към Русия. Само в последните няколко седмици той направи две такива - по казуса \"Скрипал\" и за АЕЦ \"Белене\". Въобще Борисов трябва да спре да се изживява като балансьор, мост, канал за комуникация между Москва и Европа. Веднъж завинаги трябва да стане ясно, че България е част от Запада, а не посредник. \"Демократична България\": Подкрепяме Западните Балкани, а България изостава и от тях Срещата на върха ЕС-Западни Балкани, която се проведе е София, със сигурност бе лъскаво мероприятие, което ще допринесе за малко по-добър имидж на България. Подобни мероприятия обаче няма как да заместят реалната политическа работа, която България не намира воля да свърши вече повече от 10 години, откакто е член на ЕС. Борисов няма как да лобира за други държави, след като дори собствената му държава все още не е пълноправен член на съюза заради мониторинга върху съдебната ни система. Специално за този мониторинг той не може да се оправдава с тежко наследство, защото е управлявал почти през всичките тези 10 години европейско членство. Лиляна Павлова: Срещата за Западните Балкани даде на българите самочувствие \"Демократична България\": Подкрепяме Западните Балкани, а България изостава и от тях", "date": "2018.05.20", "title": "Западните Балкани са самарът, България е магарето"}
