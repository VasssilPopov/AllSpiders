{"url": "http://clubz.bg/79274-vyzstanovqvane_na_dyuna_naj_tejko_nakazanie_za_sluchkata_na_smokinq", "text": "Възстановяване на разрушената дюна край къмпинг \"Смокиня\" е най-тежкото административно наказание, което може да бъде наложено на собственика на терена, отговорен за унищожението на природния обект Иван Нончев. Той притежава каравана на плажа и е наредил багер да заравни дюната, за да не пречи на изгледа му към морето. Поне това твърдят свидетели, а в момента по случая работи прокуратурата. Дюните на \"Смокиня\" били частни, унищожил ги собственикът Вариантът Нончев да бъде наказан като възстанови унищоженото обясни екоминистърът Нено Димов в Народноо събрание днес. По думите ву обаче първо ще се изчака държавното обвивение да приключи разследването дали деянието не е престъпление. И след като се види дали Нончев ще носи наказална отговорност ще се прецени дали да му бъде наложено административното наказание.  Дюната на \"Смокиня\"- земеделска земя за 16 лв. на декар По думите на Димов обаче не е изключено точно в този случай за първи път в историята за се използва законовата възможност да се разпореди възстановяване на природен обект. Спират строежите на \"Алепу\", \"Градина\" и \"Арапя\". Засега Той коментира и останалите случаи на спорни строежи по морето. На \"Арапя\" няма защитена територия и от гледна точка на екологичното законодателство там няма пречка за строителство, каза министърът. Инвестиционният проект е одобрен още през 2005 г., а територията по документи не е гора, обяви той.  Ситуацията на обектите край Созопол обаче се оказа различна. Обяснение: на Алепу ще се прави ваканционен комплекс, за да се укрепва свлачището Строителят на другия обект е изнесъл изкопна земна маса извън съгласуваните граници. Съставен му е акт и е разпоредено почистването на замърсения район.   Дюната на \"Смокиня\"- земеделска земя за 16 лв. на декар Спират строежите на \"Алепу\", \"Градина\" и \"Арапя\". Засега Обяснение: на Алепу ще се прави ваканционен комплекс, за да се укрепва свлачището", "date": "2019.02.08", "title": "Възстановяване на дюна - най-тежко наказание за случката на \"Смокиня\""}
{"url": "http://clubz.bg/79261-oryjiqta_koito_ni_priblijavat_do_atomna_vojna", "text": "Заплахата от атомна война ни изпълва със страх. Все по-размитата граница между ядрени и конвенционални оръжия увеличава опасността. Ядрените и неядрените оръжия никога не са били напълно разделени едни от други. Например бомбардировачът Б-29 е бил създаден, за да пуска конвенционални бомби. Но на 6 август 1945 г. един от тези летателни апарати - \"Енола Гей\", пуска атомна бомба над Хирошима. Почти седемдесет и четири години по-късно девет държави разполагат с ядрени оръжия, които инструментално стават все по-обвързани с неядрени оръжия. Световният ядрен арсенал е на по-ниско равнище от рекорда през 1984 г., но някои съвременни оръжия са 300 пъти по-мощни от бомбата, която бе пусната над Хирошима. Всички от страните притежателки, с изключение на Великобритания, разполагат с  , на които могат да се закрепят ядрени и конвенционални бойни глави. Сред тях има ракети, чиито обсег все повече се увеличава. Русия неотдавна разгърна нов модел ракета, която се изстрелва от земята - 9М729. По данни на САЩ ракетата с двойна употреба е била тествана на разстояния, които са   от 500 километра. Именно заради това оръжие Америка обвини Русия, че е нарушила клаузите по Договора за ракети с малък и среден обсег. След това Вашингтон обяви, че се оттегля от пакта, което още повече увеличи опасността от избухването на ново състезание по въоръжаване. Междувременно Китай демонстрира новата си ракета - ДФ-26. Тя може да лети на разстояния по-големи от 2 500 километра и е най-далекобойната ракета с двойна употреба, която е в състояние да извърши удар по конкретна цел. Съществуват множество потенциални сюжети, в които подобен тип ракети биха могли необратимо да доведат до ядрена война. Най-очевидният е следният - могат да бъдат изстреляни с конвенционални бойни глави, но да бъдат объркани от \"получателите\" за ядрени. Неяснотата може да предизвика врага веднага да отвърне с атомно оръжие. На практика, най-голямата опасност при ракетите с двойна употреба е грешното интерпретиране още преди да бъдат изстреляни. Представете си, че Китай разпръсне по територията си камиони с монтирани ракети ДФ-26, които да носят ядрени бойни глави. Америка може погрешно да оцени, че са конвенционални и да се опита да ги унищожи. Като атакува, Вашингтон без да иска ще провокира Китай да изстреля същите ракети преди да бъдат унищожени. Всички ядрени ракети се нуждаят от система за комуникация - която може да включва сателити. Но все по-често тези системи за командване и управление се използват и при неядрени операции. Америка, например, използва сателити, които предупреждават за атаки с балистични ракети, както ядрени, така и конвенционални. При конфликт между НАТО и Русия те могат да бъдат използвани, за да засичат конвенционални ракети с малък обсег, изпратени от Русия. Следващата крачка ще е директно да бъдат сваляни от въздуха. НАТО започва учения на 500 километра от Русия Ако тази стратегия се окаже успешна, Русия може да реши да атакува сателитите на САЩ, които сигнализират за ракетите.  Нещо повече, Американските тайни служби предупредиха, че Москва разработва наземни лазерни оръжия, за да ги неутрализират. Но ако Кремъл свали сателитите на САЩ, това няма само да подкопае умението им да засичат ракети с конвенционални бойни глави, но и с ядрени - така още повече ще се увеличи страхът от руска заплаха. Новата Желязна завеса В доклад на Министерството на отбраната на Америка бе изрично подчертано, че САЩ ще обмислят нападение с ядрено оръжие, ако някоя държава се опита да унищожи системите за командване и управление. Тази заплаха е отправена без значение дали преди това е използвано ядрено оръжие. Въпреки това нито едно от тях не предприема мерки, за да отговори на опасността. Напротив, всички усилия са концентрирани върху развиването на военните способности. За да излязат от това положение, страните трябва да постигнат споразумение за забрана на оръжия, които биха могли да застрашат системите за команване и управление. Русия: Очакваме предложение от САЩ за нов ядрен пакт Но на този етап правителствата на държави с ядрен арсенал не са склонни да седнат на една и съща маса. В резултат на това вероятността за подобно сътрудничество изглежда много малка. Новата Желязна завеса Русия: Очакваме предложение от САЩ за нов ядрен пакт", "date": "2019.02.08", "title": "Оръжията, които ни приближават до атомна война"}
{"url": "http://clubz.bg/79243-izliza_razsledvaneto_na_stig_larshon_za_ubijstvoto_na_ulof_palme", "text": "Неизвестни досега разследвания на писателя Стиг Ларшон за убийството на шведския министър-председател Улоф Палме ще бъдат публикувани – не като документално четиво, а като роман: „Мъжът, който си играеше с огъня“ на Ян Стокласа. Авторът, журналист през по-голямата част от живота си, е прочут с поредицата трилъри „Милениум“, които разказват за тъмната страна на обществото и политиката в Швеция. Ларшон умира внезапно през 2004 г. – само месец след като пуска на пазара първата си книга „Момичето с драконовата татуировка“. Преди смъртта си успява да завърши още две книги от поредицата – днес от тях са продадени общо 80 млн. копия по света. През 2014 г. става ясно, че до смъртта си Ларшон работи по разследване на случая с Улоф Палме, оставяйки   20 кутии с документи в частния си архив. Популист и ляв политик, шведският министър-председател е заедно със съпругата си във вечерта на покушението над него – прострелян е, когато напуска киносалон в Стокхолм. Престъплението и до днес остава неразкрито, но отново се завърта в медиите през 2014-а, когато става ясно, че Ларшон е имал потенциален заподозрян и дори е споделил разкритията си с полицията. Разследването по случая обаче не е възобновено. Ларшон прекарва години в наблюдение на действията на крайнодесните групи в Швеция и в замяна е сполетян от същото. Така и не се жени за дългогодишната си партньорка Ева Габриелсон, тъй като по шведските закони, ако го направи, ще трябва публично да впише адреса си. Тя му помага и при разследването на убиеца на Палме. Сега на пазара предстои да излезе „Мъжът, който си играеше с огъня“ на Ян Стокласа, очевидна препратка към втората книга от „Милениум“ – „Момичето, което си играеше с огъня“. Той има достъп до архивите на починалия писател от 2014 г. и също изследва темата за крайнодесните партии. Книгата ще съдържа  В последните 30 години около 130 души са направили самопризнания за убийството на Палме. За убиеца му битуват редица теории, включително, че е част от югославските тайни служби или южноафрикански агент от ерата на апартейда. Нито една от тях не е доказана. Романът „Мъжът, който си играеше с огъня“ излиза на шведски през ноември 2018-а, вече е преведена на датски, немски, френски и др., а на английски – през октомври 2019-а. Поредицата „Милениум“ е издадена у нас от „Колибри“, все още не е ясно дали те ще издадат и романа на Ян Стокласа. Името на автора стои под предстоящ проект на „Сиела“ със заглавие „Досието „Стиг Ларшон“.", "date": "2019.02.08", "title": "Излиза разследването на Стиг Ларшон за убийството на Улоф Палме"}
{"url": "http://clubz.bg/79263-barekov_s_kraen_srok_koga_trqbva_da_stane_koaliciqta_mu_s_ataka", "text": "Николай Бареков, все още евродепутат, продължава да се опитва да направи коалиция с \"Атака\" за предстоящия евровот. В петък той даде пресконференция, за да обяви, че обединяването с партията на Волен Сидеров било напът да стане факт. Той определи въпроса дали наистина ще се стигне до коалиция като \"много сложен\". Какво мисли другата страна Сидеров не се разбра, защото изявлението на Бареков беше направено в отсъствието на атакиста. Бареков даже определи срок, в който трябва да стане коалицията - 21 февруари.  \"Със сигурност трябва да сме постигнали някакво споразумение, защото няма кой да ни чака\" - това бе обяснението за срока.  Какво написа Джамбазки за Бареков и Сидеров (ДОКУМЕНТ) Въпреки отсъствието на предполагаемия му коалиционен партньор все още евродепутатът и лидер на формацията \"Презареди България\" (в по-предишни времена по-известна като \"България без цензура\")  обяви, че двамата са минали през \"всички детайли\" и за последно говорили преди 10 дни преди евродепутатът да замине в чужбина. Тогава двамата обсъждали предизборната им кампания. В коалиция \"Обединени патриоти\" разногласията се задълбочават като все още не е ясно в какъв формат ще се явят трите партии на евровота. Освен непрекъснатите личностни и политически противоречия, един от проблемните моменти е кой да води евролистата. Сидеров отрича публично апетитите си към първото място в списъка на кандидат-депутатите за ЕП, но от другите две партии - ВМРО и НФСБ са на друга позиция. Една от спряганите възможности е Каракачанов и Валери Симеонов да отидат на евровота без \"Атака\". В момента обаче отношенията и между двамата са доста напрегнати. На 23 януари от НФСБ обявиха, че прекратяват преговорите с ВМРО и чакат обяснения. Сидеров плаши Симеонов с \"известно количество интересни фотоси\" НФСБ преустановява преговорите с ВМРО за евровота. Чака обяснения В същото време Бареков не се отказва да привлече на своя страна \"Атака\". Преговорите между него и Сидеров обаче също изглеждат в застой. За всеки случай евродепутатът нападна ВМРО и НФСБ и обяви, че не иска да се коалира с тях- намерение, каквото двете партии никога не са имали. На събитието в петък липсваше Сидеров или представител на партията му, но Бареков беше осигурил изпълнителния директор на Алианса на консерваторите и реформистите в Европа (АКРЕ) Ричард Милсъм.  Европейските консерватори очаквали коалиция между \"Презареди БГ\" и \"Атака\", да се явят като обединени консерватори, анонсира Бареков. Опитът да привлече Сидеров минава през примамката подкрепа за бъдещо членство на \"Атака\" в АКРЕ.  Срокът 21 февруари не е случайно избран. Ден по-късно е среща на партиите от АКРЕ в Рим, на която ще се решава дали \"Атака\" да бъде приета. Пречката пред евентуално членство на партията е позицията ѝ за Крим, АКРЕ не признава анексирането на полуострова от Русия. Милсъм прогнозира, че групата на АКРЕ в Европейския парламент – Европейски консерватори и реформисти, ще е единствената, която ще се разрасне след европейските избори през май. Бареков се похвали, че ще бъде на форум на републиканците в САЩ, където се надявал на \"подкрепа от ядрото около президента Доналд Тръмп\". Сидеров плаши Симеонов с \"известно количество интересни фотоси\" НФСБ преустановява преговорите с ВМРО за евровота. Чака обяснения", "date": "2019.02.08", "title": "Бареков с краен срок кога трябва да стане коалицията му с \"Атака\""}
{"url": "http://clubz.bg/79273-cyrkvata_vystana_sreshtu_nacionalnata_strategiq_za_deteto_vidq_eksperimenti", "text": "На пръв поглед един безобиден стратегически документ, в чиито център е държавната политика към детето, е на път да се завърти като поредната бурна обществена дискусия, каквато колективна суматоха предизвика Истанбулската конвенция. Първо ВМРО, а след това и Св. Синод на Българската православна църква (БПЦ) се обявиха срещу текстовете на Националната стратегия за детето (2019-2030 г.), която в момента е на ниво обществено обсъждане.  От Св. Синод излязоха със становище, в което се казва, че са против  . Оттам призовават за цялостна редакция на документа, като като се дават и конкретни препоръки за физическата защита на децата, тяхното духовно, религиозно и дори сексуално образование, насърчаването на ученолюбието и трудолюбието у тях. Евродепутатът Ангел Джамбазки, който беше сред основните остриета срещу Истанбулската конвенция, също обяви, че стратегията  Според него не е нормално детето да бъде разделяно като отделна единица от семейството. По-рано през деня в парламентарния контрол социалният министър Бисер Петков заяви, че \"стратегията няма как да отнеме родителски права и си поставя за цел да подпомогне родителите при отглеждането на децата\". Той определи документа като \"рамков политически документ, който отразява цялостната визия на българската държава и на гражданското общество за развитието на следващите поколения граждани\". И заложеният подход в стратегия  . В становището на Св. Синод се изразява също категорична позиция срещу    . Интересно е, че позицията противоречи на последните идеи за интеграция на малцинствата на \"Обединените патриоти\" за въвеждане на задължително посещаване на детска градина на деца от малцинствените групи от 4-годишна възраст. Още по-любопитно е, че в момента по закон посещението в предучилищни групи е задължително за всички деца от 5-годишна възраст. Според Св. Синод със предложената в стратегията \"работеща система за превенция на домашното насилие, докладване и предприемане на незабавни мерки за закрила при всички случаи на домашно насилие над деца\" се създават  А самата стратегия , смятат духовниците. В становището си БПЦ призовава държавата да насочи усилията си към \"духовно-нравственото ограмотяване и възпитание на децата и учениците в България\". Оттам смятат, че в момента се експериментира \"върху българските деца и българските семейства\". Становището на Св. Синод завършва с припомнянето, че отхвърлянето от българското общество на Истанбулската конвенция е достатъчно знаков пример за това, че всяка национална стратегия трябва да се съобразява с нагласите на българския народ. Според владиците при несъобразяване с факторите, които изреждат в своето становище предложената Национална стратегия за детето би се превърнало в инструмент за противопоставяне на държавата и семейството.  ", "date": "2019.02.08", "title": "Църквата въстана срещу Националната стратегия за детето, видя \"експерименти\""}
{"url": "http://clubz.bg/79247-nqkoi_problemi_na_pyrviq_svqt", "text": "Преди 5-6 години никой не беше чувал за Huawei, ZTE, Xiaomi и редица други китайски компании, които сега държат почти половината световен пазар за умни телефони (48%). Но това не означава, че те не бяха тук. Простичък пример - две години преди да видим смартфон на Huawei в каталога на М-тел (сега А1), оттам предлагаха мобилен модем на същата компания. Чипове, модеми, рутери, всякакъв мрежови хардуер от десетилетия се произвежда в Китай. По известни на всички ни причини. През последната година и половина обаче една велика сила – САЩ, изведнъж \"се усети\". Първо службите, след това партиите, а наскора и цялата администрация ще спрат да ползват устройства на Huawei и ZTE. Защото имало данни, че китайското правителство шпионира през тях. Концепцията е следната - Китай е авторитарна държава с ограничен капитализъм. Ако комунистическото правителство реши, че иска таен чип във всеки Huawei, с който да следи империалистите, шефовете на компанията свиват рамене и действат. Германия мисли да пусне ли \"Хуавей\" в мобилните си 5G мрежи  По-страшният вариант - ако пък реши, че иска същия таен чип във всяко мрежово устройство, което Huawei произвежда, вече може да ги следи през цялата мрежа за данни. И така САЩ, Япония, Австралия, Нова Зеландия, а скоро вероятно и Германия решават, че ще забранят всички устройства на Huawei - за мобилните оператори. Но 5G иде. А кой е най-добър в производството на техника за 5G? Huawei. Разбира се, според китайската компания всичко това е част от търговската война със САЩ. Американското правителство просто искало да я удари, за да разчисти пътя за своите компании. Че такива в момента няма - това е друг въпрос. А, не, момент, това са и двата въпроса. От една страна имаме тезата, че ако Китай има контрол над чиповете в смартфона ни, може да ни следи. Тогава просто се откажете от смартфоните. Няма такъв на пазара, в който да няма китайски чип. Има ли камера, някой може да гледа през нея Ако пък ви притеснява сигурността на 5G мрежата - сиреч, че някой ще почне да бърника през нея хардуерно, зарежете. Обикновеният потребител така или иначе споделя цялата си информация онлайн напълно доброволно. А службите за сигурност така или иначе имат допълнителни защити. Драмата с Huawei и нашето скъпо 5G обаче поставя по-важни въпроси. Може ли светът да е напълно свързан и да остане толкова различен? Може ли комунистически Китай, авторитарна Русия, и свободния Запад да съществуват заедно в тази мрежа, без да си заприличат? Как точно се бориш срещу шпионаж по въздуха, за който сам строиш инфраструктура? Доколко свободният Запад и нелибералните Русия и Китай си приличат онлайн сега? Подходите са различни, резултатът е същият. В Китай разработват програми за контрол и следене на населението, социални мрежи със социална отговорност и социален рейтинг. На Запад хората си ги създават доброволно в друга мегакорпорация, за която се обсъжда вече държавна регулация - Facebook. В Русия общо взето не им пука за такива дреболии достатъчно. Може ли да се пазим от шпионаж и да не се шпионираме сами себе си? Може ли да правим чиповете за умните си асистенти, които носим всекидневно, в 10 фабрики в две държави и да очакваме те да нямат ефект върху тях? Не. От години китайският интернет е затворен отвътре - с т.нар. Велика огнена стена (The Great Firewall). Но китайците я заобикалят, ако искат. Никой не е сложил стена отвън - с идеята, че ако китайските дисиденти искат да имат контакт с добрата либерална демокрация навън, това може някой ден да освободи Китай от комунягите. Това, разбира се, няма да стане (поне не така). Но информационните канали нямат налягане като тръбите за вода, и ако са отворени, винаги могат да вървят и в двете посоки. Напълно е възможно след няколко десетилетия не китайците да са станали по-свободни, а ние да сме станали по-поробени. Единствената разлика е, че сами ще сме го избрали! „Генерация Z“ – с подкрепата на „Америка за България“ Има ли камера, някой може да гледа през нея „Генерация Z“ – с подкрепата на „Америка за България“", "date": "2019.02.08", "title": "Някои проблеми на първия свят"}
{"url": "http://clubz.bg/79262-sled_zarykata_na_borisov_nameriha_se_pari_za_zaplati_v_obshtinskite_bolnici", "text": "Само за часове правителство намери и ще отпусне пари за увеличение на заплатите в общинските болници с 25-40%. Това стана след заканите на медици за протести заради ниското заплащане, а в отговор премиерът Бойко Борисов се зае лично да решава проблемите около финансовото състояние на общинските и областните болници. Ден след това здравният министър Кирил Ананиев обяви, че ще има преструктуриране на разходите в държавния бюджет и с послановление на Министерския съвет ще бъдат отпуснати допълнително 30 млн. лв. за заплати на доктори и медицински персонал. Бойко Борисов: Болници в мое управление няма да закрия Решението беше съобщено след поредната среща с представители на Сдружението на общинските болници.   По думите на министър Ананиев увеличението  на заплатите при областните болници ще бъде между 10 и 15%, защото те имат по-голям капацитет и по-добро усвояване по линия на Националната здравноосигурителна каса. А при общинските здравни заведения ще достигне до 40%.  Само за месец протестни намерения заявиха медици от общинските болници в Козлодуй, Пловдив и Карлово. В Тутракан общината изтегли кредит от 1 млн. лв., за да погаси стари задължения и да отпусне 100 хил. лв. на общинската болница.  \n\t ", "date": "2019.02.08", "title": "След заръката на Борисов - намериха се пари за  заплати в общинските болници"}
{"url": "http://clubz.bg/79269-mvnr_zapochva_razprodajba_na_bylgarski_imoti_v_chujbina", "text": "България има редица имоти в чужбина, които не са добре управлявани и които Министерството на външните работи планира да продаде. Това съобщи днес в парламентарния контрол външната министърка Екатерина Захариева. Вигенин: МВнР купува сървъри за 15-25 пъти повече от пазарните цени Повод бе въпрос от Кристиан Вигенин от БСП, който също управлява МВнР в периода 2013-2014 г.. Според него има дългогодишна безстопанственост на имотите ни зад граница. Става дума за бивши дипломатически представителства и посолства, които не се ползват или не са нужни спрямо обема на дипломатическата мисия в страната, обясни Захариева. И даде пример с Етиопия, където двама български дипломати работят в \"огромно посолство\" в столицата Адис Абеба. Според Вигенин подобни мерки се заявяват всяка година, но резултати няма. През 2018 г. е продаден само един имот - в Хага, разкри Захариева. Имотът не е ползван от 2010 г. и състоянието му се е влошавало, трупал е разходи от различни такси и застраховки. Вигенин и Захариева не можаха да определят кой е направил несъществуващия преди електронен регистър на имотите в чужбина. Министърката изтъкна, че такъв вече имало, но тя била учудена, че е нямало преди. Вигенин пък заяви авторство - такъв започнал да се прави по време на неговия мандат през 2013 г.", "date": "2019.02.08", "title": "МВнР започва разпродажба - на български имоти в чужбина"}
{"url": "http://clubz.bg/79250-naprejenieto_mejdu_parij_i_rim_raste", "text": "Говорителят на френското правителство Бенжамен Гриво разкритикува днес италианския вицепремиер Луиджи ди Майо, че не е уведомил френските власти за намерението си да се срещне във Франция с представители на \"жълтите жилетки\", предадоха Франс прес и ТАСС, цитирани от БТА. Критики заради срещата на Ди Майо с протестното движение отправи и френската министърка по европейските въпроси Натали Лоазо. ", "date": "2019.02.08", "title": "Напрежението между Париж и Рим расте"}
{"url": "http://clubz.bg/79271-rojdenikyt_fuchovich_e_na_poufinal_verdasko_otpadna", "text": "Навършилият днес 26 години Мартон Фучович (№47 в света) получи неочакван подарък от съдбата на рождения си ден. Унгарецът се класира на полуфинал на турнира \"София оупън\" без игра. Неговият съперник Роберто Баутиста Агут, един от фаворитите и първи шампион в надпреварата, се отказа заради вирусно заболяване. Испанецът пристигна в столицата ни като четвъртфиналист от \"Аустрелиън оупън\" и в първата си среща - срещу Матю Ебдън (Австралия), демонстрира отлична форма, независимо че трябваше да печели с обрат. Всичко, което трябва да знаете за турнира \"София оупън\" Фучович получи торта от организаторите и даваше автографи в залата по-рано днес. Организаторите обаче малко по-късно получиха още една лоша за тях вест с отпадането на пореден фаворит - Фернандо Вердаско. Ветеранът отстъпи пред правещия отличен турнир Матео Беретини (Италия) за 2,22 ч. - 6:4, 5:7, 4:6. В предишния кръг Беретини елиминира първия поставен в схемата - Карен Хачанов (Русия). В събота той ще спори за място на финала с Фучович. Другата полуфинална двойка ще бъде определена от вечерните четвъртфинали - Мартин Клижан (Словакия) - Данийл Медведев (Русия) и шоуто Гаел Монфис (Франция) - Стефанос Циципас (Гърция). Първият двубой се очаква да започне около 18 часа. Циципас надви германец за начало в София Тази вечер в залата вероятно има още повече гърци - снощи бяха поне стотина. От турнира, част от серията ATP 250, освен Хачанов рано си тръгнаха още Стан Вавринка (Швейцария), поставеният Андреас Сепи (Италия) и т.н. Край на българското участие на \"София оупън\" Българското участие на \"София оупън\" приключи и на двойки - Александър Донски и Александър Лазаров очаквано отстъпиха пред индийците (№3 в схемата) Роан Бопана и Давиж Шаран с 3:6, 1:6. Циципас надви германец за начало в София Край на българското участие на \"София оупън\"", "date": "2019.02.08", "title": "Рожденикът Фучович е на поуфинал, Вердаско отпадна"}
{"url": "http://clubz.bg/79268-dpa_samo_bylgariq_e_protiv_vtvyrdqvane_na_gazovata_direktiva_na_es", "text": "Дипломатически представители на страните от ЕС дадоха днес мандат на румънското председателство за преговори с Европарламента и Еврокомисията за „втвърдяване“ на газовата директива на ЕС. Това става ясно от съобщение на Съвета на ЕС. От румънскто председателство отказаха да отговорят на въпроса вярно ли е, че България сее противопоставла. Оттам отказаха всякакъв коментар за днешното заседания. Френско-германско предложение, втвърдяващо директивата, е било подкрепен от 27 от 28-те страни членки, като само България се е противопоставила, твърди цитиран от ДПА френски представител. Идеите за по-строги енергийни правила на ЕС могат сериозно да затруднят планираното от Русия изграждане на газопровода „Северен поток 2“, отбелязва Ройтерс. Тръбопроводът трябва да свърже Русия директно с Германия. Същевременно обаче ще бъдат допускани някои дерогации, т.е. отмени на закон. И Франция застава срещу \"Северен поток 2\" Преговорите за допълване на газовата директива с одобреното предложение могат да започнат още идната седмица, каза говорителката на ЕК Анка Падурару. От румънското председателство допълниха, че това ще стане още във вторник, 12 февруари. Предлаганото изменение има за цел  . Идеята е  . Това ще доведе до по-съгласувана правна уредба на ЕС, ще повиши прозрачността и ще гарантира правната сигурност за инвеститорите в инфраструктура за природен газ, както и за ползвателите на мрежата. За да бъде взето под внимание сегашното отсъствие на конкретни правила за газопроводите между страните членки на ЕС и трети държави в предложението за изменение на директивата се предвижда възможността да бъдат дадени  . Мандатът за водене на преговори предвижда също . Силен отпор на \"Северен поток 2\" В мандата е указана процедурата за договаряне на споразумения между страните от ЕС и трети държави за експлоатацията на газопровод. Такива споразумения биха могли например да служат за отстраняването на евентуални несъответствия между правото на ЕС и това на третата държава. Съгласно предложението  . По отношение на частта, която би могла да окаже въздействие върху правилата на ЕС, Комисията на свой ред ще оправомощи държавата членка да започне официални преговори. Според него е прието предложението на Франция и Германия за регулиране на „Северен поток 2“, без проектът за бъде застрашен. Източници, близки до румънското председателство, обач заявиха, че на заседането нее било споменато името на нито един конкретен тръбопровод. А просто \"Северен поток 2\" е най-актуалният в момента по съвсем разбираеми причини. Вчера Франция изненадващо съобщи, че ще подкрепи промените за втвърдяване на газовата директива, които трябваше да доведат до по-строга регулация на газопроводите. Това доведе до изработване на френско-германско предложение, с което да бъдат наложени условия, без да се компрометира проектът. Меркел изтъкна, че постигането на споразумение е станало възможно благодарение на това, че Германия и Франция са работили заедно в много тясно сътрудничество. Проектът на Париж и Берлин премахнал противоречието на директивата с конвенцията на ООН по морско право, твърдят дипломати. Той ограничава предаването на Брюксел на суверенни правомощия на страните от ЕС по отношение на енергетиката. Силен отпор на \"Северен поток 2\"", "date": "2019.02.08", "title": "ДПА: Само България е против втвърдяване на газовата директива на ЕС"}
{"url": "http://clubz.bg/79255-prodadena_e_sgradata_koqto_napravi_trymp_izvesten", "text": "Сградата, която помогна на Доналд Тръмп да стане известен с първата си голяма сделка в Манхатън, е продадена на инвеститори, които планират да я разрушат, съобщи Асошиейтед прес. Компанията за строеж и управление на имоти \"Ти Еф Корнърстоун\" (TF Cornerstone) посочи снощи, че тя и група, която управлява парите на милиардера Майкъл Дел, са се споразумели да купят \"Гранд Хаят Ню Йорк\" край централната нюйоркска гара \"Гранд Сентръл\" и да заменят сградата с кула със смесено предназначение, в която ще има офиси, търговски площи и по-малък хотел. Тръмп си партнира с \"Хаят корп.\" (Hyatt Corp.), за да купи тогавашния хотел \"Комодор\" в края на 70-те години - това е първата му стъпка в сектора на недвижимите имоти в Манхатън. Той ремонтира сградата, превръщайки я в лъскава стъклена кула, и използва този успех като трамплин към следващото си голямо начинание след няколко години - Тръмп тауър на Пето авеню. Настоящият американски президент продаде дела си в \"Гранд Хаят\" през 1996 година. Когато той сключва сделката да купи \"Комодор\" от фалиралата корпорация \"Пен Сентръл\" (Penn Central), самият град е на ръба на фалита и повечето инвеститори в имоти не са заинтересовани от сделката. Както сам разказва, президентът на САЩ разбрал, че има нещо специално в \"Комодор\", след като се разходил в хотела една сутрин. След това обаче Тръмп забелязал, че улиците са \"наводнени\" от добре облечени пътници, пристигнали от Уестчестър и Кънектикът на \"Гранд Сентръл\" и метростанциите наблизо. За няколко години той преобразява \"Комодор\" и отваря хотела точно преди началото на бума от 80-те, като скоро успява да предлага стаи за 1000 долара на нощ. Най-новата сделка предвижда сградата да включва новия \"Гранд Хаят\" с 500 стаи. Сегашният хотел има 1298 стаи. Сделката трябва да бъде одобрена от местните и щатските власти. ", "date": "2019.02.08", "title": "Продадена е сградата, която направи Тръмп известен"}
{"url": "http://clubz.bg/79266-4_godini_zatvor_za_ultras_kojto_rani_policajka_s_bomba", "text": "Йордан Исаев, който с бомбичка рани тежко полицайка миналата пролет, ще лежи 4 г. в затвора. Това постанови състав на СГС с председател Емил Дечев. Ултрасът трябва да плати и 60 000 лв. кръвнина. На 18 април м.г. бомбичка, хвърлена от 28-годишния Исаев, рани младата полицайка Гергана Зашева. Инцидентът стана при дербито ЦСКА-София - „Левски“. 24-годишната служителка замалко не загуби окото си, тъй като самоделното взривно устройство избухна до стъклопакетна врата в един от входовете на стадиона, до която е бил нейният пост. Парчета от стъклото я раниха сериозно. Ранената полицайка може да изгуби част от зрението си Инцидентът инициира широка обществена дискусия за футболното хулиганство и обещани законодателни промени, които обаче още не са факт. След раняването на Зашева ръководството на МВР дори се появи с... черни превръзки на едното око. България ще спира футболните хулигани като в Англия и Италия Нов закон формулира що е то \"спортен хулиган\" Исаев направи пълни самопризнания пред съда още по време на гледане на мярката за неотклонение. Въпреки това обаче няколко съдебни състава тогава го оставиха в ареста, тъй като действията по разкриване на самоличността му бяха затруднени, защото той дни наред се укриваше. При обиск после в дома му бе открит истински арсенал. Исаев обаче се призна за виновен и въпреки изключително тежката квалификация по чл. 131 от НК -  , съдът бе длъжен да му намали наказанието с 1/3. Така съдия Дечев всъщност му даде присъда 6 години, но ги редуцира на 4. Гражданският иск на полицайката бе 100 000 лв., като признати бяха 60 000. Присъдата подлежи на обжалване и протест. България ще спира футболните хулигани като в Англия и Италия Нов закон формулира що е то \"спортен хулиган\"", "date": "2019.02.08", "title": "4 години затвор за ултрас, който рани полицайка с бомба"}
{"url": "http://clubz.bg/79256-pavel_kolev_vasil_bojkov_me_pokani_v_levski_dylgovete_sa_nad_30_miliona", "text": "Изпълнителният директор на \"Левски\" Павел Колев нарече пред \"Нова телевизия\" \"инсинуации\" информациите, че клубът ще има за нови собственици бившите футболисти на клуба Христо Йовов, Даниел Боримиров и Димитър Иванков. Какво става с \"Левски\" Такъв слух се носи от няколко дни, а снощи се появиха и публикации. А още от края на миналата година бе ясно, че Спас Русев се готви да предаде собствеността на Васил Божков. Любопитно е, че Колев за първи път публично обяви, че е поканен на \"Герена\" от Божков, след като седмица по-рано бе отказал на Русев. Името на един от най-крупните български бизнесмени досега се споменаваше само неофициално. И още нещо - дълговете са \"Левски\" са малко над 30 милиона лева. Досегашните шефове на \"сините\" съобщаваха други числа - по-малки. \"Левски\" - нова година, нов собственик. Но кой е той? Произнесената диагноза за “Левски” Пред в. \"Труд\" Христо Йовов също отрече, че ще става собственик на родния си клуб. Той твърди, че се е концентрирал в нещо друго. \"Левски\" - нова година, нов собственик. Но кой е той? Произнесената диагноза за “Левски”", "date": "2019.02.08", "title": "Павел Колев: Васил Божков ме покани в \"Левски\", дълговете са над 30 милиона"}
{"url": "http://clubz.bg/79251-cacarov_ne_otide_v_bibliotekarskiq_za_liderska_nagrada_kato_na_dogan_borisov", "text": "Неотложен ангажимент по участие в национално съвещание в МВР попречи на главния прокурор Сотир Цацаров лично да приеме наградата си \"За личен лидерски принос към българската държавност\" на името на Стефан Стамболов, давана от прословутия Университет по библиотекознание и информационни технологии (УНИБИТ), известен повече като Библиотекарския. Досега с почетния знак \"За лидерство\" на УНИБИТ са отличени Желю Желев, Георги Първанов, Бойко Борисов, д-р Ахмед Доган, Красимир Каракачанов, Маргарита Попова, митрополитите Дометиан и Николай и др.  От името на главния прокурор бе прочетен само  , в който Цацаров изрази уважение към преподавателите и студентите в университета, както към големия научен принос на института, съобщава БГНЕС. Как се изпраща ректор...на УниБИТ Вицепрезидентът Илияна Йотова и главният прокурор Сотир Цацаров бяха тазгодишните лауреати на наградата. По традиция домакин на церемонията бе Националната библиотека „Св. св. Кирил и Методий“. Вицепрезидентът Илияна Йотова пък получи наградата си от друг неин лауреат в предходните години – вицепремиерът и министър на отбраната Красимир Каракачанов. Митрополит Николай се нареди до Ахмед Доган. И срещу \"мейнстрийма\" Университетът по библиотекознание и информационни технологии (УНИБИТ) е познат с топлите си връзки със службите за сигурност. Редица властови субекти избраха учебното заведение, за да защитят докторските си работи. Това се случи с вицепрезидентката Маргарита Попова през 2016 г. Тя последва бившите председатели на ДАНС Цветлин Йовчев и Владимир Писанчев, като защити докторска дисертация пред академичния съвет на Библиотекарския.  През 2012 г. и бившата председателка на Държавната комисия за сигурността на информацията Цвета Маркова защитава дисертацията \"Критични фактори за оптимизиране на организационната култура в ДКСИ\". Самият Денчев е рецензент или научен ръководител на десетки докторски дисертации, при това все от автори, които заемат различни висши ръководни позиции в централната или местната власт. Почетен знак за Ахмед Доган. Часовник \"Ришельо\" за Димитър Иванов (СНИМКИ) Във висшето училище през май 2018 г. евродепутатът Николай Бареков изнесе лекция с впечатляващото заглавие - „Консерватизъм срещу либерализъм. Това ли е плод на новата студена война?“ „   Митрополит Николай се нареди до Ахмед Доган. И срещу \"мейнстрийма\" Почетен знак за Ахмед Доган. Часовник \"Ришельо\" за Димитър Иванов (СНИМКИ)", "date": "2019.02.08", "title": "Цацаров не отиде в Библиотекарския за лидерска награда като на Доган, Борисов..."}
{"url": "http://clubz.bg/79264-desetima_futbolisti_na_flamengo_zaginaha_pri_pojar", "text": "Пожар отне живота на 10 души в тренировъчния комплекс на един от най-популярните и големи бразилски клубове - \"Фламенго\" от Рио де Жанейро, предават световните агенции. Други трима са ранени. Шест от жертвите са юноши на \"Фла\", както голено е наричат отборът, останалите четирима са от треньорския щаб. Причината за пожара още не е ясна. Избухнал е в общежитието, в което са настанени футболисти между 14 и 17 години от юношеските формации на академията. Вече е овладян, но все още не се знае дали жертвите ще останат десет. Някои от ранените са в тежко състояние. Стихията е избухнала в 5 часа сутринта местно време в района на \"Вергем Гранде\" в модерната тренировъчна база на \"Фламенго\". Огнеборците се бориха с пламъците около два часа и половина. Телата още не са идентифицирани, но е сигурно, че става въпрос за млади футболисти - те са живеели там. Основният тим на \"Фламенго\" трябваше да тренира в комплекса по-късно днес, но подготовката бе отменена. Играчите пристигнаха в базата и малко по-късно напуснаха със сълзи на очи.  От \"Фламенго\" към световната слава са тръгнали звезди като Роналдиньо, Бебето, Ромарио... Клубът развива и спортове като баскетбол, волейбол, гребане и плуване.", "date": "2019.02.08", "title": "Десетима футболисти на \"Фламенго\" загинаха при пожар"}
{"url": "http://clubz.bg/79242-borisov_na_mladini_gonihme_korab_te_hvyrlqha_kontejnerite_v_moreto", "text": "Всички в Контрабандния център много работят, но поради липсата на стиковка ефектът не е този, който ни се иска. Това каза премиерът Бойко Борисов на работно съвещание в ГДБОП. На него бе публично представена нова система за наблюдения към Междуведомствения център за противодействие на контрабандата и контрол на движението на рискови стоки и товари. Тя ще следи за преноса на горивата. Той поясни, че \"горивото е борсова стока\". Премиерът си спомни как като млад е гонил контрабандисти на кораб. И допълни, че сега държавата разполага с цяла армия, която следи и хваща контрабандистите, защото Дунав се наблюдава с 14 бързи катера, а Черно море – с 12. Премиерът обеща, че държавата ще увеличи наблюдението и върху частните фирми. Службите вече имали съгласието на дружествата да монтират камери в складовете им. Директорът на Агенция \"Митници\" Георги Костов обясни, че амбицията е всяко устройство за контрол на горивата да бъде обарудвано с видеокамера. Така ще се елиминира субективният фактор и ще има по-добър контрол. Шефът на ГДБОП Ивайло Спиридонов обясни, че Координационният център се утвърдил като успешен проект, който контролира възловите сектори, имащи пряко отношение към фиска.", "date": "2019.02.08", "title": "Борисов на младини: Гонихме кораб, те хвърляха контейнерите в морето"}
{"url": "http://clubz.bg/79254-iran_smyrt_za_amerika_dokato_ne_prestane_da_byde_zlonamerena", "text": "Иранците ще скандират \"Смърт за Америка\", докато Вашингтон продължава с враждебните си политики. Това заяви върховният водач на страната аятолах Хаменей, цитиран от Ройтерс. 40 години от революцията в Иран (СНИМКИ) Тръмп се оттегли от ядреното споразумение с Иран от 2015 г. и отново наложи санкции срещу Техеран, което оказа сериозно въздействие върху икономиката на страната. Рохани: Санкциите на САЩ срещу Иран са икономически тероризъм Хаменей подчерта, че фразата е насочена към президента Доналд Тръмп и лидерите на САЩ, а не срещу американския народ. Европейските участнички в ядрения пакт полагат усилия да го спасят, но Хаменей заяви, че не може да им се вярва. Европейският съюз увеличи критиките си срещу програмата за балистични ракети на Техеран, но все още остава решен да съхрани на ядреното споразумение от 2015 г. Германия, Франция и Великобритания основаха дружество, за да подкрепят Иран Рохани: Санкциите на САЩ срещу Иран са икономически тероризъм Германия, Франция и Великобритания основаха дружество, за да подкрепят Иран", "date": "2019.02.08", "title": "Иран: Смърт за Америка, докато не престане да бъде злонамерена "}
{"url": "http://clubz.bg/79253-premieryt_rabotodatelite_shvashtat_che_trqbva_da_povishat_dohodite", "text": "Самите работодатели вече схващат, че ако не повишават доходите, ще им избягат работниците. Това заяви премиерът Бойко Борисов пред X-ия конгрес на Конфедерацията на труда \"Подкрепа\". И допълни: Премиерът заяви, че очаква приходите от борбата с контрабандата да се увеличат и догодина доходите да се повишат с още 10%. Борисов на младини: Гонихме кораб, те хвърляха контейнерите в морето Той каза още, че д-р Константин Тренчев е \"символ на демокрацията\" Гост на конгреса бе и президентът Румен Радев. И допълни:", "date": "2019.02.08", "title": "Премиерът: Работодателите схващат, че трябва да повишат доходите"}
{"url": "http://clubz.bg/79252-lyuboslav_penev_oficialno_e_trenor_na_cska_sofiq", "text": "Любослав Пенев официално бе представен като нов старши треньор на ЦСКА-София на мястото на уволнения Нестор Ел Маестро. Договорът на бившия №9 е за година и половина. Пенев даде 15-минутна пресконференция на стадион \"Българска армия\", където се завръща като наставник за трети път. Треньорска смяна в ЦСКА-София, Любослав Пенев поема от петък Сърбинът с британски паспорт Ел Маестро е освободен заради  заяви спортният директор Пламен Марков, който също присъстваше на брифинга. Обикновено за това се правят треньорските промени, а тази е направена, за да се пребори отборът за шампионската титла, защото ЦСКА винаги е имал високи цели, добави Марков при представянето на Любо Пенев. Асистенти на Пенев ще бъдат испанецът Пабло Караско, Добромир Митов и Даниел Моралес, последният беше в щаба и на предишния наставник. Ред, дисциплина и организация - това са принципите на работа на Любослав Пенев. Пенев ще дебютира неофициално в събота от 15:00 часа срещу \"Етър\" - това е последната контрола преди подновяването на шампионата. Официалният първи мач ще е по-следващата събота, когато ЦСКА-София гостува на \"Черно море\". Следва домакинство на \"Ботев\" (Враца) в средата на седмицата (19 февруари), а на 24-ти е дербито с \"Левски\".", "date": "2019.02.08", "title": "Любослав Пенев официално е треньор на ЦСКА-София"}
{"url": "http://clubz.bg/79260-kremyl_symnqvame_se_che_sa_verni_informaciite_za_otravqne_v_bylgariq", "text": "Кремъл поставя под съмнение достоверността на новите публикации, според които е имало и трети замесен в инцидента в Солсбъри, който преди това е извършил и отравяне в България, съобщава БТА. Така Дмитрий Песков - прессекретарят на руския президент, коментира публикации на онлайн изданията \"Белингкат\" и \"Инсайдър\", информира ТАСС. По-рано бе съобщено, че \"Белингкат\" е извършил разследване и е стигнал до разкритието, че агентът от ГРУ Сергей Федотов е опитал да отрови през 2015 година в България бизнесмена Емилиян Гебрев, сина му и един негов колега. Атентатор срещу Скрипал тровел и български бизнесмен И добави: На 6 февруари \"Дейли телеграф\" съобщи, че по думите на негов източник британското следствие проучва версия, според която в отравянето на двамата Скрипал е участвал и трети човек - служител от руското военно разузнаване, използвал псевдонима Сергей Федотов. По данни на източника Федотов е трябвало да излети за Москва заедно с другите двама заподозрени - Александър Петров и Руслан Боширов, но в последния момент си е прибрал багажа и е останал във Великобритания. \n\tВестникът пише, че той може би е променил намерението си за връщане в Русия, щом е разбрал, че Сергей и Юлия Скрипал са оцелели. Източникът не изключва, че третият замесен в случая може все още да се намира в кралството, съобщава БТА.", "date": "2019.02.08", "title": "Кремъл: Съмняваме се, че са верни информациите за отравяне в България"}
{"url": "http://clubz.bg/79222-rumen_radev_opqt_dvojka_sychinenie_po_kartina_na_reshetnikov", "text": "Българският президент Румен Радев - държавен глава на страна-членка на ЕС и НАТО - учуди света с позицията си за Венецуела. Докато колегите му признаха Хуан Гуайдо за временен президент или поне призоваха за нови избори, Радев на практика подкрепи оставането на Николас Мадуро на власт - човека, довел страната си до безпрецедентна икономическа разруха и сумарен срив на БВП от над 60%. За сравнение: Голямата депресия през 30-те години на миналия век е причинила над два пъти по-малък спад на икономиките в Германия и САЩ. Българският президент сметна за необходимо да разпрати следното съобщение по повод драмата в южноамериканската страна: \"България трябва да се въздържи от подкрепа на предложената европейска позиция”. С това послание той бързо остана самотен в ЕС. Салвини от Италия, която блокира приемането на обща   европейска позиция, впоследствие нарече Мадуро “престъпник” и поиска нови избори. Дори чешкият президент Милош Земан - комунист и приятел на Путин - покани Гуайдо на официална визита в страната си. Така Радев се оказа изолиран в ЕС, но пък се намери в компанията на Ердоган, Путин, Си Дзинпин и други автократи, изявяващи се като „защитници” на демокрацията и конституционализма във Венецуела (но не и у дома). Какво всъщност прави българският президент? Картината на съветския художник Фьодор Решетников \"Опять двойка\" може би обяснява поведението му - неподготвен за международната политика, ученик носи поредната  слаба оценка по този предмет. Всички го гледат с укор, само кучето му се радва. Ако нещата свършваха дотук, ситуацията щеше да е жалка, но разбираема. Грешки стават, а и президентът има все пак още три години за поправка. Проблемът е, че при нас на двойката му се зарадва не само кучето, но и цяла основна и по документи проевропейска партия - БСП. Корнелия Нинова, в ролята на майката, вместо да помисли за дърпане на уши или други по-хуманни дисциплиниращи мерки, насърчи ученика си: \"Нашата позиция е ненамеса във вътрешните работи на трета държава. Прилагане на международното право и на върховенството на закона. Поддържане на диалог между управлението и опозицията във Венецуела - за намиране на мирно и спокойно излизане от ситуацията\".   В същото време Румен Радев получи телевизионно одобрение и от самия Решетников (не художника Фьодор Павлович, а генерала Леонид Петрович - човек на руското външно разузнаване, бивш директор на Института за стратегически изследвания и настоящ говорител на интимните мисли на българската левица). Решетников: Позицията на Радев за Венецуела е разумна След първоначално колебание българското правителство все пак застана на де факто общата европейска позиция и призна Хуан Гуайдо за временен президент. А Румен Радев остана да се утешава с мисълта, че половината от италианското правителство, Малта, Кипър и Гърция са близки до неговото мнение. Не съвсем обаче, защото дори Гърция призовава за извънредни избори във Венецуела, без да признава Гуайдо за временен лидер. На този фон Радев остана де факто сам. Да, и сам воинът е воин, но каква е войната, която той води? Благовидното оправдание с международното право е фалшиво. Признаването на държава и на дошло по неконституционен път ново правителство е суверенно право на всяка друга държава. Венецуела е в сериозна криза и е на ръба на гражданска война. Има самообявило се ново управление (Гуайдо) и международната общност е длъжна да реагира, като признае или не признае новия актьор. Позицията на Радев съвпадна с тази на Русия, Турция и Китай, а не с тази на основните ни партньори в ЕС и САЩ. Нещо повече: Румен Радев и БСП нямаха проблем да оправдаят руската военна интервенция в Украйна и анексията на Крим - актове в крещящо противоречие с международното право. В случая с Венецуела обаче, където никой не е пратил войски, те говорят за “ненамеса”. Международното право не забранява изказването на подкрепа и дори признаването на управление, дошло по неконституционен път. Нито пък забранява критиките на формално легитимни управления, които са довели страната си до катастрофа. Международното право забранява изпращането на войски и на зелени човечета. Забранява и анексията на територии. Ако Радев и БСП ще защитават международното право, добре е да осмислят тази разлика. Президентът Радев обича да се заиграва с модерния в света “реализъм” - страните действат в международните отношения, само ако нещо е в техен пряк материален интерес. Но дори от тази цинична гледна точка позицията му за Венецуела е неоправдана. Вярно е, че нямаме търговия и други отношения с тази страна, за които да се страхуваме. В този смисъл от егоистична гледна точка би трябвало да подкрепим позицията на основните ни партньори в ЕС, с които имаме много тесни отношения - в крайна сметка стопанството ни зависи екзистенциално от Германия, Франция, Холандия и т.н. В този смисъл нищо не губим, подкрепяйки Гуайдо. Напротив: само можем да спечелим от конструктивната си роля в ЕС. По друг начин биха стояли нещата, ако наш основен партньор беше Русия. Но тя не е - нито в икономически, нито във военен план. Президентът Радев е оскърбен от решението на българското правителство да започне преговори за закупуване на F-16, тъй като самият той изразява силна подкрепа за Грипен. Но може ли външна политика да се води на базата на подобни дребнави и безпринципни заяждания? Решетников (генералът) определено иска да пренарисува картата на Балканите и да забие някъде руското знаме. Защо не на „Дондуков\" 2? Въпросът е каква е ползата за България от включването ни в такъв анклав, от който дори Македония и Черна Гора странят. С позицията си по скандала „Скрипал\" българското правителство даде сигнал, че е склонно да се държи като скрит коз на Путин в ЕС. Радев продължава и дори засилва тази линия. Каква е целта на всичко това? Наистина ли президентът иска България да бъде тясно обвързана с режима на Путин и де факто “отцепена” от ЕС и НАТО? Това ли е позицията на БСП? Може би Радев и БСП смятат, че един слаб и разединен ЕС би бил от полза за България? Какви са аргументите за тази позиция? В изявите си Радев правилно критикува много от недъзите на българското управление, но досега не се е разграничил от тезата, че те са породени или поне засилени от членството ни в ЕС и НАТО. Напротив: Радев продължава линията “Нинова”, според която демокрацията, ЕС и НАТО “отнемат” благата на хората. Това е тежка, безотговорна манипулация с непредвидими последици. Някои вярват, че Румен Радев като цяло е изписан от Решетников (генерала, не художника) в перфектна операция на Москва. Но това са конспиративни теории, които надценяват способността на Русия да дирижира събитията по света. И подценяват опортюнизма на собствените ни политици, които в преследване на гласове се оказаха способни да изоставят всякакви идеи. Така например БСП от социалистическа, проевропейска, лява партия се превърна в хомофобска, ксенофобска и авторитарно-носталгична консервативна формация, практически неразличима от „Атака\". Румен Радев е наполовина продукт на тази трансформация. Другата половина е умората от омотаното в клиентелистки свързаности управление на Борисов, което си плаче за алтернатива. Така или иначе, в основата на подкрепата за Радев не е някаква хибридна операция, а процеси в родната политика. Което не пречи на Решетников (генерала) да му се радва, да подкрепя позициите му и да го брои за постижение на руската политика.   Това, което се случва днес във Венецуела, ни е познато от кризата в собствената ни страна в периода 1996-1997 г.: “Стопанските реформи на практика бяха спрени след 1994 г. от правителство на Жан Виденов. То получи мандат за провеждане на „социалноориентирана“ икономическа политика, плавен преход, или поне така го разбра. Неговата политика бе опит за повторно въвеждане и модифицирана форма на централно планиране. Делът на контролираните от правителството цени нарасна от 18,9% през 1994 г. до 49% през 1995 г. и до 52,4% през 1996. (…) Намесата и неестествените процеси в икономиката доведоха до втори в историята на реформите спад на БВП - сумарно за периода от 1989 до 1997 г. той е 32%. (…) Резултатът от социалноориентираните реформи бе, че към 1997 бедността се увеличава три пъти в сравнение с 1995. Равнището на доходи от 1995 е достигнато едва през 2001 година.”( ) И тогава, и сега БСП реагират по един и същ начин. Проблемът не е в грешната политика на управляващите, а в световната конспирация на капитализма, САЩ, империалистите и Сорос. Може би става дума за идеологическа солидарност с Мадуро? С идването на Тръмп на власт соцносталгиците в България видяха възможност за своята реабилитация. Те харесват президента на САЩ не защото вярват, че той ще укрепи Америка. Напротив: виждат в него шанс за следното: Макар самият той да е демократ и дори в много смисли либерал, Тръмп даде криле на един нов диктаторски интернационал, който мрази европейския и американския начин на живот, гражданската свобода и демокрацията. Затова и този интернационал е озадачен, когато сега вижда САЩ и Европа единни срещу един от тях - Николас Мадуро. В озадачението си някои симпатизанти на този интернационал, които иначе са от западния лагер, не се ориентираха добре и набързо се строиха на грешната страна. Именно това направи Румен Радев. Опять двойка.", "date": "2019.02.08", "title": "Румен Радев: \"Опять двойка\". Съчинение по картина на Решетников"}
{"url": "http://clubz.bg/79248-sedem_ekstremisti_sa_bili_ustanoveni_v_germanskata_armiq_za_2018_g", "text": "Седем екстремисти са били арестувани през миналата година в германската армия, съобщават днес германски медии, предаде ДПА, цитирана от БТА. Издания на медийната група \"Функе\" публикуваха статистика на Германското военно контраразузнаване (МАД), в което се описва, че са били изобличени четирима десни екстремисти и трима ислямисти. Германия засилва ролята на армията И по седемте случая са предприети дисциплинарни и законови действия. Повечето от посочените за екстремисти са напуснали Въоръжените сили на Германия (Бундесвера). За миналата година службата МАД регистрирала 270 предполагаеми случая на десен екстремизъм, което е с над 100 по-малко в сравнение с предходната година, когато те са били 379. Има леко повишение на потенциалните случаи на ислямизъм: за 2017 г. те са били 46, а през 2018 г. се увеличават до 50. Броят на екстремистките прояви на членове на антиправителствените групировки \"Граждани на райха\" и \"Самоуправление\" намалява от 36 на 20 на годишна база, а случаите на ляв екстремизъм намаляват от 12 на два. МАД е най-малката от германските тайни служби. Сред задълженията ѝ са да се бори срещу шпионажа и саботажните действия в Бундесвера и да разследва случаи на екстремистки нагласи и дейност сред военнослужещите.", "date": "2019.02.08", "title": "Седем екстремисти са били установени в германската армия за 2018 г."}
{"url": "http://clubz.bg/79249-sova_haris_za_evrovota_gerb_20_bsp_183", "text": "ГЕРБ или БСП има преднина в електоралните предпочитания за европейските избори? Според актуалните данни на \"Сова Харис\" управляващата партия е напред с около 2 процента. За ГЕРБ днес биха гласували 20 на сто, а за БСП - 18,3 на сто. През последните седмици свои данни огласиха последователно \"Афис\", според чиито данни разликата между БСП и ГЕРБ е около 1 на сто в полза на соцпартията и ще вземат по 6-7 мандата в ЕП. \"Афис\": БСП и ГЕРБ изравнени, с по 6-7 мандата на евровота Последващо изследване на \"Маркет Линкс\" даде преднина от 8,5 на сто за ГЕРБ от гласуващите. Не \"Рога и копита\", а \"Маркет линкс\" дава 8,5% преднина на ГЕРБ пред БСП Битки на проценти: \"Медиана\" дава преднина за БСП пред ГЕРБ В битката на процентите сега се включи и \"Сова Харис\" на Васил Тончев.  Към момента освен БСП и ГЕРБ единствената друга политическа сила, която изглежда сигурна, че ще има представители в Европарламента, е ДПС - с 5,3 на сто от всички имащи право на глас. Президентът е най-големият опозиционен център в момента Според Васил Тончев данните в момента показват по-голяма мобилизация на твърдото ядро на БСП. \"Мобилизацията сред гласуващите традиционно за БСП е на ниво 77% срещу 64% на гласуващите за ГЕРБ\", твърди той. Атаката от страна на ГЕРБ към Елена Йончева била подарък за БСП. От агенцията дават отделно резултатите на трите партии в недотам обединената напоследък коалиция \"Обединени патриоти\". От които излиза, че с най-добър процент, макар и доста скромен, е \"Атака\" - 1,7 на сто. А НФСБ и ВМРО са съответно с 0,8 и 0,7%. \"Воля\" на Марешки е с 1,6 на сто. Защо са изследвани отделно партийните проценти на обединения, които към момента се предполага, че ще се явят заедно на евровота като \"Демократична България\" или няма официално съобщение за техния разпад - като \"Обединени патриоти\" - не е съвсем ясно. 4% биха гласували за друга политическа сила. 26,6% от анкетираните заявяват, че все още не са решили кого ще подкрепят на евровота, а 17,3% заявяват, че няма да гласуват. Декларираната активност (56%) съответства на поведението на избирателите при парламентарни избори. 1. Ето и част от коментара на Васил Тончев за резултатите, от който става ясно, че  „Изключително сложна е ситуацията относно шансовете на партиите, които имат достатъчна подкрепа (около и над 1%), за да имат претенции да се намесят в борбата за евродепутатско място. Резултатите от изследването показват, че в страната има поне 6 такива политически субекта. При очаквана активност от 40-45% би трябвало всички те да бъдат близо до бариерата за излъчване на евродепутат, но с малко под нея. При очертаващото се отцепване на „Атака” от НФСБ и ВМРО гласовете на поддръжниците на „Обединени патриоти” ще се разделят почти поравно с леко преимущество за партията на Волен Сидеров. Трябва да имаме предвид и факта, че твърдото ядро на атакистите е по-голямо. Очаква се и партията да придобие международна легитимация в патриотичния сектор благодарение на сътрудничеството ѝ с партията на Николай Бареков и да привлече русофилски вот, което повишава шансовете за преодоляване на изборната бариера. За останалите двама участници в управлението от малката коалиция ще бъде важно да привлекат нов трети партньор, който да се опита да заеме мястото на „Атака“, посочва Тончев. 2. По отношение на \"Демократична България\" става ясно, че \" \". „Градската десница в лицето на трите партии, обединени в „Демократична България”, също би имала шансове при определени условия. Мотивацията на техните симпатизанти обаче представлява сериозен проблем за тях. Привличането на нови партньори и най-вече на СДС е от решаващо значение за тази част на политическия спектър. Ролята на синята формация е особено важна, тъй като има символично значение. СДС обаче е в привилегирована позиция и може да избира между 2 опции: да възобнови съюза с либералните субекти или да се ориентира по-традиционно и консервативно. На този фон конструирането на коалиция „Демократична България” изглежда преждевременно и представлява сериозно препятствие пред привличането на СДС. Привържениците на синята идея се разпределят почти поравно между двата варианта. Изборът, който трябва да направи ръководството на СДС, трябва да бъде дългосрочен. Конюнктурни съображения не биха могли да доведат до избистряне на образа на партията пред симпатизантите ѝ“, коментира Тончев. 3. Данните показвали  \"Избирането за нов лидер на опитен политик като Румен Петков увеличи присъствието на партията в публичното пространство.\" Най-активно се усещало присъствието на   в ЕП през изминалите четири години, казват от агенцията. Според данните 14,9 на сто от анкетираните смятат, че лидерът на ПЕС е била най-активният български евродепутат. Нещо, което не се потвърждава от статистиката на ЕП, според която той е сред най-често отсъстващи от заседания. Следва Ангел Джамбазки от ВМРО. Третата позиция е за Мария Габриел, която вече е еврокомисар. Следват Румен Радев и Сергей Станишев. Вицепремиерът Томислав Дончев получава около 3 пъти по-голяма подкрепа от следващия го Андрей Ковачев като водач на евролистата на ГЕРБ. При БСП ситуацията е по-сложна. Според 24 на сто изборът трябва да е Станишев. Самият лидер на ПЕС обаче има силни търкания с ръководството на соцпартията и неговото оглавяване на листата не изглежда безпроблемно. Все по-често като възможна алтернатива се спряга депутатката Елена Йончева - тя е предпочитана от 17,5 на сто от анкетираните. Станишев и Елена Йончева взаимно се подкрепят     Не \"Рога и копита\", а \"Маркет линкс\" дава 8,5% преднина на ГЕРБ пред БСП Битки на проценти: \"Медиана\" дава преднина за БСП пред ГЕРБ Президентът е най-големият опозиционен център в момента Станишев и Елена Йончева взаимно се подкрепят", "date": "2019.02.08", "title": "\"Сова Харис\" за евровота: ГЕРБ - 20%, БСП - 18,3%"}
{"url": "http://clubz.bg/79215-razgovor_vyv_fakulteta_za_shkembe_vojevodata_li_da_glasuvame_i_toj_e_v_igrata", "text": "Иронично-въпросителната тирада се излива за секунди и авторът й ядосано тръсва глава. Той е млад. Ром е. И чудесно знае какви ги е сътворил Красимир Каракачанов оня ден с предложенията си за \"интеграция\" на циганския етнос. Съответно е бесен... ВМРО с идеи за интеграция: \"държавни\" аборти, трудова повинност... Три месеца преди евровота във \"Факултета\" още помнят как на предните избори един бивш банкер в изгнание дал на местни момчета 400 хиляди лева, за да идат двама настоящи евродепутати в Брюксел. В същото време в махалата няма канализация. Няма детска градина. В единственото училище учат само ромчета. А най-голямата местна атракция е учителят Станев, който плаши децата, като вади изкуственото си око пред тях, за да го измие.  Престъпност тук сякаш няма - толкова е бедно, че няма какво да откраднеш. Дрога се намира лесно - някакъв полицейски шеф от района контролирал разпространението. Наскоро в квартала \"отседнали\" нелегални емигранти, настанени от каналджии, които пък били закриляни от друг полицейски началник. Нищо от това не е тайна. Можете да го чуете, стига да се разходите до най-голямото гето в София. През \"Факултета\" минава булевард с гордото име \"Възкресение\". Всъщност е тясно пространство, в което трудно се разминават две коли. От едната страна тече вада с мръсна вода и боклуци. Оттук минаваме и с Наско. Наско Михайлов е ром, на 32 години, има тригодишен син, кръстен на дядо си Емил. Двамата със съпругата му засега не мислят за второ дете. Близо 10 години Наско е работил в Столичния инспекторат по чистотата, но е напуснал. „Едното дете е на 10 години, другото на 17, аз веднъж не съм вземала детски.“ Влезли сме в кафенето. А иззад тезгяха се е обадила собственичката Силвия. И продължава: \"Как с 35 лв. детски на месец се гледа дете - да го обуеш и да го нахраниш.\" Спомня си как със семейството си е живяла 4 години в Испания. Там работел само мъжът й, но държавата давала по 200 евро на дете, а учебниците и обядът били без пари.  Към нас вече са се присъединили Фиданка и мъжът й Ивайло. Имат две пораснали момчета.          Всички са чули за предложенията на Каракачанов да се спрат помощите на онези цигани, които не пращат децата си на градина или на училище. Бръмчат като кошер, но най-компетентно се извисява гласът на Емил Михайлов, бащата на Наско. Над 20 години е в неправителствена организация, която се грижи за образователните нужди на ромите във „Факултета“. Уточнява, че допреди година заплатата му я е плащал Сорос.  В махалата има над 30 хиляди души. Всяка година се раждат между 230 и 270 деца. „Нашето училище не може да побере 260 деца, това са почти 10 паралелки, абсурд“, обяснява той. И понеже няма места, младите родители правят опити да запишат своите първолаци в съседния квартал „Красна поляна“.  А че родителите на българчета не искат циганчета в паралелките на децата си, не е никаква новина. Много често и това е проблемът - места има, но има и отпор от българите. Във „Факултета“ няма и една детска градина, а в „Красна поляна“ са десет, но са препълнени.  Затова най-доброто за ромските деца е да минат през детската градина, където се поставят основите на началното образование. „Иначе езиковата бариера ги убива“, допълва той. \"Елате през май да видите\", кани ни Фиданка във \"Факултета\", в сезона на абитуриентските балове. И добавя, че на ден имат по 20 деца, които завършват училище. Твърди, че от 5-6 години в квартала вече всяко второ дете е със средно образование. Но пак няма къде да работят. \"Защото не ги искат\", допълва я Силвия. И съвсем на място пита защо никой от ромската общност не е поканен при писането на идеите за интеграция.  А как им се струва идеята на ВМРО за намаляване на престъпността сред циганите, като се разградят клановете и се намали влиянието на главатарите в гетата? Ивайло, съпругът на Фиданка, добавя: \"У секо стадо си има мърша.\" И споделя за негови приятели българи, които му казвали: \"Абе, ти не си циганин.\" Тръгвам да я поправя, че българи, цигани и турци сме една нация, но тя ме пресича: \"  После уточнява, че \"спрямо мен не съм почувствала такова нещо\". Емил обаче се включва недоверчиво: \"  И я пита как са се отнасяли с нея в родилното, а тя го коригира: \"С мен много добре.\" Изненадващо темата за многодетните ромки се подема от Ивайло: \" , казва. Фиданка, която е със средно образование и очевидно добре познава демографските проблеми, споделя, че я питали в родилното с почуда защо чак на 26 години се е решила на второ дете.  А Силвия възмутено говори през нея: \" А Емил си спомня, че по негово време са имали по три, рядко четири деца. \"Днес младите имат най-много по две, съобразяват се\", добавя той.  Всички  се оплакват, че имат много пришълци в квартала: от Перник, от Кюстендил, Хасково, Варна. \"Обвиняват ни: \"Циганинът прави сватби джамбуре. Ами работиме, изкарваме пари.  Кой разбива апартаментите, да не би да са циганите? В \"Люлин\" има поне 10 бригади, които разбиват апартаменти, и няма един циганин сред тях\", възмущава се той. И Фиданка се включва: \"Повечето цигански кражби са за една кокошка.“ И Емил дава пример с българската престъпност - насилието над възрастни хора по селата.  \"Ами на КТБ парите? Откраднаха ги политиците\", допълва списъка с българските престъпления Емил. А Наско припознава \"шкембе во водата\", че и той е в играта. \"Какво правят Бареков и Байрактаров е една телевизия\", пита той. А всички припомнят, че Бареков е спечелил най-много гласове в техния район. \"Защо българите продават дрогата в квартала\", пита и Фиданка.  Според Емил причината ромите да нямат свои хора в политиката или управлението на държавата е, че българските политици не искат цигани около себе си. \"Ние сме свикнати някой да ни бутне, да има някакви организации, но няма кой да го направи това\", допълва Фиданка. Не помага и това, че политиците ги търсят само когато имат интерес, а през останалото време \"все едно сме закопани в земята\". \"Трябва да имаме в парламента ромска група, трябва да се осъзнаем\", казва Емил и всички се съгласяват с него. Дава за пример \"турчина\", който - дали при Доган или при Карадайъ - \"отива и си пуска бюлетината за ДПС\". \"Защо да нямаме и ние поне един човек там в парламента\", продължава да пита той. По думите му ромите днес имат над 3000 образовани и интелигентни деца, лекари.  На тръгване от квартала Наско ни изпраща с думите, че много цигани крадат от бедност:", "date": "2019.02.08", "title": "Разговор във \"Факултета\": За шкембе войеводата ли да гласуваме? И той е в играта"}
{"url": "http://clubz.bg/79246-veche_i_majkrosoft_ne_polzvajte_internet_explorer", "text": "След десетилетие шеги и закачки \"браузърът, през който сваляш истински браузър\", бе \"оплют\" и от създателите си.  Така поне звучи заглавието на публикация в блог от Крис Джаксън, шеф на киберсигурността в Microsoft -  Internet Explorer ще си има заместник Поддръжката на IE, основният браузър в Windows от над 20 години, e ограничена и браузърът е заменен от новия Edge в последните версии на операционната система. Някои компании обаче имат стари системи, които не работят добре с новите браузъри, и често работниците ползват само IE за целия интернет трафик. Това не е добра идея, тъй като той не е браузър, а \"решение за съвместимост\", пише Джаксън. Изненада от Microsoft - без Internet Explorer в новия Windows 10 Той не препоръчва конкретен друг браузър, а опциите са много, но подчертава, че създателите на сайтове вече не се съобразяват с IE. Причината за това е, че не може браузърът да се направи така, ча да отваря и стари, и нови сайтове еднакво добре. Джаксън признава, че Microsoft имат вина за тази несъвместимост, и конкретно IE 6 от 2001 г. Изненада от Microsoft - без Internet Explorer в новия Windows 10", "date": "2019.02.08", "title": "Вече и \"Майкрософт\": Не ползвайте Internet Explorer"}
{"url": "http://clubz.bg/79240-sydyt_ognqn_donev_e_nevinen", "text": "Председателят на Съвета на директорите на \"Софарма\" и издател на \"Клуб Z\" Огнян Донев и съдружникът му Борис Борисов бяха напълно оневинени от Софийския градски съд по обвинението в укриване на данъци. Съдът отхвърли и гражданските искове на Министерството на финансите - съответно над 62 млн. лв. за Донев и 7,5 млн. лв. срещу Борисов. Освен това разходите по делото - около 16 000 лв., ще бъдат платени от държавата. Двамата бяха подсъдими по чл. 255 от НК – за укриване на данъци, за 7 сделки с акции на „Софарма“ и в различни конфигурации между фирмите „Елфарма“, „Телсо“ АД, „Софстрой“, „София“ АД, „Телекомплект“ АД и „Финансово консултантска компания“ АД. Тъй като продажбите са станали на нерегулиран пазар, спорът беше кое подлежи на облагане като печалба. Пакетите акции са продавани по правилата с пряко договаряне между свързани лица по 1 лев за брой и върху тази стойност е платен дължимият данък. А прокуратурата пресмята в различните случаи цени по малко над 9 лв. за акция – колкото смятат, че биха стрували на свободния пазар. Така, най-общо казано, вади числото „А“ от числото „Б“ и получената разлика я претендира като евентуална подлежаща на облагане печалба. Съдът се произнася по делото \"Огнян Донев\" След делото днес Донев каза, че след 7 години ходене по мъките иска първо да си почине. Той обаче заяви, че делото няма да свърши скоро - визирайки следващите инстанции, а и \"идеята на това дело е да не свърши скоро\". Той отказа да коментира дали прокурорските гонения срещу него са свързани с медиите му - преди Пресгрупа \"168 часа\", а днес - групата медии \"Клуб Z\". Донев обяви, че още преди години му е било заявено, че понеже искал да става премиер на България, ще бъде спрян. Донев обяви, че след толкова години не е реваншистки настроен - по повод дали ще съди прокуратурата. Прокуратурата заяви, че ще протестира оправдателната присъда. Зам.градският прокурор Даниела Димитрова изрази съмнения, че този съд не бил безпристрастен, защото още в началото (през 2015 г., б.р.) им върнал обвинителния акт за доработване с посочени 11 съществени процесуални нарушения. Тя не отговори на журналистически въпрос: това прави ли пристрастен всеки съд, който връща на прокуратурата калпав обвинителен акт. Затова пък тя коментира една единствена от подточките на вчерашните пледоарии на защитата - а именно казаното от Даниела Доковска, че прокуратурата дори не си е направила труда да установи, че няма как субективно Донев и Борисов да са извършили престъплението  а данъците им, тъй като не те са изготвили данъчните декларации на дружествата, съответно за 2007 и 2009 г. На това прокурорката изведе странната конструкция, че всеки, който си наеме счетоводител не може да бъде съден. В коментар след процеса адвокат Ина Лулчева за пореден път напомни основното: че прокуратурата винаги пропуска да сподели, че НАП в ревизия на фирмите на Донев и Борисов е установила, че нямат данъчни задължения. И защо двамата трябва да подозират нещо друго, попита тя. На въпрос - трябвало ли е процесът да отнеме 3 години на досъдебна фаза, и още 3 години същинска съдебна част, тя отговори, че това е дело, което се нуждае от една единствена съдебно-счетоводна експертиза: че блоковите сделки не са борсови и цените там са различни...", "date": "2019.02.08", "title": "Съдът: Огнян Донев е невинен"}
{"url": "http://clubz.bg/79241-tqloto_v_razbiliq_se_samolet_e_na_emiliano_sala", "text": "Футболистът Емилиано Сала бе обявен за мъртъв рано тази сутрин - тялото в открития на дъното на Ламанша самолет е неговото, обяви британската полиция, цитирана от Би Би Си. Вчера трупът бе изваден от останките на машината и предаден на съответните власти, а по-късно е идентифициран. Има тяло в самолета на изчезналия Емилиано Сала 28-годишният аржентински нападател Емилиано Сала тъкмо бе преминал в уелския \"Кардиф\" от Висшата лига с трансфер от \"Нант\". Това стана официално на 19 януари (събота). Два дни по-късно - на 21-ви, той пътуваше с малък самолет \"Пайпър Малибу\" през Ламанша. Късно вечерта аеропланът изчезна от радарите малко след подаден сигнал за кацане на британска земя. Официалната издирвателна мисия не доведе до нищо. В края на миналата седмица тя бе подновена на частни начала и още в първите часове хидролокатор на Службата за разследване на въздушните инциденти (AAIB) се натъкна на почти целия \"Пайпър\" на 63 метра дълбочина край остров Гърнси. Тогава бе обявено, че вътре име тяло. Подновява се търсенето на Емилиано Сала Засега не е ясно дали ще продължи търсенето на пилота Дейвид Айбтсън. Изваждането на трупа на Сала се забави заради атмосферните условия в района. \"Кардиф\" разпространи официално съобщение, в което изказва съболезнования на близките на Емилиано Сала, който не изигра и една минута за тима. Други клубове, бивши и настоящи футболисти постват в социалните мрежи черно-бели снимки на Сала и послания. \"Няма надежда за футболиста Емилиано Сала\" Междувременно клубовете вече започнаха да спорят за парите по трансфера. Според договора \"Нант\" трябва да получи 15 милиона паунда на вноски в продължение на три години. \"Кардиф\" твърди, че се бави с първата в очакване точно на тъжната вест от тази сутрин, за да може по законен път да търси възстановяване поне на част от сумата от застраховател. Френският клуб се закани, че ще води дело във ФИФА, ако уелсците не спазват контракта. Подновява се търсенето на Емилиано Сала \"Няма надежда за футболиста Емилиано Сала\"", "date": "2019.02.08", "title": "Тялото в разбилия се самолет е на Емилиано Сала"}
{"url": "http://clubz.bg/79238-putin_bi_iskal_da_uvolni_naroda_i_da_go_zameni_s_drug", "text": "“През изминалите десетилетия руският президент Владимир Путин тихичко махна с ръка на градската средна класа, която някога в значителна степен го поддържаше. Вместо това той се опита да укрепи легитимността си чрез подкрепата на консервативната прослойка в руските градове и села. На тази група от населението той предложи стабилност, външнополитически успехи, като завладяването на Крим от Русия, както и социални бонуси – в отговор на лоялността им”, пише в своя  “Понятието “стабилност” вече не заема централно място в публичната лексика на Путин. На ежегодната си пресконференция, проведена на 20 декември 2018 г., Путин употреби четири пъти думите “стабилен” и “стабилност” и то когато не визираше себе си. Използва ги, говорейки за Китай, за международното положение и политиката на Централната банка. В речта си, произнесена на конгреса на партията “Единна Русия” на 8 декември м. г., нито един път не употреби подобна дума”, припомня Баунов. Според него това е кардинална промяна: Баунов стига и по-далеч: Когато казвали на Путин, че младото поколение проявява недоволство, че подкрепя опозиционния лидер Алексей Навални или публикува злобни постове в социалните мрежи, Путин имал стандартен отговор  - в Русия има други, съзидателни млади хора, които не излизат на улицата, за да протестират, а учат и запретват ръкави. И то не само млади хора. Путин, когото познавам - отмъстителен и злопаметен Впоследствие на сайта на Кремъл бил публикувал запис от разговора, при който Путин значително е подценил оплакванията. И през 2015 г. политоложката Татяна Становая отбеляза: Напоследък обвини професионалните шофьори в безделие, застана зад завишаването на възрастта за излизане в пенсия и се застъпи за по-високи възнаграждения за топмениджърите, вместо за тези на работниците. \"Атлантико\": Защо се срива рейтингът на Путин Според него не това иска да чува Кремъл: Александър Баунов резюмира:   \"Атлантико\": Защо се срива рейтингът на Путин", "date": "2019.02.08", "title": "Путин би искал да уволни народа и да го замени с друг"}
{"url": "http://clubz.bg/79244-kakvo_stava_s_levski", "text": "Процесите в \"Левски\" се развиват динамично. Снощи Gong.bg съобщи, че има нов вариант за собственик на \"сините\" и той е различен от лансирания в медиите в последните месеци на мястото на Спас Русев. Това се говори от около седмица - няма да е Васил Божков или свързани с него бизнесмени. Друг ще е човекът, който ще налива пари на \"Герена\". Кой? На този етап не е ясно, вървят спекулации без потвърждение от сериозни източници. \"Левски\" - нова година, нов собственик. Но кой е той? Актуалният сценарий гласи, че \"на барикадата\" с контролния пакет акции, предадени му от Спас Русев, ще застане бившият футболист на клуба Христо Йовов. Един вид той ще е \"новият Иво Тонев\". Йовов ще бъде подпомогнат от Даниел Боримиров, който също има акции, а също така от настоящия треньор на вратарите Димитър Иванков и от други бивши футболисти. Това е с днешна дата. Не е ясно какво се променило, та Васил Божков отпада като възможност. Отговорът на този въпрос може да бъде даден на най-високо ниво в държавата, където поначало се случват нещата с българския футбол като \"генно инженерство\". И не само с футбола, а и с всичко останало. Павел Колев все пак започва работа в \"Левски\" Няколко неща са абсолютно сигурни и потвърдени: Божков е човекът, водил преговори с Павел Колев, който вече работи като изпълнителен директор; пак Божков е човекът, приел план и стратегия за развитието на \"Левски\" от кадъра на БФС; Божков е човекът, назначил одит на стадион \"Георги Аспарухов\"; името на Васил Божков е съобщено на привърженици на отбора с влияние и глас... И още един куп неща за много кратко време. Скоро \"Левски\" трябваше да има и нов спортен директор - Саид Ибраимов, бившият помощник на Станимир Стоилов. По информация на Клуб Z Ибраимов фигурира като вариант и при новата власт, но за малко по-късен етап. \"Левски\" си избра спортен директор - човек на Станимир Стоилов На \"Герена\" вече започнаха да се случват интересни ходове. Освободен беше треньорът Славиша Стоянович, който имаше висока заплата, а и без това щеше да напусне през лятото. Клубът продаде за добри пари Габриел Обертан - 1,7 милиона евро, ако се вярва на президента на турския \"Ерзурумспор\". И взе да привлича българи - Мартин Райнов, Валери Божинов... Преговаря и с играчи, свои юноши - Галин Иванов, Живко Миланов и т.н. Сега други рожби на \"Левски\" ще поемат оперативното управление. Ситуацията в \"Левски\" поразително напомня на процесите в големия съперник ЦСКА съвсем скоро. Акциите се подмятат от човек на човек, на преден план излизат нови и нови хора. Те уверяват, как всичко е наред, пари са намерени, клубът ще го има напук на \"завистниците и злосторниците\". А интересен е задният план. В крайна сметка всички знаем какво се случи с ЦСКА. Както и сега за \"Левски\", никой не вярваше, че ЦСКА ще фалира. Има обаче едни над 20 милиона лева задължения - тях Йовов, Боримиров и компания ли ще ги погасяват? Приемаме, че 2-та милиона лева, които \"сините\" трябва да платят до края на февруари, в противен случай УЕФА ще ги извади от евротурнирите, са осигурени от трансфера на Обертан. А нататък? На 6 март \"Левски\" ще проведе общо събрение. То обаче е формалност. Каквото има да се случва по собствеността и управлението, ще се случи преди това. И ще чакаме събитията след това. Павел Колев все пак започва работа в \"Левски\" \"Левски\" си избра спортен директор - човек на Станимир Стоилов", "date": "2019.02.08", "title": "Какво става с \"Левски\""}
{"url": "http://clubz.bg/79245-udi_alyn_sydi_%E2%80%9Eamazon%E2%80%9C", "text": "Уди Алън заведе дело срещу „Амазон“ за неизпълнение на договора им – компанията отказва да разпространява готовия му филм „Един дъждовен ден в Ню Йорк“. 83-годишният режисьор търси 68 млн. долара обезщетение и обвинява „Амазон“, че са се изтеглили от сделката без да посочат причина, пише Би Би Си. Компанията на Джеф Безос вече е продуцирала два филма на режисьора, в платформата им е излизал и сериалът му „Crisis in Six Scenes“. „Един дъждовен ден в Ню Йорк“ с участието на Тимоти Шаламе, Джъд Лоу, Ел Фанинг, Ребека Хол и Селена Гомес обаче не стигна до широко разпространение. Филмът е заснет през 2017 г. и трябваше да тръгне по екраните в края на 2018-а. Джеф Безос съди таблоид за изнудване Но според документите по делото, внесени от Алън в четвъртък в съда в Ню Йорк, „Амазон“ са се изтеглили от проекта още през юни 2018 г. Режисьорът смята, че причината са появилите се наново обвинения от осиновената му дъщеря Дилън Фароу, че била подложена на сексуален тормоз от него през 1992 г. Посочва се още, че при сключването на договора „Амазон“ са знаели за „25-годишните неоснователни обвинения“, тоест това не дава основание на компанията да отказва да работи занапред с него. Откакто филмът е заснет, няколко актьори от състава се разграничиха от режисьора и казаха, че няма да работят с него по следващи проекти. Шаламе обяви през 2018 г. своите намерения да дари хонорара си от „Един дъждовен ден в Ню Йорк“ за благотворителност. Джъд Лоу коментира пред „Варайъти“, че е „ужасно срамно“ да отлагат премиерата на Алън.", "date": "2019.02.08", "title": "Уди Алън съди „Амазон“ "}
{"url": "http://clubz.bg/79239-djef_bezos_sydi_tabloid_za_iznudvane", "text": "Основателят на \"Амазон\" Джеф Безос обвини изданието \"Нешънъл инкуайрър\" в шантаж и изнудване, предадоха световните агенции, цитирани от БТА. Безос твърди, че таблоидът го изнудвал, че ще публикува негови интимни снимки и съобщения. Най-богатият човек в света и съпругата му Маккензи обявиха миналия месец, че се развеждат след 25 години брак. В същия ден таблоидът публикува статия, в която се казваше, че Безос имал любовна афера и в която се представяха в детайли лични съобщения на Безос, с които изданието се било сдобило. В свой блог в платформата Медиум Безос сподели имейли, които получил от посредници на Дейвид Пикър, изпълнителен директор на \"Америкън медия\", която притежавала таблоида. В тях се изброявали компрометиращи материали, които щели да бъдат публикувани, ако Безос не се откажел от разследването, което започнал за това как личните съобщения са станали достояние на таблоида. Тези компрометиращи материали били именно съобщенията между Безос и бившата телевизионна говорителка Лорин Санчес, жената, с която той се срещал, както и снимки от личен характер. Те датирали от лятото на 2018 г., тоест шест месеца преди обявяването на намерението за развод. Изнудването срещу него включвало освен искане за прекратяването на разследването и искане той да направи изявление, в което да каже, че не вярва, че таблоидът е действал срещу него, воден от политически подбуди. В поста си той отбелязва, че \"неуморното отразяване от страна на в. \"Вашингтон пост\" на темата за убийството на Джамал Хашоги е несъмнено непопулярно в някои среди\". Безос е един от най-богатите хора в света. Той е и собственик на в. \"Вашингтон пост\".  \n\tЗа разследването срещу таблоида милиардерът е наел частният следовател Гевин де Бекър, който трябвало да провери дали източник на компрометиращите снимки и лични съобщения не е неговият брат Санчес. Той бил привърженик на Доналд Тръмп и нееднократно публично критикувал Безос, че в. \"Вашингтон пост\" публикува невярна информация за държавния глава. В хода на разследването Де Бекър пък казал на медийната компания, притежаваща изданието, че смята изнасянето на лична информация за Безос за политически мотивирана атака.", "date": "2019.02.08", "title": "Джеф Безос съди таблоид за изнудване"}
{"url": "http://clubz.bg/79237-atentator_sreshtu_skripal_trovel_i_bylgarski_biznesmen", "text": "Следователите, разследващи отравянето на Сергей и Юлия Скрипал в английския град Солсбъри с нервнопаралитичен агент, вече смятат, че петима руснаци са замесени в престъплението, пишат британските издания \"Дейли мейл\" и \"Сън\". Досега се смяташе, че в случая участват Александър Петров и Руслан Боширов, за които се предполага, че са агенти на руското военно разузнаване. Те са пътували до Великобритания под фалшива самоличност в опит да отровят Скрипал. И вторият отровител на Скрипал разкрит - лекар от ГРУ Третият замесен бе идентифициран като руснака Сергей Федотов, въпреки че не се знае дали това е истинското му име. Твърди се, че той бил също от руското военно разузнаване. Полицията е събрала повече доказателства срещу него и в хода на разследването е установила двама нови съучастници, чиито имена не се съобщават. Смята се, че те са пътували с двамата предполагаеми извършители на отравянето, но тяхната роля е била много по-малка. Очаква се полицията до няколко седмици да информира правителствени представители за доказателствата за последните двама заподозрени. Трети атентатор срещу Скрипал е останал във Великобритания По повод новите разкрития британските вестници \"Таймс\" и \"Телеграф\" припомнят, че третият заподозрян по случая \"Скрипал\" - Сергей Федотов, е свързван със случай на отравяне през април 2015 г. в България на български бизнесмен, неговия син и негов колега. \"Таймс\" твърди, че лондонската полиция и МИ-5  проучват случая от 2015 г. \"Телеграф\" пише, че британският разследващ сайт \"Белингкат\" ( ) и руският му партньор \"Инсайдър\" са публикували свое разследване относно пътуването на Федотов до България и връзката му с отравянето на бизнесмена. В разследването \"Белингкат\" констатира, че схемата на придвижването на Федотов до България съвпадала с тази на отиването му до Великобритания по време на отравянето на Скрипал. Той пътувал от Москва до съответната държава, но не се връщал с обратния полет от тази страна, за който имал билет, а вземал полет от друг европейски град до Москва, пише БТА. Има нов \"рубеж\" срещу \"Дунарит\", оплака се собственикът Емилиян Гебрев Според разследването на \"Белингкат\" Федотов е летял на 24 април 2015 година до Бургас от Москва. Имал е билет за връщане една седмица по-късно - на 30 април, от София. Но не се е качил на самолета, а се е прибрал в руската столица от Истанбул, където си купил билет в последния момент на 28 април.   По-рано същия ден българският предприемач Емилиян Гебрев е бил хоспитализиран в София, припомня сайтът. По същото време неговият най-голям син и човек от фирмата му се разболели изведнъж. И тримата са били със симптоми от отравяне. Състоянието на Гебрев се влошило особено бързо и той изпаднал в кома. Докторите смятат, че отровата е била приета същия или най-късно предния ден. Те не са могли да идентифицират отровата, пише изданието. \"Белингкат\" цитира в. \"Капитал\", който в ония дни пише, че Гебрев изпратил урина за изследване в две лаборатории в Хелзинки, които били специализирани за контрол над химическите оръжия. И те не могли да разпознаят отровата, но открили следи от органични фосфати и пестициди, които са стандартни за приозводство на химически отрови. Месец след отравянето Емилиян Гебрев напуснал болницата. Няколко дни по-късно, разказал той пред \"Белингкат\", се почуствал отново зле и пак бил приет в болница. Установено е, че по същото време Сергей Федотов отново е бил в България. С директен полет от Москва той каца в София на 24 май. Имал е билет за връщане на 28 май 2015 г. Но и този път не го е използвал, а на 30 май се е прибирал в Москва през Сърбия. Емилиян Гебрев: Аз съм собственик. \"Дунарит\" няма от кого да бъде спасявано Запитан с какво може да е привлякъл вниманието на ГРУ, Гебрев обяснява, че не знае. Той е един от предприемачите във военното производство и казва, че не може да си представи с какво може да ядоса толкова едно чуждо разузнаване, че то да тръгне след него и семейството му. Той обаче приема, че това може да е най-възможното обяснение на мистерията с отравянето му, което вече три години разследващите не могат да разгадаят и нямат дори заподозрени. Гебрев приема хипотетично, че би могъл да бъде мишена по две причини. Първо, защото фирмата му изнася специализирано военно оборудване за Украйна, което той казва, че извършва по стриктните правила на българското и европейското законодателство. И второ, че произвежда оръжие, което е от стратегическо значение за България и НАТО. Трети атентатор срещу Скрипал е останал във Великобритания Има нов \"рубеж\" срещу \"Дунарит\", оплака се собственикът Емилиян Гебрев Емилиян Гебрев: Аз съм собственик. \"Дунарит\" няма от кого да бъде спасявано", "date": "2019.02.08", "title": "Атентатор срещу Скрипал тровел и български бизнесмен"}
{"url": "http://clubz.bg/79224-shte_stane_li_vw_pyrviqt_masov_proizvoditel_na_elektromobili", "text": "Германският автомобилен гигант Volkswagen може да стане първият масов производител на електромобили. Но за това компанията залага бъдещето си, разказва Ройтерс. Инвестицията в рентабилни и достъпни електрически коли на концерна ще е 80 милиарда евро - над четвърт от инвестицията на всички компании по света в електромобилите. Швейцарската полиция минава на електромобили Тесла Досега стратегията на автомобилните производители по отношение на електромобилите беше проста - да се защитят печалбите, събрани от конвенционалните автомобили с висок марж, като се добавят достатъчно автомобили с нулеви емисии към каталога на компанията, за да отговаря на правилата за чистия въздух. Хибридите са по-добро решение от електромобилите в краткосрочен план  Купувачите пък избягват електромобилите - твърде скъпи са, липсва разнообразие и няма инфраструктура за зареждането им. Volkswagen първи залага огромна част от капитала си в новата технология. Най-любопитното е, че идеята е дошла в момента на огромния скандал \"Дизелгейт\", при който бе разкрито, че компанията е пипала компютрите на хиляди автомобили, за да отчитат по-ниски емисии. Ново разследване срещу топ босове на \"Фолксваген\" заради „Дизелгейт“ Това доведе до 27 млрд. евро глоби за германската компания. Именно на една от срещите във Волфсбург между топ мениджърите на компанията, където се е обсъждало как да се справят със скандала, е дошла идеята да действат драснично. Това става на 10 октомври 2015 г.  Планът на Volkswagen влиза в действие само дни след тази среща - започва се разработката на платформата с кодовото име MEB, която да стане Форд Модел Т на електромобилите. Четири години по-късно от компанията смятат, че са готови за големия скок. Те планират от 40 000 електромобила годишно през миналата година, да скочат до 3 милиона до 2025 г. През декември ЕС реши да свали допустимите емисии на въглероден двуокис от коли с 37,5% до 2030 г. спрямо нивата от 2021.  Всеки допълнителен грам въглероден двуокис ще се наказва с 95 евро глоба след 2030 г. Това означава, че без рязка технологична промяна, производителите ще започнат да губят от всяка кола на бензин или дизел. Според анализаторите - изключително много. Специалисти от \"Делойт\" твърдят, че VW може да произведе 14 милиона коли до 2026 г., които никой няма да купи. Разбира се, това са проекции по данни от предишни години. Надеждата на германците е, че все повече хора ще имат стимул да купуват електромобили заради сериозните регулации в ЕС, Китай и по света за емисиите, които включват и политики за окуражаване на чистите технологии. \"Диезелгейт\" е довел и до друго предимство за компанията - разчистил е \"старата гвардия\" от кадри, които е трябвало да напуснат мениджърските позиции след скандала. Това е отворило път за новия главен изпълнителен директор Хeрберт Дийс, който влиза в компанията именно като експерт по електромобилите. Най-голямата пречка за това да има евтини електромобили са цените на батериите. Те струват между 30% и 50% от цената на автомобила. Батерия с обсег 500 км - два пъти по-малко от повечето дизелови двигатели - е 20 000 долара. Затова и най-евтината кола на Tesla в момента струва в Германия 55 400 евро. Мъск построи най-голямата батерия в света и... си спести $50 милиона Във VW вярват, че обема на производството им ще помогне да се свали цената. Целта е една - до 2025 г. VW да бъде производител №1 в света на електромобили, а Tesla - просто нишов играч. Хибридите са по-добро решение от електромобилите в краткосрочен план  Ново разследване срещу топ босове на \"Фолксваген\" заради „Дизелгейт“ Мъск построи най-голямата батерия в света и... си спести $50 милиона", "date": "2019.02.08", "title": "Ще стане ли VW първият масов производител на електромобили?"}
