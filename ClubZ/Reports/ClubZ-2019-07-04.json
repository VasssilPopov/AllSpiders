{"url": "https://clubz.bg/85026-genetichni_komunisti_lumpeni_i_donosnici_stanaha_demokratichniq_ni_hudojestven_elit", "text": "Много неща се изговориха и написаха за скандала с фалшификатите в галерия \"Структура\". Разбира се националните медии бяха предоставени отново на познатите лица – „професионалистите“ от Института за съвременно изкуство (ИСИ), а всички други - ЛУЗЪРИ (както ги нарече Недко Солаков), по лузърски си останаха във фейсбук. Същото беше с конкурса за Венецианското биенале, с „Голямото плюскане“ на Ода Жон в Националната галерия, с конкурса за директор на НГ, с изложбата „Изкуство за Подмяна“ и много други провали на нашата арт сцена от близкото и не до там близко минало. На пръв поглед нещата не изглеждат странно. Навсякъде има скандали за фалшификати, навсякъде „плюскат“ в музеи, навсякъде има оргии ала ДаДа и Херман Нитч (така поне пише в „Артизанин“- пак лоби на ИСИ) и навсякъде има конфликти на интереси. Демек и „ние сме като хората“. Така, че какво толкова било станало? Ружа Маринска: Голяма част от произведенията в галерия „Структура“ не са автентични Кое обаче е различното у нас и кое не е „като хората“? Ами това, че в основата на тези родни „арт“ и не толкова арт скандали стоят едни и същи хора. И, ако споменатите по-горе формално аналогични случаи, се отнасят за различни държави и артистични групи, времена и епохи, то у нас, повтарям става въпрос за едни и същи субекти и това са тези от и гравитиращи около ИСИ. И най-нелепото е, че същите тези хора претендират да са най-големите професионалисти. Така каза гуруто Недко Солаков. Най-знаещи и най-можещи. От тях трябва да се учим. Помня ги още от края на 80-те. Генетични комунисти, деца на висша съветска номенклатура, комсомолски активисти, лумпени и доносници на ДС, за които беше направено всичко, за да станат новия демократичен художествен елит. Елит от КВАЗИ демократи. Същите тези хора класираха изложби по някаква тяхна точкова система, императивно обясняваха какво е авангард и как „неконвенционалните форми“ в България са авангард. Колко не авангардно е да рисуваш, особено с четки и бои. Какво е да си куратор и как художникът не може да бъде куратор (защото е не дообразован) , и колко е важно да бъдеш куриран. А сега, обясняват - как се появяват „нови пластове в йерархията на съвременното изкуство“, как се запълват „бели петна в изкуствознанието“, какви тарикатлъци трябва да направиш, за да спечелиш награда и т.н. И тук е особено наложително да се каже, че с подобни изисквания към кандидатите (млади творци) представителите на ИСИ култивират не особено важното за твореца критично мислене и социална рефлективност, а чисто формални и бих ги нарекъл несъстоятелни критерии за изкуството въобще - КВАЗИ критерии. Тоест вместо да се създаде критична маса от артисти, сме свидетели на опити за създаването на аморфна маса от лумпени нагажденци и послушници - КВАЗЕРИ. Каквито са и самите им ментори. И как иначе? Нали трябва да има йерархия. И то в изобразителното изкуство - най-демократичното пространство, за да бъде то управлявано. Закриват изложбата с фалшификатите в галерия \"Структура\" Спомням си обаче как, когато се появи „Квадрат 500“, рисуващият с четки и бои Светлин Русев, бе поканен в изложбата „Изкуство за промяна (подмяна)“ и набързо стана стана авангардист, че и постмодернист - мост между стари и млади. Такъв е техният БГ авангард - не къса с традициите, а изгражда мостове - КВАЗИ авангард. Подмени се, обаче и цялостната хронология на събитията в исторически аспект. Заличени бяха не само отделни художници, но и арт групи. Последвалите реакции също бяха заличени. В националните телевизии както обикновено се появяваха същите хора, които са предизвикали реакциите и с това се изчерпваше всичко. Същото става и сега. Те си задават въпросите и те си отговарят. Финално излиза „най-успелият“ Недко Солаков, който като баш ченге оформя няколко хипотези, с които наказва лошите ЛУЗЪРИ, после си прави обичайната самореклама и замазва всичко. Както в последния случай каза, че в музей в Гент също имало голям скандал с фалшификати, така че да не мрънкаме много и, че дори ТОЙ се съмнявал, че са му пробутали фалшификат. Тоест, в чужбина може да има голям скандал, но у нас нека да мине тихо и „не бомбастично“ - като БГ участието във Венецианското биенале. Френски художник ще си търси правата от галерия „Структура“ Всъщност провалът с новия КВАЗИ БГ „модернизъм и авангард“ е поредният опит за подмяна на автентичното с ерзаца, което е очевидно програмата на този КВАЗИ ЕЛИТ. Поредният опит да се покаже на всички останали колко са неразбиращи и не можещи. Но пак провал! Отново се оказа, че елитът от „професионалисти“ се издъни. Този път много яко - международно! И така до следващия провал! Въпросът е: докога ще търпим тези КВАЗЕРИ? Закриват изложбата с фалшификатите в галерия \"Структура\" Френски художник ще си търси правата от галерия „Структура“", "date": "2019.07.04", "title": "Генетични комунисти, лумпени и доносници станаха демократичния ни художествен елит"}
{"url": "https://clubz.bg/85017-dve_godini_uslovna_prisyda_za_futbolist_ubil_po_huliganski_podbudi", "text": "Връховният касационен съд окончателно намали присъдата на бившия футболист на \"Славия\" Борислав Балджийски. За причиняване на смърт по непредпазливост след нанесена  ВКС налага на футболиста наказание от 2 г. лишаване от свобода, отложено за срок от 5 г., т.е. - условно. 4 години ефективно и 100 000 лв. кръвнина за футболист убиец Так преквалифицирайки деянието, тричленен състав от върховни съдии, приема, че то е в рамките на леката терлесна повреда, а не на тежка - вследствие на която е настъпила смъртта. Балджийски уби юриста на \"Топлофикация\" Петър Алексов на 6 август 2013 г. пред казино „Милениум“ в столичния кв. „Красно село“, като всички инстанции досега не отхвърляха и ролята на жертвата в случилото се. Първите две инстанции му наложиха 4 години ефективно плюс 100 000 лв. кръвнина. А сега Върховинят съд подтърждава присъдата им в частта за паричното обезщетение. Важна е и ролята му по време на делото: Ето и цялото съобщение на ВКС: С Решение № 119/03.07.2019 г. по наказателно дело № 76/2019 г. тричленен състав на Върховния касационен съд (ВКС) изменя решението по в.н.о.х.д. № 180/2018 г. на Софийския апелативен съд (САС), като преквалифицира деянието, извършено от подсъдимия от престъпление по чл. 124, ал. 1, пр. 1 от НК в престъпление по чл. 124, ал. 1, пр. 3 от НК. Намалява размера на наказанието от 4 на 2 години лишаване от свобода, като отлага изтърпяването му за срок от 5 години. Оставя в сила решението в останалата му част. Решението не подлежи на обжалване. Делото е образувано по жалба на подсъдимия срещу решението на САС, с което частично е изменена присъдата по н.о.х.д. № 2509/2014 г. на СГС. С нея Балджийски е признат за виновен за причиняване на смърт по непредпазливост вследствие на умишлено нанесена тежка телесна повреда на Петър А. пред казино „Милениум“ в гр. София. Наложено му е наказание в размер на 4 г. лишаване от свобода, осъден е да заплати 100 000 лв. обезщетение за причинени неимуществени вреди. Върховните съдии приемат за неоснователни оплакванията за допуснати съществени процесуални нарушения. Според ВКС няма основания за извод за предубеденост на председателя на първоинстанционния съд. „Не може да бъде споделен и доводът, че изпълнявайки задълженията си за всестранно и пълно изясняване на правнозначимите факти и назначавайки повторна експертиза по искане на представителя на обвинението съдът демонстрира необективност и предубеденост“, се казва в мотивите на ВКС. Не се констатират и нарушения при формиране на вътрешното убеждение на съда относно авторството на деянието. Тричленният състав на ВКС приема за основателно оплакването за допуснато нарушение на закона. След направения анализ на събраните от първата инстанция и при проведеното въззивно съдебно следствие доказателства САС е мотивирал заключение, че подсъдимият е нанесъл удар с юмрук в областта на дясната скула на пострадалия, който е довел до загуба на равновесие на тялото му, последвано от падане върху терена. След като е обсъдил всички заключения на медицинските експертизи и разясненията на вещите лица съдът е приел за доказано, че закритата черепно-мозъчна травма в областта на дясната очница е получена не от удара с юмрук, а е резултат от падането на пострадалия от височина на собствения му ръст и контакта с терена в тилната област. Травмата е реализирана едновременно с откритата черепно-мозъчна травма в тилната област, като и двете са получени от удара на главата в металния капак на шахтата на уличното платно. Според ВКС при така установените нови фактически положения за характера на уврежданията, механизма на причиняването им и причината за смъртта САС неправилно е приложил материалния закон. „Правната теория и съдебната практика трайно приемат, че причиняването на смърт вследствие на умишлено нанесена телесна повреда съставлява специфичен състав на убийство при смесена форма на вината, който съчетава умисъл към по-близкия резултат – телесната повреда, и непредпазливост към по-далечния резултат – смъртта на пострадалия“, пише в мотивите. Практиката на ВКС е постоянна за това, че квалификацията на престъплението по чл. 124, ал. 1 от НК зависи от вида на умишлено нанесената телесна повреда. Когато обективно е причинена по-лека по степен телесна повреда, от която настъпят по-тежки усложнения или смърт, деецът следва да носи отговорност за причиняване на непредпазлива смърт във връзка с по-лекото телесно увреждане, защото само то е причинено умишлено. Върховните съди сочат, че САС неправилно е приел от правна страна, че подсъдимият е причинил по непредпазливост смъртта на пострадалия в резултат от нанесена тежка телесна повреда, извършена при евентуален умисъл. Изложените доводи в подкрепа на тезата, че нанасяйки удара в лицето на пострадалия, Балджийски е целял да причини един вид телесна повреда (лека), но е допускал настъпването и на по-тежкото телесно увреждане, не могат да бъдат споделени. Ударът в лицето на пострадалия му е причинил кръвонасядане. В нанасянето на този удар се изразява осъществяването на изпълнителното деяние и неговият резултат е нанасянето на лека телесна повреда. Този резултат е съзнаван и желан от подсъдимия. Последващото залитане на Петър А. и падането му върху терена, довело до фаталния удар на главата върху ръба на металния капак на шахтата, реализираната тежка черепно-мозъчна травма и последвалата смърт не е съзнаван резултат от подсъдимия. Към този по-тежък междинен резултат (тежката телесна повреда), както и по отношение на далечния резултат – смъртта на пострадалия, подсъдимият е действал при непредпазлива форма на вината. Затова според ВКС искането за преквалификация на деянието е основателно. По оплакването за явна несправедливост на наказанието съдебният състав на ВКС приема, че преквалификацията на деянието като престъпление по чл. 124, ал. 1, пр. 3 от НК, чиято наказуемост е значително смекчена по силата на закона, налага произнасяне и за обема на наказателна принуда, която подсъдимият следва да търпи. Данните по делото разкриват, че Балджийски е личност с ниска степен на обществена опасност, неосъждан млад човек, с изключително положителни характеристични данни. Приложените по делото писмени доказателства от различни футболни клубове разкриват качествата му на дисциплиниран, трудолюбив, стриктен и отговорен към поставените му задачи човек, с изявени лидерски позиции. Налице са и данни за ангажираността му в икономическия живот в страната. При индивидуализацията на наказанието не може да се пренебрегне и провокативното поведение на самия пострадал, довело до възникване на конфликта. Развитието на събитията след това и ескалацията на противопоставянето между пострадалия и подсъдимия, приключила с фаталния удар, разкрива сравнително по-активната роля и упоритостта на Балджийски в желанието му да накаже пострадалия и се оценява като завишаващо обществената опасност на извършеното. Поради това ВКС не приема наличие на основанията по чл. 55 от НК (определяне на наказание под най-ниския предел при многобройни смекчаващи обстоятелства). Съдебният състав на ВКС преценява, че следва да индивидуализира наказанието под средния размер на предвиденото в закона, а именно 2 години лишаване от свобода. Оценявайки причините и начина на извършване на престъплението, смекчаващите отговорността на подсъдимия обстоятелства и липсата на други противообществени прояви, както и процесуалното му поведение по време на наказателното производство, ВКС приема, че за поправянето и превъзпитанието му не се налага изолиране в пенитенциарно заведение, а отлагане на изтърпяването на наказанието за максималния по закон изпитателен срок. ", "date": "2019.07.04", "title": "Две години условна присъда за футболист, убил по хулигански подбуди"}
{"url": "https://clubz.bg/85020-borbata_s_izmenenieto_na_klimata_i_zapazvaneto_na_rasteja_vyrvqt_ryka_za_ryka", "text": "Борбата с изменението на климата и запазването на растежа вървят ръка за ръка. Това се казва в годишния доклад на Европейската комисия, наречен \"Заетост и социално развитие в Европа\" (ЗСРЕ). На фона на дългосрочните тенденции в световен мащаб, като застаряването на населението, глобализацията, технологичните промени и изменението на климата, ЗСРЕ за 2019 г. е посветен на устойчивостта. До 2030 г.: климатичното затопляне ще изяде 80 милиона работни места В доклада се посочват различни варианти на политиките, които са в състояние да запазят конкурентоспособността на ЕС, да поддържат растежа и да направят така, че ползите от него да обхванат цялото население и бъдещите поколения на ЕС, допълва ЕК.  Същевременно с тях се реализира амбициозен преход към неутрална по отношение на климата икономика, което ще увеличи наличните работни места и ще даде отражение върху структурата на пазара на труда, разпределението на работните места и необходимите умения. Арктика. Глобалното затопляне носи „политическа зима“ Направеният през 2019 г. преглед също така потвърждава продължаващото разрастване на икономическата дейност на ЕС с нови рекордни нива на заетостта и подобряващо се социално положение. В по-общ план от прегледа става ясно, че за да продължи икономическият растеж, ЕС ще трябва да инвестира в уменията на хората и в иновациите. Действително инвестициите в умения, квалификации и формално обучение за възрастни подпомагат пригодността за заетост на работниците, увеличаването на заплатите и конкурентоспособността на фирмите. БТА Арктика. Глобалното затопляне носи „политическа зима“", "date": "2019.07.04", "title": "Борбата с изменението на климата и запазването на растежа вървят ръка за ръка"}
{"url": "https://clubz.bg/85027-amerikanskoto_posolstvo_v_skopie_beshe_nameseno_v_gaf_s_goce_delchev", "text": "На тържество в американското посолство по повод националния празник на Съединените щати певицата Тамара Тодевска промени текста на химна на Северна Македония, в който се споменава Гоце Делчев,   Това предизвика остра реакция на местните противници на договора за добросъседство с Гърция и България. Вместо Гоце Делчев, Питу Гули, Даме Груев и Сандански Тодевска изпя втория комплект на химна: Сред гостите на тържеството бяха президентът Стево Пендаровски, премиерът Зоран Заев, членове на правителството, опозиционният лидер Християн Мицковски и след променения химн се чуха аплодисменти.  Бурните реакции дойдоха по-късно, а певицата беше принудена да се извини официално от профила си във \"Фейсбук\":  Обединената македонска диаспора, която беше против договори с Гърция и България, поиска извинение от посолството на Съединените щати и обвини певицата, че текстът на химна е  променен преднамерено заради искането на България Гоце Делчев да бъде обявен за българин.  Извинение поднесе американското посолство в Скопие, а правителството на Зоран Заев излезе с официално становище по случая с Тодевска. ", "date": "2019.07.04", "title": "Американското посолство в Скопие беше намесено в гаф с Гоце Делчев"}
{"url": "https://clubz.bg/85009-da_idvat_tankovete_4_yuli_v_stil_trymp", "text": "Денят на Независимостта в САЩ заплашва да се превърне в парад на егото на Доналд Тръмп. Държавният глава очевидно е прекарал много време в планиране на събитието. Той отдели и време в Twitter, за да промотира празника, като призова народът да се наслади на програмата, в която ще има  Шоуменът Тръмп ще бъде в центъра на честването на националния празник на САЩ Обикновено 4 юли в Съединените щати се отбелязва от представители и на двете големи партии, които поне за един ден заравят томахавките. Предишните президенти не играха почти никаква роля в събитието. Последният случай на нотка на поляризация е изказването на вътрешния министър Джеймс Уат от администрацията на Рейгън през 1983 г. Той се опитва да да отмени участието на \"Бийч бойс\" на Концерта на 4 юли, за да не привлекат  . Обществото бурно реагира срещу думите му, като дори Нанси Рейгън се определя за почитател на групата. Уат бързо отстъпва, но вече е късно - \"Бийч бойс\" са се уредили да свирят на друго място. Няма значение колко безпристрастен сценарий е подготвил екипът му - увлечението на Тръмп да импровизира означава, че всичко може да се случи, когато той излезе пред тълпа и микрофон до \"Линкълн Мемориал\". Тръмп обеща \"специален\" Деня на независимостта във Вашингтон - с военен парад Затова обикновените граждани, които през последните години с наслада посещаваха Националната алея (официалното място за отбелязване на 4 юли), ще трябва да са наясно, че ако желаят да застанат на предните редици, за да имат по-добър изглед към фойерверките, могат да вземат участие в предизборен митинг.  Освен това Вашингтон ще трябва да плати и допълнителна сума пари за почистване, както и за отменените полети на Националното летище. Тръмп нареди: Искам грандиозен военен парад Дори и безплатната част от програмата, дарение на две големи компании, произвеждащи фойерверки, носи белега на Тръмп - тайнствена спогодба между частни бизнес интереси и правителството. Деведесет процента от фойерверките в САЩ идват от Китай и Асоциацията на американските пиротехници отдавна лобира пред администрацията да изключи фойерверките от новите мита на стоки от комунистическата страна. Може би не е съвпадение, че компаниите с такава готовност обещаха да помогнат с организацията на събитие, което е толкова важно за президента, докато текат търговски преговори с Китай. Може би най-отличителната черта на тазгодишния парад ще е военният компонент. Над празнуващите ще прелетят \"Сините ангели\" - самолети Ф-35, като оперативната цена на един от тях е 140 000 долара на час. Ще бъдат включени и бронирани автомобили като танковете \"Ейбрамс\" и бойните машини \"Брадли\". Ким изненада с военен парад. Точно преди олимпиадата Тръмп настоява за голям военен парад във Вашингтон, след като Еманюел Макрон го покани преди две години на честването на Деня на Бастилията. Щетите върху инфраструктурата няма да са най-съществената цена. Нют Гингрич (известен консерватор) греши като казва: Най-голямата цена ще е посланието, което САЩ ще изпратят към чуждестранната и домашната публика. Денят на независимостта не е за армията. Други празници вършат тази функция. Има Ден на ветераните, Дена в памет на загиналите във войните, Ден на въоръжените сили, въпреки че не е законен празник (отбелязва се на третата събота на май). Четвърти юли отбелязва подписването на документ, който декларира, че определени  , включително \"  . Такновете \"Ейбрамс\" нямат много общо с това. Тръмп ще посети Париж за Деня на Бастилията Отвъд Океана повечето наблюдатели ще сравнят празника с тежко въоръжените паради на Москва и Пхенян. Приятелствата на Тръмп с Путин и Ким окуражават подобни аналогии.  Събитието ще акцентира върху имиджа на САЩ като страна, която е склонна да използва военната си сила като първо, а не последно решение. Въпреки че по време на кампанията си през 2016 г. Тръмп се представи като най-миролюбивия кандидат, той изпраща много военни части в Близкия изток, често заплашва с военни нападения и е назначил на видни позиции в администрацията си Джон Болтън и Майк Помпео, които са поддръжници на твърдата политика спрямо враговете на страната. Военен парад в Русия за 75 години от освобождението на Санкт Петербург (СНИМКИ) Без съмнение Тръмп ще бъде обсебен, както винаги, от размера на тълпата на 4 юли. Военните паради обикновено привличат голям интерес. Ще бъде пропуснато обаче въздействието върху тълпите навън, които формират впечатление за Съединените щати и които влияят върху отношението на собствените им правителства спрямо Вашингтон. Тръмп обеща \"специален\" Деня на независимостта във Вашингтон - с военен парад Тръмп нареди: Искам грандиозен военен парад Ким изненада с военен парад. Точно преди олимпиадата Тръмп ще посети Париж за Деня на Бастилията Военен парад в Русия за 75 години от освобождението на Санкт Петербург (СНИМКИ)", "date": "2019.07.04", "title": "Да идват танковете - 4 юли в стил \"Тръмп\""}
{"url": "https://clubz.bg/85019-putin_nakara_papata_da_go_chaka_50_minuti", "text": "Президентът на Русия бе приет днес от папа Франциск, ден преди пристигането във Ватикана на делегация от украински католически духовници, за да обсъдят кризата в страната им, предадоха Ройтерс и ДПА, цитирани от БТА. Путин пристигна в папската държава в началото на своя 10-часова визита в Италия, която включва и среща с италианския премиер Джузепе Конте. Черната лимузина на руския държавен глава влезе във Ватикана с 50 минути закъснение. Путин е закъснявал и за другите две свои срещи с Франциск - през 2013 г. също с 50 минути и през 2015 г. с повече от час, припомня Ройтерс.  \n\tНа срещата им през 2015 г. папата прикани Путин да положи \"искрени и големи усилия\" за прекратяването на боевете между правителствената армия и проруските сепаратисти в Източна Украйна. Преди днешната среща държавният секретар (премиерът) на римската курия кардинал Пиетро Паролин отбеляза, че Путин представя себе си като \"вярващ човек\". Според кардинала папата и Путин ще обсъдят конфликтите в Украйна и Сирия. Освен с папата и премиера по-късно днес Путин ще се срещне с президента на Италия Серджо Матарела и след тържествената вечеря в негова чест ще отпътува за Москва в 23 ч. българско време. ", "date": "2019.07.04", "title": "Путин накара папата да го чака 50 минути"}
{"url": "https://clubz.bg/85021-temenujka_petkova_za_shokovoto_poskypvane_na_toka_tova_e_pazaryt", "text": "Бизнесът да купува ток на базата на двустранни договори. Такъв съвет даде министърката на енергетиката Теменужка Петкова, след като цената на тока за бизнеса на енергийната борса скочи с 84% за ден и с повече от 200% за седем дни. В момента свободният пазар на електричество се доминира от държавните компании НЕК, АЕЦ \"Козлодуй\" и ТЕЦ \"Марица-изток 2\" и това създаде огромно напрежение в последните дни.  Според Теменужка Петкова обаче, ако бизнесът се договори с доставчиците на ток, това ще му даде сигурност. По думите й платформата \"Ден напред\" е създадена да удовлетворява потребностите от електрическа енергия само по отношение на определени флуктуации - ако в определен момент някой има необходимост от допълнително количество енергия, да се излезе на тази платформа и да се закупи оттам. Ток, парно и топла вода поскъпват от днес За голямата разлика в цените на енергийната борса през последните дни министърката коментира, че държавата спазва стриктно нормите, които са разписани в Закона за енергетиката. Тя припомни, че след промените в закона от миналата година цялото количество електрическа енергия от всички производители на ток се търгува само на Българската независима енергийна борса /БНЕБ/. Освен това предприятията от държавната енергетика осигуряват приблизително 60 процента от търгуваната електрическа енергия на борсата. Останалите 40 процента се осигуряват от други производители и търговци на електрическа енергия. Според енергийния министър БНЕБ работи както всяка една друга борса в Европа. Тя смята, че големите разлики в цената на БНЕБ не са изключения и не са драматични. Според нея проблемът е само за тези предприятия, които не са успели да си закупят електрическа енергия на базата на двустранни договори, затова те са купили чрез платформата \"Ден напред\". , заяви Теменужка Петкова. Тя уточни, че има още две платформи на борсата - за двустранна търговия и в рамките на деня.", "date": "2019.07.04", "title": "Теменужка Петкова за шоковото поскъпване на тока: Това е пазарът"}
{"url": "https://clubz.bg/85014-manchestyr_siti_schupi_transferniq_si_rekord_za_ispanec", "text": "Испанският дефанзивен халф Родри вече е част от \"Манчестър Сити\" с 5-годишен договор. Английският шампион ще преведе 70 милиона евро (62,8 млн. паунда) на \"Атлетико\" (Мадрид) за национала на \"Ла Роха\".  Това е рекордна трансферна сума за \"гражданите\".  Родри беше една от главните цели на Пеп Гуардиола това лято - заедно с Хари Магуайър от \"Лестър\". Футболистът е мечтаел да работи с каталунския специалист. \"Манчестър Сити\" вече си върна защитника Анхелиньо от ПСВ \"Айндховен\". Досегашният върхов трансфер на \"Сити\" като пари беше на Рияд Марез, закупен за 60 млн. паунда през миналата година от \"Лестър\". Родри е на 23 г. Той изгря само за един сезон в \"Атлетико\", след като през 2018-а премина в мадридския клуб от \"Виляреал\". През миналата година дебютира в националния отбор на Испания, за който има шест мача. \"Атлетико\" плаща 126 милиона евро за млад португалец Тези дни \"Атлетико\" е замесен в най-шумните трансфери. \"Дюшекчиите\" взеха Жоао Феликс от \"Бенфика\" за 126 млн. евро. Очаква се скоро да продадат Антоан Гризман на \"Барселона\" за подобна сума.", "date": "2019.07.04", "title": "\"Манчестър Сити\" счупи трансферния си рекорд за испанец"}
{"url": "https://clubz.bg/85025-nadziratelite_pitat_ministyr_kirilov_za_uvolneniq_im_nachalnik", "text": "Ден преди националния протест на служителите в системата на МВР, синдикатът на работещите в затворите в България (ССЗ) поиска обяснения от правосъдния министър Данаил Кирилов за намерението му да уволни шефа на затворите Васил Миладинов. Надзирателите ще протестират с искане за увеличение на заплащането за нощен труд, което е 25 стотинки на час, като се очаква да подкрепят и Миладинов,  В писмото си служителите на затвори питат дали мотивите за уволнението на Миладинов са свързани с предстоящи промени при възлагането на обществени поръчки в затворите. Ако го поканят, министър Кирилов ще провери как се разпределят преписките и в покуратурата Вчера Кирилов съобщи, че ще освободи Миладинов, но той е излязъл в 14-дневен болничен, и смяната ще бъде извършена след това. До момента той не е споделял мотивите за уволнението, но пред „Нова телевизия“ днес коментира проблемите в затворите, свързани с храните и цените им, както и достъпа до телефони. Кирилов каза, че има неуспешни обществени поръчки, свързани с доставка на храни, а една също била на път да се провали. Протест на надзирателите, нервност и срещи на Цачева От синдиката на надзирателите са поискали от министъра да им представи мотиви за предстоящото уволнение на прекия им ръководител. Според тях кадровата политика на правосъдното министерство е вредна, неуместна и порочна, поради което създавала недоверие и разочарование от политическото ръководство.   Протест на надзирателите, нервност и срещи на Цачева", "date": "2019.07.04", "title": "Надзирателите питат министър Кирилов за уволнения им началник"}
{"url": "https://clubz.bg/85016-bufon_se_zavyrna_v_yuventus", "text": "На 41 години Джанлуиджи Буфон се завърна в \"Ювентус\" като свободен агент. Днес вратарят мина медицински преглед и беше обявен за ново попълнение от \"Старата госпожа\". През миналото лято Джиджи напусна Торино в посока \"Пари Сен Жермен\", но остана във френската столица само година. 400 хиляди паунда на седмица - Рамзи стана британският футболист с най-висока заплата Договорът на Буфон с клуба, на който вече посвети 17 години, е за 12 месеца. Според италианската преса ветеранът подготвя бъдещето си. Много вероятно е в края на идния сезон той да обяви края на кариерата си и да приеме пост на стадион \"Алианц\". Буфон ще спори за титулярното място с Войчех Шчесни.  Официално: Маурицио Сари е новият треньор на \"Ювентус\" \"Ювентус\" вече си осигури Адриен Рабио (халф, също от ПСЖ) и Аарън Рамзи от \"Арсенал\". Шампионът на \"калчото\" води преговори с \"Манчестър Юнайтед\" за Пол Погба. Тимът има нов треньор - Маурицио Сари, който замени Мисимилиано Алегри, след като напусна \"Челси\". Официално: Маурицио Сари е новият треньор на \"Ювентус\"", "date": "2019.07.04", "title": "Буфон се завърна в \"Ювентус\""}
{"url": "https://clubz.bg/85008-i_oshte_za_partiite_bezlimitni_dareniq_ot_biznesa_i_bezplatni_ofisi", "text": "Безлимитни дарения от физически и юридически лица - да се разбира от всякакви фирми и неправителствени организации и безплатни държавни офиси, в които все пак няма да може да се упражнява стопанска дейност. Такива промени в начина на финансиране на партиите приеха депутатите, след като преди това ограничиха държавната субсидия от 11 да 1 лев.  ГЕРБ, ДПС и \"Атака\" решиха: 1 лев на глас за партиите през 2019 г. Дебатите по конкретните текстове откри Корнелия Нинова. Лидерката на левицата зададе 5 въпроса на вносителите на предложенията за промени в Закона за политическите партии, с които се отваря вратата за дарения от юридически лица. Като изброи поименно към кого се обръща: Мустафа Карадайъ, Делян Певески, Христиан Митев, Валери Симеонов, Менда Стоянова, която ги подкрепя. Ето и въпросите:  Отговори й единствено Валери Симеонов, който обаче отрече да има нещо общо с предложенията на ДПС в лицето на Мустафа Карадайъ и Делян Пеевски. По думите на лидера на НФСБ идеята на партията му е да се отвори възможност за дарения от юридически лица, защото с 1 лев на глас партия не може да се издържа, но с таван - до общо 8 млн. лв. годишно.  Симеонов напомни, че и в момента Законът за политическите партии забранява дарения от религиозни организации и от чуждестранни спонсори.  Нинова обаче оспори това - по думите й новите текстове на практика ще заобиколят действащите сега забрани, цитирани от Симеонов.  След дълги, несъществени и нецивилизовани дебати, припомняне как ГЕРБ си купува автомобили за над половин милион лева със субсидията си, а БСП харчела за СПА и почивка,  .  Предложението отново бе на Симеонов. Той поиска фирми, които имат просрочени задължения към държавата или общината, да нямат право да са дарители на партии. Същото да важи и за юридически лица, които са регистрирани в офшорни зони.  Тези две редакции се приеха от ГЕРБ и ДПС. Социалистите на свой ред попитаха защо няма такова ограничение за фирми с обществени поръчки, с концесионни договори, със собственик, регистриран в офшорна зона, чуждестранни неправителствени организации. Според депутат от левицата сред НПО-ата има и такива, които защитават \"антибългарски интереси\", но не даде пример.  Прие се още:  Не се прие и друго предложение на БСП - а именно партиите да връщат в държавния бюджет парите от държавна субсидия, които не са успели да похарчат в рамките на календарната година (така, както това правят например министерствата, ако не усвоят годишните си бюджети - б.р.). В това от ГЕРБ видяха \"национализация\" на дадени пари, а от левицата припомниха, че тези пари са на данъкоплатците. Препирнята премина в цитати от филми, намесване на Ал Капоне и мафията - по адрес на ГЕРБ, сравняване на модела, предлаган от властта и ДПС с чалга, а този в САЩ - с джаз. В \"музикалния\" сегмент от дебатите Валери Симеонов се пошегува с колега от левицата, че бил като Гершуин на трибуната и сам аха да запее \"Summertime\".  В крайна сметка резултатът от близо 7-часовият пленарен ден е: 1 лев субсидия за партиите от държавата. И безлимитни дарения от физически лица, бизнес - роден и чужд, както и от неправителствния сектор.     ", "date": "2019.07.04", "title": "И още за партиите: безлимитни дарения от бизнеса и безплатни офиси"}
{"url": "https://clubz.bg/85012-koshlukov_svalq_stani_bogat_i_sporta_ot_bnt3", "text": "Кандидатът за БНТ Сашо Диков: Без повече КОКОпродукции, край на слугинажа! Кошлуков започна изложението си, очертавайки общата картина на медийния пазар:  По думите му телевизията трябва да влезе в XXI век, като се конкурира не само с останалите две големи медии бТВ и Нова тв, но и с Netflix и Amazon.  Кошлуков се разграничи от предишния шеф на БНТ За да се постигне такова ниво обаче, първата стъпка била „оздравяване“, но не само „справяне с дефицита, а да не допуснем да се появи нов дефицит“ - започна Кошлуков с темата за финансовото състояние на БНТ. И разкритикува конкурентите си, които вече представиха своите концепции: „Повечето кандидати са като дете в сладкарница – искам сладкиш, мама ще плати.“ Кошлуков спира да води предаване, няма да променя нищо в БНТ За Кошлуков на първо място телевизията трябва да започне да предлага продукта си по всички възможни интерактивни канали. И пак направи интересно сравнение, за да обрисува идеята си: Кошлуков постави акцент върху прозрачността във финансите на телевизията, като даде заявка, че ако бъде избран, ще отчита пред СЕМ всички реални бюджети и разходи, а не само плановите. За да има прозрачност обаче, първо трябва да се знае за какво ще отиват парите – т .е. планиране, като тук кандидатът за постоянен шеф на телевизията посочи, че програмирането всъщност е най-големият ѝ проблем. И своята формула: по-малко, по-добри и по-големи нови продукции. За целта в концепцията си развил идея за работещ програмен съвет, както и за механизми за контрол на генералния директор, които да „гарантират, че телевизията ще бъде управлявана добре независимо от финансовия й директор“; „механизми решенията да се вземат обективно и качествено; да има качествени емперично измерими стойности“.  Вече в конкретика Кошлуков първо разкритикува някои от останалите кандидати, според които изнесените от него данни за финансовото състояние на БНТ са спекулативни. Наскоро Кошлуков в качеството си на и.д. представи доклад пред СЕМ, в който се твърди, че телевизията е във финансов колапс. Той емоционално защити колежките си от финансовия и от счетоводния отдел, заверили с подписите си доклада, и дори заплаши конкурентите си със съд от тяхно име, защото те били „широко скроени“. След което посочи вече известното: едни от най-големите разходи са заплати и осигуровки, за спортни права, за няколко предавания. Като временно изпълняващ Кошлуков вече прекрати някои договори, като това според него щяло да спести на телевизията 7,8, а може би и 9 милиона лева. И обеща, че ако бъде избран, от септември ще има преразглеждане на цялата програмна схема. На въпрос как вижда въпроса с рекламирането в БНТ (което по закон е ограничено) и с финансирането изобщо, Кошлуков даде няколко варианта:  даде заявка Кошлуков. Макар концепциите все още да не са публични (с цел да не преписват кандидатите един от друг), от изслушването стана ясно, че той има още една идея:  . Така например е във Великобритания. „Не знам дали е възможно в нашите условия, дали ще позволи парламентът“, призна Кошлуков. Изложението продължи с отчет – кои са скъпите предавания. И какво може да се „ореже“ от тях. Като стана ясно, че ако Кошлуков бъде избран, Както Клуб Z писа, то излиза по 22 000 лева на предаване на телевизията, като в същото време вместо търговска реклама в паузите се излъчва автореклама.  Още пари за БНТ? - Не и без финансова ревизия Скъпо на БНТ според Кошлуков излиза и публицистичното предаване „Референдум“, но заради договора със социологическата агенция „Алфа рисърч“, която следи и в реално време по време на излъчването нагласите на хората по съответната тема. Като последното отдаде на “липса на достатъчно търговски умения в отдела“. Понеже един от най-спорните моменти е спортният канал БНТ-3 и закупените от телевизията спортни права за 4 години за около 30 милиона лева, членът на СЕМ Бетина Жотева постави въпроса, като подчерта, че не й харесват въпросителните в писмената концепция дали да остане БНТ-3 спортен канал. БНТ фалира през октомври? Кошлуков й отговори, че трябва да се прецени може ли да продължи да съществува в този си вид. Но май по-скоро не. И каза в заключение: Неизменно дойдоха и въпросите за съпричастността на самия Кошлуков, който от няколко години е на ръководен пост в телевизията (от членовете на СЕМ Ивелина Димитрова и Иво Атанасов) На което той отговори отново, че всичко, с което днес не бил съгласен, се случвало, без той да има правомощия по вътрешен правилник да реагира – нито чрез програмния съвет, нито чрез продуцентските съвети: „Даже филмопроизводството не е при мен!“ На което бившият програмен директор на БНТ-1 пак отговори, че е „ходил, говорил“.  Ивелина Димитрова постави и друг въпрос, намекващ за автоцензура: о  и посочи, че това е било отразено и в доклади на СЕМ.  , отвърна Кошлуков. СЕМ пуска на конкурса шестима кандидати за шеф на БНТ и петима - за БНР Така се стигна и до темата със свободата на словото. И Кошлуков разказа как всекидневно екипите дискутирали например кой е с приоритет, когато се изкаже по темата със закупуването на изтребителите F-16 – дали президентът Румен Радев, който по протокол е над премиера, или премиерът Бойко Борисов, след като не държавният глава, а Министерският съвет взема решението за самолетите. Изслушването на Кошлуков приключи близо час преди поставения краен сток – 14:30 ч. И СЕМ продължи с бившия журналист от БНТ Стоил Рошкев. ака Рошкев бе озаглавил своята концепция за развитието на БНТ.  Рошкев призова да не се говори с лека ръка, че телевизията била във фалит, защото това водело и до отлив на зрители. В този смисъл разкритикува и конкурентите си за поста. Очевидно кандидатът подразни с всичко това члена на СЕМ Бетина Жотева. С това беше сложен край на спора. А Рошкев разви финансовата си концепция: спиране на източването на пари (каквото според него има), публично финансиране, еврофондове, приходи от сградния фонд и от повече реклама - „да не са тези мижави 15 минути“.  В момента той работи в телевизията на БСП и бе попитан за това няма ли априори да го обвинят в политически пристрастия. Разкритикува и сегашното състояние на БНТ – вече липсвал плурализмът. Обяви се и за това административните и творческите длъжности да бъдат разделени – иначе човек сам контролирал себе си. На въпрос за липсата на управленски опит пък отвърна: Кошлуков се разграничи от предишния шеф на БНТ Кошлуков спира да води предаване, няма да променя нищо в БНТ Още пари за БНТ? - Не и без финансова ревизия БНТ фалира през октомври? СЕМ пуска на конкурса шестима кандидати за шеф на БНТ и петима - за БНР", "date": "2019.07.04", "title": "Кошлуков сваля \"Стани богат\" и спорта от БНТ3"}
{"url": "https://clubz.bg/85024-tanker_s_petrol_za_siriq_be_zadyrjan_kraj_gibraltar", "text": "Кораб, за който се подозира, че превозва петрол за Сирия в нарушение на международните санкции, беше задържан вчера край Гибралтар, предадоха световни агенции, цитирани от БТА, като се позовават на правителството на британската територия. Властите не съобщават откъде идва петролът, но според специализираното в морския транспорт издание \"Лойд'с лист\" танкерът пренася ирански петрол, предаде Франс прес. Местните власти, подпомогнати от британски морски пехотинци, са спрели петролния танкер и товара му. През май европейските санкции срещу Сирия, наложени през 2011 г., бяха удължени до 1 юни 2020 г., като те включват петролно ембарго и замразяване на намиращи се в ЕС авоари на Сирийската централна банка, припомня агенцията. Корабът \"Грейс 1\" беше задържан в британската територия, след като е плавал около Африка от Персийския залив, предаде Ройтерс. Данни за товара на кораба, до които е получила достъп агенцията, навеждат на мисълта, че танкерът е бил натоварен с ирански петрол край бреговете на Иран, въпреки че документите на кораба казват, че петролът бил от съседен Ирак. Танкерът, който тежи 300 000 тона и плава под панамския флаг, е управляван от базираната в Сингапур компания \"Ай Ес Шипс Мениджмънд\". Според документите, придружаващи кораба, той натоварил петрол в иракското пристанище Басра през декември. По това време обаче в регистрите на Басра не фигурирало присъствие на такъв кораб, а системата за проследяване на курса на кораба е била изключена. Данните, до които е получила достъп агенция Ройтерс, показват, че танкерът се е появил на картите за проследяване на курса на корабите близо до иранското пристанище Бандар Асалиех напълно натоварен. После източник от разузнаването казва, че корабът може би е предприел дълго заобикаляне на Африка, вместо да мине през Суецкия канал, защото подобни големи танкери трябва да разтоварват петрола и да го натоварват отново при преминаването през канала и това е пораждало риск петролът да бъде конфискуван от египетските власти. По повод задържането на кораба говорител на британския премиер Тереза Мей приветства твърдите действия на органите за прилагане на европейските санкции срещу сирийския режим. ЕК засега отказва коментар по случая. А испанският външен министър Жозеп Борел каза, че корабът е бил задържан по искане на САЩ, отправено към Великобритания. ЕС продължава санкциите срещу Сирия с една година Борел каза, че Испания проверява как е станало задържането и как то би могло да засегне испанския суверенитет, защото, както изглежда то се е случило в испански води. Испания не признава водите около Гибралтар за британски, припомня Ройтерс. Инцидентът, както изглежда, е първият, при който европейски власти запорират танкер за предполагаемо нарушаване на санкциите срещу Сирия, въведени през 2011 г. Той обаче може да доведе и до ескалация на напрежението между Иран и Запада, отбелязва Ройтерс.", "date": "2019.07.04", "title": "Танкер с петрол за Сирия бе задържан край Гибралтар"}
{"url": "https://clubz.bg/85022-fenove_na_djako_zashtitavat_vyv_frenski_syd%C2%A0opetnenata_mu_pamet%C2%A0", "text": "Фенове на Майкъл Джексън заведоха дело във Франция за опетняване на паметта му срещу мъжете, които твърдят, че са негови жертви във филма \"Да напуснеш Невърленд\", съобщиха АФП и Ройтерс. \n\tДелото е заведено в Орлеан. Съдебното решение ще бъде обявено на 4 октомври.  Обратно в Невърленд Фен групите искат символично обезщетение от 1 евро. Те водят делото във Франция, защото тамошното законодателство осигурява защита срещу клевета след смъртта, за разлика от британското и американското. Три фен групи обвиняват Уейд Робсън и Джеймс Сейфчък, че са опозорили Майкъл Джексън в документалния филм. Техният адвокат Еманюел Людо сравни твърденията на двамата мъже с \"истинско линчуване\" на Майкъл Джексън, който почина през 2009 г.  Музей на децата в САЩ премахва експонати на Майкъл Джексън Робсън и Сейфчък не се явиха в съда и не са упълномощили адвокати да ги представляват.  В документалния филм \"Да напуснеш Невърленд\" двамата мъже казват, че Майкъл Джексън им е посягал в началото на 90-те години на миналия век, когато са били на 7 и 10 години. През 2005 г. Кралят на попа беше оправдан по обвинения за непристойно поведение с друго момче и семейството му хули.  Поклон пред Майкъл Джексън (СНИМКИ) Документалният филм, излъчен по телевизия НВО по света и М6 във Франция, предизвика голямо възмущение от морала на покойния певец. Пострада музикалното му наследство - много радио станции престанаха да излъчват песните му, в епизод от \"Семейство Симпсън\" беше изтрит гласът му, а \"Луи Вюитон\" изтегли посветени на него артикули от лятната си колекция мъжка мода.  Адвокат Людо е уверен, че ще спечели делото. Музей на децата в САЩ премахва експонати на Майкъл Джексън Поклон пред Майкъл Джексън (СНИМКИ)", "date": "2019.07.04", "title": "Фенове на Джако защитават във френски съд опетнената му памет "}
{"url": "https://clubz.bg/85005-za_kuchetata_otvyrzaliq_se_plebej_i_bezdynniq_provincializym", "text": "Какво се случва, когато бездънният провинциализъм се събере с наглостта на отвързалия се плебей и с вековната злоба на роба? Получава се законодателството против кучетата на градските хора. То идва буквално по петите на законодателството срещу правата на градските хора да обитават плажовете, които са тяхна собственост, поне според Конституцията. Да започнем от злобата. Пред известно време гербаджийската власт най-сетне разбра, че културните градски хора няма да я признаят за своя. В колкото и ЕНП да членува, колкото и европейски „началници” със съмнителна трезвост да Го мляскат по бузите – признание от културните българи няма да дойде. Напротив – те ще продължават да протестират заедно (както каза преди време Борисов) „с колелетата и кучетата си”.  Разбирайки това, герберската власт отключи робската си злоба срещу добре възпитаните българи. Започна да мъсти. В София и Варна удариха „колелетата”. После от държавния център удариха правото на „тия с колелетата и кучетата” да ходят на море, без да бъдат натъпквани в бетонните бункери на близките на властта мутри. Сега им удрят кучетата. Трябва да си наистина на дъното на всяка възможна културна йерархия – да си истински, реален, никога необлагородяван плебей – за да отмъщаваш по този начин на по-извисените от теб. Нанасяш удар по онова, което виждаш – „колелета и кучета”. А истинският ти проблем, ако си плебей от тинята, е друг: че хората, които мразиш, са по-културни, по-успели и по-извисени от теб (четат книги например, а някои даже ги пишат), защото са свободни. А свободните хора, докато не им отнемеш свободата, реагират на подобни нападения с организирана съпротива.  Хайде сега да си представим, че в центъра на София се изсипят три хиляди души с кучета без намордници. И заприщят Ларгото. Какво ще направи герберската власт? Ще арестува три хиляди души и трите им хиляди кучета? Къде ще ги сложи? Какво ще ги прави? Спешно ще организира концлагер край Вакарел? И така стигаме до бездънния провинциализъм. Властващите днес субекти, бидейки докарани в София от помощни училища, села и градове от селски тип, никога в младите си години не са виждали градско куче. За тях куче – това е зъбещо се четирикрако животно, пълно с бълхи, което е вързано в дъното на двора (до онова място, в което се ходи „наповънка”) и е хранено от време на време с половин плесенясал хляб. Тези хора нямат никаква представа какво представлява кучето на градските хора: обезпаразитено отвътре и отвън, хранено с балансирани откъм минерали, витамини и белтъчини храни, имунизирано, водено всеки месец на ветеринар и всяка година – на клинична лаборатория за кръвна картина. Градското куче, накратко, е много по-чисто, здраво и обгрижено, отколкото е средният властимащ, докаран от помощно училище, село или градче от селски тип. Кучетата, напоследък създаващи проблеми, са като властващите: изоставени, необгрижвани, невъзпитавани, унижавани в младостта си. Това, разбира се, е проблем на стопаните. Но пък тези стопани като културен профил са по-близо до властващите, отколкото до градските кучета. Как да удряш такива стопани, когато са като теб самия? Каква е целта на тази война, която властта обяви на своите по-възвисени граждани? Очевидно е. Властта иска такива, които протестират за природа с колелета и кучета – да ги няма. Колкото и да е функционално неграмотна, тази власт съвършено ясно разбира колко се излага, когато бъде сравнена с тези свои граждани.  Погледнете за доказателство снимката на Данаил Кирилов и Лозан Панов, която тия дни обиколи нета. Лозан Панов гледа Данаил Кирилов, както това прави един уверен в себе си свободен гражданин: отгоре надолу, с лека изненада, но възпитано и спокойно. Как го гледа Кирилов?  Като слуга, изпълзял от колибата си в края на двора и изпаднал в когнитивен дисонанс от срещата със свободния гражданин. Поти се, усуква се, гледа предано отдолу нагоре, закачил на физиономията си унизителна усмивчица... За това си унижение слугата – робът в своята злоба – впоследствие ще иска да мъсти. Както в момента прави герберската власт спрямо свободните граждани на републиката. Проблем на свободните граждани е, разбира се, че продължават да търпят да бъдат ритани в бъбреците от точно тази слугинска власт. \n\t ", "date": "2019.07.04", "title": "За кучетата, отвързалия се плебей и  бездънния провинциализъм "}
{"url": "https://clubz.bg/84970-amerikanskite_zakonodateli_poiskaha_facebook_da_spre_kriptovalutata_si", "text": "Американските законодатели поискаха от социалната мрежа Facebook \"веднага да спре плановете си за пускане\" на обявената им наскоро криптовалута Libra, съобщи Engadget. Официално: Facebook създава своя криптовалута - \"Либра\" Комисията за финансови услуги към Конгреса, водена от демократката Максин Уотърс, иска да разгледа в детайли рисковете за киберсигурността, глобалните финансови пазари и националната сигурност, пишат те в писмо до Facebook. Зукърбърг обяви Libra през миналия месец като \"начин да направим лесно изпращането и получаването на пари, както нашите апликации позволяват лесно изпращане на съобщения и снимки\". Планът е контролът да се даде в бъдеще на независим консорциум от над 100 компании с играчи като MasterCard, Visa, Uber и Spotify, които са заявили желание да се включат. Големи промени във Facebook - ето какво предстои  Американските власти обаче реагираха остро и скептично към новата криптовалута, особено от гледна точка на скандалите със социалната мрежа - Cambridge Analytica и други. Критиците отбелязаха, че условията за ползване на Calibra позволяват на Facebook да споделя потребителска информация и данни за акаунтите при определени обстоятелства. Това ще увеличи още повече влиянието на социалната мрежа на глобално ниво. Зукърбърг обаче обещава Libra да бъде регулирана като всяка друга услуга за плащане и да бъде отделена от самия Facebook. Нито демократите, нито републиканците в САЩ обаче са убедени в безопасността на тази идея. Те иска регулаторите да прегледат обстойно всички рискове. Големи промени във Facebook - ето какво предстои ", "date": "2019.07.04", "title": "Американските законодатели поискаха Facebook да спре криптовалутата си"}
{"url": "https://clubz.bg/85004-pojar_v_akumulatorniq_otsek_e_prichinil_avariqta_na_ruskata_podvodnica", "text": "Главната причина за аварията на руската ядрена подводница, при която загинаха 14 души на борда й, е пожар в акумулаторното й отделение. Това докладва днес министърът на отбраната Сергей Шойгу в разговор с президента Владимир Путин, . Шойгу каза, че ядреният отсек не е пострадал, а подводницата може и трябва да бъде ремонтирана. Путин му възложи да предложи за държавни отличия екипажа. Ядрената енергийна установка се намира в напълно работен режим доложи Шойгу, цитиран от ТАСС. За пръв път днес, три дни след аварията, Путин каза, че строго секретната военна подводница, поразена от смъртоносен пожар, е с ядрено задвижване, предаде Ройтерс, цитирана от БТА. Руските власти бяха критикувани, че се опитват да прикрият подробности от инцидента, станал докато моряците изследвали морското дъно край Арктика, посочва агенцията. Путин разкри, че подводницата е с ядрен реактор, като попита министър Шойгу за състоянието му след пожара. Шойгу увери президента, че ядреният реактор е напълно изолиран и се управлява автоматично.", "date": "2019.07.04", "title": "Пожар в акумулаторния отсек е причинил аварията на руската подводница"}
{"url": "https://clubz.bg/84995-gerb_dps_i_ataka_reshiha_1_lev_na_glas_za_partiite_prez_2019_g", "text": "Решено: субсидията на партиите до края на 2019 г. ще бъде 1 лев на глас. Това гласуваха  депутатите от ГЕРБ, ДПС, \"Атака\" и \"Воля\", приемайки промени в Закона за държавния бюджет за годината. \"За\" предложението на Министерския съвет бяха 119 народни представители, 71 бяха \"против\", а 16 се въздържаха. Един от ДПС бе в графата \"против\". Масово \"патриотите\" се въздържаха, въпреки че от  НФСБ например бяха против промените.  Залата не подкрепи идеята на ДПС за 0 лева на глас. Нито идеите на ВМРО да се въведе таван на субсидията за парламентарните партии от 1,5 млн. лв. Темата влезе днес в дневния ред извънредно - по предложение на ГЕРБ и по волята на \"Обединени патриоти\" и ДПС, които подкрепиха идеята. Въпреки че  . Социалистите попитаха защо се бърза, но отговор не получиха. Попитаха и защо, при положение че става дума за промяна в Закона за държавния бюджет за 2018 г., в залата няма не просто министър на финансите, но дори и чистачката от ведомството. Преди ден и от НФСБ възроптаха, че не се спазва договорката, постигната с Борисов преди седмица, за допълнителни консултации по темата.  Фалстарт на преговорите за партийните субсидии По думите му, ако финансирането на партиите е 1 лев, то олигарсите няма да станат министри и депутати, те . Зарков припомни, че и самият премиер Бойко Борисов е заявил, че с орязване на държавните пари партиите ще станат зависими от бизнеса.  Юлиян Ангелов от ВМРО (\"Обединени патриоти\") настоя да се подкрепи предложението на формацията, с което се слага таван на годишната субсидия за партия в парламента от 1,5 млн. лв. Хората на Красимир Каракачанов са против 1 лев субсидия, но \"за\" намаляването на държавните пари, редом с промени в Закона за политическите партии, чрез който да се въведат нови правила за финансиране.   Социалистите признаха, че идеята на ВМРО е опит за някакъв баланс, но тя затваря политическия живот в рамките на парламентарно представените партии. А според Крум Зарков има нужда от отваряне, а не от затваряне. И попита: ако собственото им предложение бъде отхвърлено, как ВМРО ще гласува за отмяната на партийната субсидия, каквото по същество би значело намаляването й на 1 лев. По-късно по време на гласуването получи отговор. В дебатите - не. ДПС в лицето на Хамид Хамид настоя за своето предложение, а именно -  . В момента това е забранено от Закона за политическите партии. Според Хамид това бил моделът в САЩ. Хамид припомни, че по темата е имало и консултации, а след това движението подкрепи идеите на властта за промяна в бюджета на първо четене. После се обърна към председателката на ПГ на ГЕРБ Даниела Дариткова:  Славчо Атанасов от НФСБ (\"Обединени патриоти\") обясни, че заради модела на финансиране на политическата система в САЩ там управляват само 2 партии.  заяви той. По думите му, ако в България се въведе моделът, предлаган от ДПС, то  От БСП пък нарекоха идеите на ДПС \"бухалка\", защото не се предлага модел, а временно орязване на парите на партиите от държавата преди местните избори наесен. Антон Кутев от левицата добави, че предложението на ДПС няма нищо общо с американския модел, а и бизнесът в САЩ е различен. Кутев напомни, че в САЩ никой не може да притежава медиен монопол например. Без да назовава Делян Пеевски поименно, социалистът обговори как има един колега от ДПС, който е едновременно депутат, медиен монополист, бизнесмен и спонсор на ДПС. Хамид отговори: Тази тема остана дотук. Социалистите на няколко пъти припомниха, че цялата история тръгна от - според ГЕРБ - грешка, според БСП - престъпление в Министерството на финансите, след като се разбра, че партиите са вземали повече от полагащите им се в момента по закон 11 лв. на глас. Отговор на това обвинение от страна на левицата по същество нямаше, а властта обвиняваше левицата, че е фалирала и собствената си партия. В този разговор изтече още час парламентарно време. На трибуната се възцари Георги Марков, който се върна във времената от Великото народно събрание, разказа защо в Конституцията не са били заложени субсидии за партиите, как избори са се печелили без помощ от държавата, а с дарения и хората са помагали на политиката. Припомни си романтичните времена на СДС и отсече:  Върна се във времената на Царя, обясни как сега политиката не вдъхновявала никого, затова и партиите не можели да се оправят без пари от държавата.  Тезата му за лошото състояние на партиите и политиката подкрепи и социалистът Иво Христов, с когото са приятели, въпреки че са на различни позиции за \"финансовата диета\" на партиите, както я нарече Марков, и призова \"кранчетата да бъдат спрени\".  Включи се и Волен Сидеров. И се впусна в спомени от 1990 г. и как бил кандидат срещу Александър Лилов в Белоградчик. Хората обаче тогава \"ни носеха на ръце\", защото искаха промяна и справедливост. \"Атака\" пък работела без субсидия и успявала.  Тома Биков от ГЕРБ пък припомни как сега Радан Кънев е евродепутат - пак без субсидия. Дебатите продължиха в същия дух, социалистите дори започнаха да се репликират помежду си, стигна се до разкази за бедността, нивата на корупцията, достъпа до образование и здравеопазване... Стигна се и до сравнения между минималната работна заплата в България и в Румъния, където тя е почти двойно по-висока. БСП похарчила цялата си субсидия От БСП отвърнаха с въпрос:  Весела Лечева продължи: \"Въпросът не е дали БСП има пари, а защо ГЕРБ има на депозит 27 млн. лв. и как си плаща скъпите кампании\", давайки примери от Велико Търново, откъдето е депутат.  На втория час и половина от така наречените дебати на трибуната излезе лидерката на БСП Корнелия Нинова. Нинова попита дали това не е външна намеса и ако тогава тя е била европейска, то сега се отваря вратата за всякаква намеса, това съсипва демокрацията и устоите на държавата... Лидерката на левицата продължи с този тон и обеща, че въпреки опита за удар по опозицията чрез партийните субсидии тя ще оцелее. И опита да продължи да говори, но Цвета Караянчева й спря микрофоните, защото времето й за изказване изтекло.  Последна реплика - от Красимир Велчев от ГЕРБ: Нинова се върна на трибуната:  Проверка на   показа, че никой от участниците в словесния спаринг не цитира точно премиера Борисов. Точните му думи от 6 юни, когато обяви, че иска 1 лев субсидия, гласят дословно:  След 30 минути почивка, в която ГЕРБ се събраха на заседание, но отказаха да говорят след това пред медиите, БСП влезе в залата с нова теза - че ГЕРБ подкрепят \"един антисистемен играч\" и си отглеждат коалиционен партньор. Името на Слави Трифонов не бе споменато нито веднъж. Но вероятно намекът беше именно за това - заради организирания от него референдум и заявката му за промяна на политическата система.  Славчо Атанасов от НФСБ вкара нов момент по повод аргументите за 1 лев субсидия - 2 милиона души наистина подкрепиха тази идея на референдум, но други 4 милиона избиратели не го подкрепиха. И попита кой ще се погрижи за техните желания. Атанасов припомни и още нещо - фразата, че  ... И заяви, че точно това се случва. БСП похарчила цялата си субсидия", "date": "2019.07.04", "title": "ГЕРБ, ДПС и \"Атака\" решиха: 1 лев на глас за партиите през 2019 г."}
{"url": "https://clubz.bg/85007-radev_dovolen_ot_noviq_etap_v_otnosheniqta_s_kitaj", "text": "Постигнахме важен успех и отворихме нов етап от нашите отношения, коментира пред журналисти президентът Румен Радев, който пристигна в Шанхай в рамките на държавното си посещение в Китай. \n\tНа въпрос как приетата от двамата държавни глави вчера в Пекин декларация за установяване на стратегическо партньорство между България и Китай ще се отрази на двустранните отношения, президентът Радев отговори, че не само са установени тези отношения на ниво стратегическо партньорство, но и със самия президент Си Цзинпин са установили отношения на открит диалог и доверие. Това е в резултат не само на съвместното ни участие в Петербургския икономически форум, но и особено на идеята ми за изграждането на глобален център за партньорство в България по инициативата \"17 плюс 1\", посочи Радев, като добави, че това се цени високо от премиера, от председателя на парламента и от президента на Китай.  \n\tРумен Радев каза, че вчера и пленарните разговори, и вечерята в Пекин са продължили много над планираното и са били обсъдени важни въпроси от основните насоки за двустранното сътрудничество, от конкретните проекти, предложени от Радев на китайския му колега Си Цзинпин, съобщи БТА. Китайската икономическа и инвестиционна политика са поставени на пазарния принцип и почиват на интереса на бизнеса. Но тук е много важно каква посока ще зададе президентът Си Цзинпин, а той още по времето на пленарните разговори я зададе много ясно, каза Радев. Като пример посочи, че след като настойчиво е поставил проблема за отрицателния баланс в стокообмена и за това, че българската селскостопанска продукция среща редица трудности и на практика има изключително ограничен достъп до китайския пазар, особено за мляко и млечни произведения, където протоколите за фитосанитарен контрол са подписани преди повече от 2 години, но фирмите не се допускат на местния пазар в Китай, в рамките на минута този проблем е бил решен от Си Цзинпин. Нашият бизнес може вече реално да внася мляко и млечни продукти и да разширява много обхвата на вноса в областта на селскостопанската продукция, каза Румен Радев.  Радеви в Забранения град, президентската съпруга - в цветя (СНИМКИ) По думите му на високо политическо ниво е била отворена широко врата, като оттук нататък много зависи от волята, компетенцията и енергията на правителството, както и от инициативата на българския бизнес и на общините. Просто оттук нататък трябва да се възползваме от тази голяма възможност, коментира Радев. \n\tИнтересът на Китай към трите проекта е голям, осъзнават напълно тяхното огромно значение да отворят възможностите за всички останали проекти, но виждате, че подготовката за едно такова мащабно посещение с толкова много въпроси беше изключително кратка. Реално получих личната покана от президента Си Цзинпин на форума в Санкт Петербург на 6 юни, каза Румен Радев, попитан за инициативите за откриване на пряка въздушна линия Пекин - София, на клон на водеща китайска банка в българската столица, както и на българо-китайски център за развойна дейност и иновации. Сами виждате, че няма време за предварителна размяна на разчети и на мнения, но това, което постигнахме към момента, е много обещаващо. Оптимист съм, че ще има реализация, каза Радев. По думите му за проекта за център за развойна дейност трябва да се работи с Министерството на образованието и науката, с агенции, с българския и китайския бизнес. За първите два очаквам в скоро време развитие, каза Радев. Двамата държавни ръководители са се договорили да поддържат диалога си, така че да има периодичен преглед на постигнатото. Държавите в ЕС, които имат стратегическо партньорство с Китай, са Германия, Франция, Италия, Великобритания, Португалия, Австрия, Полша, Чехия и Унгария, посочи президентът Радев в отговор на въпрос доколко приетата вчера съвместна декларация за стратегическо партньорство е хармонизирана с политиката на ЕС, защото не всички европейски държави гледат по еднакъв начин на китайската търговско-икономическа политика към Европа. Това са страни, към които текат многомилиардни китайски инвестиции. Особено първите шест от тях формират европейската политика, така че ще бъде най-малкото некоректно тези държави да приемат тези инвестиции и в същото време да казват \"не постъпвате добре\", коментира държавният глава и добави, че е тук, за да отстоява българския интерес и в същото време - европейската политика. Още от 2003 г. има споразумение между ЕС и Китай за всеобхватно стратегическо партньорство, така че аз следвам по най-добрия начин политиката на ЕС, коментира президентът. \n\tРумен Радев посочи, че правителството ще бъде запознато с резултатите от визитата и че той очаква координация и обединяване на усилията. \n\tШанхай е най-големият икономически, търговски, финансов и културен център на Китай, на практика е една голяма врата за китайския експорт, за комуникацията на Китай със света, каза президентът Радев, който днес ще разговаря с кмета на града Ин Йон. Голяма част от нашия обмен с Китай до момента минава също през Шанхай. Очаквам да набележим нови перспективи, посочи Румен Радев, като отбеляза, че мегаполисът като икономически център е водещ и в информационните технологии, а това по думите му е сфера, в която успешно можем да си сътрудничим.", "date": "2019.07.04", "title": "Радев доволен от новия етап в отношенията с Китай"}
{"url": "https://clubz.bg/85001-kandidatyt_za_bnt_sasho_dikov_bez_poveche_kokoprodukcii_kraj_na_sluginaja", "text": "Из идеите на кандидатите за БНТ: Финансирането да е процент от БВП и завръщане на ТВ театъра Бившият спортен журналист описа проблемите на обществената телевизия, изговаряйки и някои публични тайни, считани за табу. Той разкритикува на практика всичко – бившите ръководства и особено последния генерален директор Константин Каменаров, хвърли камък и в градината на сегашния и.д. Кошлуков; определи като некадърен рекламния отдел, постави въпроси и за раздутия, според него щат.  Поантата в концепцията на Диков бе: повече публицистика и разследваща журналистика, повече спорт, но в динамичен и интерактивен вариант. И то с наличните средства, които поколения ръководства на телевизията определят като недостатъчни, а настоящото дори обяви, че БНТ е пред фалит. Така Диков започна изложението си, критикувайки състоянието на медията. И продължи: не е нормално да не се знае колко точно са задълженията; свалят се предавания („Открито“ с Валя Ахчиева) и никой не казва защо, в т. ч. Владимирова, до която Диков бил адресирал питане; „да не можеш да си запълниш рекламата от Световното по футбол означава, че си тотален некадърник“; по БНТ2 се въртят едни и същи неща; докато България се тресе от скандали, актуалните публицистични предавания се занимават с проблемите на други държави и пр., и пр. СЕМ пуска на конкурса шестима кандидати за шеф на БНТ и петима - за БНР Диков бе попитан как ще се справи с финансовата криза, ако оглави телевизията, на което той отвърна със: „Не е само финансова, тя е всеобхватна – творческа, журналистическа. Но по „паричната“ тема предложи: „да се тръгне на смел и решителен разговор с властта за уреждане на няколко въпроса, един от които с разпространението. Както е известно, от бюджета се отпускат допълнително средства на БНТ (и то не редовно) за покриване на разходите по разпространението към НУРТС. Диков поиска още да отпадне законовото ограничение за 5 минути реклама в праймтайма – „да се намери добра воля в парламента“. Плюс - тези 15 минути общо рекламно време за денонощието да не са валидни за цялата БНТ, а да са по 15 минути на канал – „да се даде възможност за глътка въздух“.  И продължи с критиките. Вече в конкретика: Демократична България: Кошлуков е слуга на Пеевски, да бъде премахнат от конкурса за БНТ И допълни: По повод информацията, че телевизията е дала около 30 милиона лева за спортни права за период от 4 години (в по-голямата си част състезанията се излъчват по БНТ3), Диков попита: „какво правим с избиването на разноските“. По думите му има как, ако рекламистите на телевизията са кадърни. И изчисли, че от около 7 милиона лева за права за Световното първенство по футбол миналата година, около 5 милиона са върнати от пряка реклама, „при това от незапълнени рекламни блокове при очевадната некадърност на хората от рекламния отдел“.  Кошлуков се разграничи от предишния шеф на БНТ За щата на БНТ, който от години се смята за раздут с около 1300 служители, сподели лични наблюдения. По думите му БНТ1 трябвало да остане новинарски канал, но публицистиката да бъде заложена в по-късните часове – след 21 ч, а подходът към културата и образованието да се сменят, или по-точно – да се имплементират в сегашната схема, но да станели по-леки. „ , констатира Диков. Но тъй като концепциите на кандидатите все още не са публикувани на сайта на СЕМ, така и не стана ясно как точно вижда Диков тези теми в БНТ1. Стана ясно обаче, че вижда БНТ1 и БНТ2 като конкурентни канали с интерактивни новинарски излъчвания – нещо като предаването му „Стажантът“, в който Диков обикаляше кулоарите на парламента и интервюираше депутати на живо. БНТ фалира през октомври? За БНТ3 пък предвижда да остане канал за спорт, но и за модерен начин на живот – фитнеси, диети. На въпроса как вижда изпълнението на идеята си за интерактивност, Диков даде пример с времето като програмен директор на фалиралата вече Би Ай Ти: След което сподели виждане за парламентарните екипи на БНТ: Членът на СЕМ Бетина Жотева, запозната с писмената концепция, похвали Диков, но пак върна темата в полето на финансовите средства: Още пари за БНТ? - Не и без финансова ревизия На това кандидатът за генерален директор отвърна, че не трябват пари, а работа. И посочи, че не му трябват три години, колкото в момента е мандата на длъжността, за която кандидатства – а три месеца.  За Каменаров, БНТ и двете гледни точки Това е много стара къща с много стари традиции... - посочи Жотева. А на финала посочи, с ясен намек към конкурента Кошлуков, че:  СЕМ пуска на конкурса шестима кандидати за шеф на БНТ и петима - за БНР Демократична България: Кошлуков е слуга на Пеевски, да бъде премахнат от конкурса за БНТ Кошлуков се разграничи от предишния шеф на БНТ БНТ фалира през октомври? Още пари за БНТ? - Не и без финансова ревизия За Каменаров, БНТ и двете гледни точки", "date": "2019.07.04", "title": "Кандидатът за БНТ Сашо Диков: Без повече КОКОпродукции, край на слугинажа!"}
{"url": "https://clubz.bg/85011-netflix_ogranichava_pusheneto_v_novite_si_produkcii", "text": "Netflix ще спре да показва сцени с тютюнопушене в новите си собствени продукции, освен ако не става въпрос за \"историческа и фактологична достоверност\". Това съобщи Би Би Си, позовавайки се на изявление на компанията. Причината е проучване, което твърди, че предаванията на платформата показват много повече тютюнопушене, отколкото останалите телевизии в САЩ.  Новата забрана ще важи най-вече за продукции, насочени към младата аудитория. В останалите филми и сериали цигари ще има само ако  . От Netflix допълват, че силно подкрепят  , но че Проучването, заради което се стига до крутите мерки срещу цигарите на екран, е направено от организация, наречена Truth Initiative. Нейната цел е да насърчава хората да живеят без цигарен дим. Групата е сравнила броя на сцените с пушене в различни продукции на Netflix, които са популярни сред зрители във възраствата група 15-24 г. Сред изследваните продукции са Orange is the New Black, Stranger Things и House of Cards. Данните показали, че повече сцени на пушене има в по-новите сериии в сравнение с по-старите сезони.  Неотдавна и във Великобритания имаше протест от граждани, че се показват твърде много сцени с цигари по телевизията на Острова. Темата дори стигна до горната камара на английския парламент, припомня Би Би Си.", "date": "2019.07.04", "title": "Netflix ограничава пушенето в новите си продукции"}
{"url": "https://clubz.bg/85003-kitaj_obvini_zapadni_ideolozi_za_protestite_v_honkong", "text": "Китайска държавна медия обвини   за протестите в Хонконг, предаде Ройтерс. Забележката идва след като вчера Пекин и Лондон се скараха заради размириците в бишвата британска колония. Стотици протестиращи обградиха и нахлуха в Законодателния съвет на Хонконг в понеделник - денят, в който през 1997 г. територията минава под китайско управление под формулата \"една държава, две системи\". Затова населението на острова се ползва с много повече права и свободи от останалите жители на Китай. Сред тях е правото на протест. Протестиращи в Хонконг проникнаха със сила в парламента Седмици наред в Хонконг се провеждат антиправителствени демонстрации заради законопроект за екстрадиция, като няма изглед скоро да бъдат прекратени, въпреки че процедурата по одобряването му бе спряна. Според критици на предложението чрез него Пекин щеше да получи правото да екстрадира политически дисиденти и въобще личности, които са възприети за врагове на режима. Молбите за екстрадиция щяха да бъдат разглеждани от съдилищата, но главната администраторка (лидерката на територията) Кери Лам щеше да има последната дума. Хонконг: Докато обществото е против, няма да има закон за екстрадиция Местната полиция е задържала повече от две дузини протестиращи, като се очакват и повече арести да последват.  Щетите в сградата на Законодателния съвет, след като протестиращите разрушиха мебелите и надраскаха стените на залите с графити, принудиха правителството да я затвори за две седмици. Гигантски протест в Хонконг: Не на екстрадирането в Китай \"Чайна Дейли\" обвини Запада, че е провокирал недоволството срещу администрацията на Хонконг  . В статия на таблоида \"Глобал Таймс\", публикуван от \"Женмин Жибао\" (официалният вестник на комунистическата партия), е осъдено предупреждението на британския външен министър Джеръми Хънт, че  Китай трябва да се съобразява със Сино-британската декларация за предаването на Хонконг през 1984 г..  Думите му предизвикаха реакция и от китайския посланик във Великобритания - Лю Сяомин. Медията бе много по-директна - тя обеща, че  . Хонконг: Докато обществото е против, няма да има закон за екстрадиция Гигантски протест в Хонконг: Не на екстрадирането в Китай", "date": "2019.07.04", "title": "Китай обвини \"западни идеолози\" за протестите в Хонконг"}
{"url": "https://clubz.bg/85010-evroparlamentyt_se_chuvstva_prenebregnat_v_podqlbata_na_visshite_postove_v_es", "text": "Европейският парламент обсъди днес решенията, приети от Европейския съвет за разпределението на висшите длъжности в ЕС. \n\tГрупата на Европейската народна партия (ЕНП) заяви, че не подкрепя начина, по който решенията бяха постигнати и проявеното от европейските държавни и правителствени ръководители неуважение към останалите институции на ЕС. ЕНП посочи, че жертва е станал техният кандидат за председател на Европейската комисия Манфред Вебер, за когото запазва подкрепа. ЕНП съобщи, че ще прояви отговорност и ще подкрепи предложенията на Европейския съвет. Партията възрази срещу това, че Европейският съвет е обсъждал предложения за председател на ЕП. \n\tСоциалистите и демократите настояха, че ЕК е трябвало да бъде оглавена от техния предварителен кандидат Франс Тимерманс. По техните думи Тимерманс не е постигнал целта заради работата си в защита на законността и европейските ценности. \n\tСпоред \"Обнови Европа\" (ОЕ) най-важно е занапред да бъде осигурена прозрачност при разпределението на длъжностите. ОЕ съобщи, че ще предложи въвеждането на общоевропейски листи за избор на председател на ЕК. \n\tМнозинството в ЕП избра да бъде изпълнител на чужди решения, заявиха Зелените. Те определиха решенията на Европейския съвет като съмнителни и заявиха, че ако ЕП излезе отслабен, сам ще бъде виновен. \n\tГрупата \"Идентичност и демокрация\" посочи, че европейските граждани не разбират игрите от последните дни. Ако ЕП наистина искаше да бъде уважаван, трябваше да отхвърли предложенията на Европейския съвет за председател на ЕК, добавиха представители на тази политическа сила. \n\tЕвропейските консерватори и реформатори (ЕКР) обявиха за мъртъв процеса на водещите кандидати за председател на ЕК и уточниха, че няма за какво да се съжалява. Тимерманс не беше кандидат на европейските граждани, а на статуквото в лявото крило. Целта на процеса с предварителните кандидати беше запазването на европейското политическо статукво, а не да се открие пространство за гражданите. Европейският съвет няма никакво право да посочва зам.-председателите на ЕК, това е ярко нарушение на договора за ЕС, 2-3 правителства нареждат решенията на всички останали в Общността, добавиха от ЕКР. \n\tГрупата \"Европейска обединена левица\" посочи, че истинският скандал е във взимането на решенията \"на тъмно\". Говори се за длъжности, а не за съдържание, отбелязаха представителите на тази политическа сила. БТА", "date": "2019.07.04", "title": "Европарламентът се чувства пренебрегнат в подялбата на висшите постове в ЕС"}
{"url": "https://clubz.bg/85013-vijte_v_koi_komisii_sa_vashite_evrodeputati", "text": " ще членуват в 12 комисии на Европейския парламент, съобщи днес институцията. Вижте кой от тях в коя комисия ще работи . Днес евродепутатите гласуваха числения състав на 20-те парламентарни комисии и двете подкомисии. Техният състав беше потвърден от политическите групи по-късно същия ден, предаде пресслужбата на парламента. Той избра и 14 заместници на председателя си Давид-Мария Сасоли. Между тях няма българи. Вижте състава им  Александър Йорданов (ЕНП/СДС), Сергей Станишев (С&Д/БСП), Илхан Кючюк (Renew Europe/ДПС) ще участват в Комисията по външни работи.  Емил Радев (ЕНП/ГЕРБ) и Елена Йончева (С&Д/БСП) са в Комисията граждански свободи, правосъдие и вътрешни работи, която се занимава с досиета за Шенген както и за мониторинга над България и Румъния. Йончева участва и в подкомисията по отбрана.  Трима са българите в Комисията по промишленост, изследвания и енергетика - Ева Майдел (ЕНП/ГЕРБ), Иво Христов (С&Д/БСП) и Искра Михайлова (Renew Europe/ДПС). В Комисията по култура и образование дебютантът националист Андрей Слабаков (ЕКР/ВМРО) е заедно с колегата си Асим Адемов (ЕНП/ГЕРБ).  ", "date": "2019.07.04", "title": "Вижте в кои комисии са вашите евродепутати"}
{"url": "https://clubz.bg/84991-qdren_ekspert_%E2%80%9Estaranieto_da_se_krie_vodi_do_obratnata_reakciq", "text": "Шести блок на АЕЦ “Козлодуй” започва да се връща към работа на пълни обороти. Техническият проблем, който доведе до спирането му вчера, е бил в конвенционалната част на реактора и е овладян много бързо. Това разказа пред бТВ Александър Николов, зам-директор на АЕЦ „Козлодуй“. Той посочи, че за първи път се случва авария в тази част на реактора. Тя не е засегнала ядрената система на съоръжението. Инцидентът не се е отразил и на доставката на електроенергия за крайните потребители. Блок на АЕЦ \"Козлодуй\" - непланирано изключен след задействана защита Според проф. Касчийски това не е първото аварийно спиране на реактора. Подобни случаи има и през 2012 г., 2013 г. и 2015 г. Според него всички компоненти са сработили успешно, както го предвиждат алгоритмите. И затова не се е стигнало до задестване на аварийната система на генератора. Той заяви, че е необходимо да се направи стриктен анализ какво е довело до инцидента. Експертът разкритикува и поведението на отоговорните институции при подобни събития. „Нашите не са многословни да обясняват какво се случва.“, каза той. Нарече и „неправилна политика“ липсата на достатъчно информация от страна на енергийното министерство.", "date": "2019.07.04", "title": "Ядрен експерт: „Старанието да се крие води до обратната реакция\""}
{"url": "https://clubz.bg/85002-frank_lampard_oficialno_poe_chelsi", "text": "\"Челси\" обяви назначението на Франк Лампард за старши треньор на отбора на мястото на напусналия  . Договорът на една от клубните легенди е за три години. 41-годишният Лампард напусна \"Дарби Каунти\", за да се присъедини към клуба, с който постигна най-големите си успехи като футболист. Бившият халф прекара  Официално: Маурицио Сари е новият треньор на \"Ювентус\" Лампард изведе \"Дарби\" до бараж за влизане във Висшата лига, но тимът му загуби от \"Астън Вила\" на \"Уембли\" и остана в Чемпиъншип. Франк изигра 648 мача за \"Челси\" и вдигна 11 големи трофея. Той е десетият наставник, който   наема от 2003 г. насам, когато закупи лондонските \"сини\". Лампард се завръща с екипа си от \"Дарби\". Той ще работи в екип с бившия си съотборник  , назначен преди броени дни за съветник. Предишният треньор Маурицио Сари избра \"Ювентус\".", "date": "2019.07.04", "title": "Франк Лампард официално пое \"Челси\""}
{"url": "https://clubz.bg/84992-peru_detronira_chili_na_kopa_amerika", "text": "Копа Америка ще има нов шампион. Във втория полуфинал Перу победи Чили с 3:0 и в неделя ще спори за трофея срещу домакина на турнира Бразилия. Флорес откри резултата в 21-ата минута, Йотун удвои в 39-ата, а в 90-ата местната легенда Хуан Гереро направи победата на \"инките\" класическа.  Те не са били на финал в надпреварата от 1975 г., когато за последен път печелят трофея. Чили беше шампион от предишните две издания през 2015-а и 2017 г. Тимът беше фаворит срещу Перу, но разочарова и ще спори за 3-4 място с Аржентина. Ще бъде още по-голяма изненада, ако перуанците надвият и \"селесао\".", "date": "2019.07.04", "title": "Перу детронира Чили на Копа Америка"}
{"url": "https://clubz.bg/84994-sto_hilqdi_rubli_za_logo_s_bql_pravoygylnik", "text": "Дизайнерското студио на Артемий Лебедев е било наето да изготви фирмен стил за компанията „Аква-лайк”, продаваща пречистена водопроводна вода. В качеството на лого дизайнерите предложили на компанията да използва бял правоъгълник. Работата е публикувана в сайта на дизайнерското бюро. Дизайнерите са работили за създаването на логото за „Аква-лайк” четири дни, а трудът им е бил оценен на 100 хиляди рубли  . За тези пари в ценоразписа е определена услугата „Експрес-дизайн”, отбелязва „Лента.ру“. В сайта са показани и версии, които са предшествали финалния вариант. Другите проекти не са чак толкова минималистични. В социалните мрежи се появиха нееднозначни реакции на решението на студиото. Белият цвят и простата геометрична форма станаха повод за шеги, свързани с незабележимостта на логото и приликата му с обикновен лист хартия. През юни 2018 г. друго лого от студиото на Артемий Лебедев предизвика бурни негативни реакции в социалните мрежи. Тогава дизайнерите бяха изготвили лого за хлебарница с простото име „Хлебарница”. Авторите бяха използвали за основа изображение на самун бял хляб. Лебедев, син на известната писателка Татяна Толстая, основава дизайнерското си студио през 1995 г. Негови продукти нееднократно са били обвинявани в плагиатство. Остава да видим дали и сега ще има такова обвинение – например от автора на дизайна на „Белия албум” на „Бийтълс”.", "date": "2019.07.04", "title": "Сто хиляди рубли за лого с бял правоъгълник"}
{"url": "https://clubz.bg/84998-gardiyn_stara_evropa_otnovo_vladee_evroinstituciite", "text": "Спирайки се на номинациите на новите лидери на ключовите институции в ЕС, вестник \"Гардиън\" пише в редакционна статия, че методът, чрез който бяха запълнени висшите постове, очевидно не е добра реклама на Европейския проект. Националните лидери се изолираха в конклав и после се появиха с пакет от имена, чиято връзка с гражданите на страните членки изглежда доста слаба, отбелязва британският ежедневник. \n\tСлед като подчертава, че изходът неизбежно е бил сложен и многостранен компромис, \"Гардиън\" смята за положителен факта, че двама човека от главната четворка са жени, което ще промени традиционния полов дисбаланс в евроинституциите. Негативният факт обаче е, че всички те са от западната част на континента. Изглежда, че \"стара Европа\" отново владее институциите на ЕС, изключвайки страните, присъединили се по-късно. Това вече е \"културен разлом\" между ранните инициатори на Европейския проект, които виждат себе си като куратори на основополагащите му идеали, и по-късно присъединилите си, които са по-подозрителни към евроинтеграцията, подчертава \"Гардиън\". \n\tПоставянето на Урсула Фон дер Лайен начело на Еврокомисията и на Кристин Лагард начело на Европейската централна банка укрепва френско-германската ос, която вече се смята за най-мощния дипломатически канал в ЕС, но малките страни се чувстват пренебрегнати, се казва в редакционния коментар.  Приятелка на Меркел и майка на 7 деца може да оглави Еврокомисията \"Гардиън\" посочва още, че отказът от системата на водещите кандидати, която все пак изразяваше желание да се свържат ключовите назначения с електоралния процес, е сериозно отстъпление от панконтиненталната демократизация. \n\tВ днешните разделни времена самата картинка как брюкселският властови елит разпределя главните постове поставя целия проект в глуха защита и го откъсва от реалността. Това на свой ред поражда съмнение в легитимността на политическите решения, вземани на най-високо равнище.  \n\tДоверието в европейските институции може да бъде възстановено, ако те отразяват ясно интересите на гражданите, а не се превръщат в недостъпни политически лабиринти. Винаги е налице напрежение между нуждата да се управлява процесът на вземане на решения в един многонационален блок, изискващ пазарлъци по стария начин, и принципа на демократична отговорност. Налице е и растящо напрежение между неотложността, която европейските лидери усещат, да се намерят континентални решения на големите стратегически предизвикателства, стимулиращи по-нататъшна интеграция, и необходимостта от политически реформи, които да дадат пълномощия на възможно най-ниските равнища.  \n\tИстинският тест за новите председатели на Европейската комисия и на Европейския съвет ще бъде дали схващат този баланс и доколко са в състояние да комуникират по въпроса не само вътре, но и отвъд брюкселските коридори, заключава \"Гардиън\", пише БТА.", "date": "2019.07.04", "title": "\"Гардиън\": \"Стара\" Европа отново владее евроинституциите"}
{"url": "https://clubz.bg/84996-ako_go_pokanqt_ministyr_kirilov_shte_proveri_kak_se_razpredelqt_prepiskite_i_v_pokuraturata", "text": "Правосъдният министър Данаил Кирилов чака покана и от прокуратурата, за да провери системата за разпределяне на преписки в държавното обвинение. Вчера министърът инспектира системата за случайно разпределение на делата във Върховния касационен съд (ВКС) след покана от председателя на съда Лозан Панов. След проверката Кирилов поиска независим одит, който се прави от \"бял хакер\" /експерт, който трябва да подложи на тестове системата/.  Данаил Кирилов ще праща на Лозан Панов \"бял хакер\" Според министъра вероятно директорът на Главна дирекция „Изпълнение на наказанията“ (затворите - б.а.) - Васил Миладинов, се е разболял, след като е разбрал за уволнението си.  Надзирателите на затворите на протест (НА ЖИВО) Миладинов се задържа на поста около година. Той беше назначен след бягството на Владимир Пелов и Радослав Колев от Софийския затвор.  По думите на Данаил Кирилов Миладинов е разбрал за уволнението си предварително и е излязъл в болничен за 14 дни.  „Има проблем с храненето, с достъпа до телефонни услуги, с цените на храните в лавките“, обясни Кирилов. Добави и това , че има неуспешна процедура за обществена поръчка за доставка на храна в затворите. \n\t  Надзирателите на затворите на протест (НА ЖИВО)", "date": "2019.07.04", "title": "Ако го поканят, министър Кирилов ще провери как се разпределят преписките и в покуратурата"}
{"url": "https://clubz.bg/84997-demokratichna_bylgariq_stoqn_mavrodiev_e_poslushnik_na_oligarhiqta", "text": "Демократична България (ДБ) настоява за незабавното отстраняване на Стоян Мавродиев от Българската банка за развитие (ББР) - \"поради превръщането й в придатък на олигархичната хранителна верига Борисов - Доган - Пеевски – Цацаров\". Повод за позицията на формацията е статия от миналата седмица,  , в която се разказва, че държавната банка е отпуснала близо 150 млн. лв. заем на компания, свързана с Румен Гайтански-Вълка. \"Дружеството \"Роудуей кънстракшън\" е създадено в края на 2018 г. и няма нито дейност, нито имоти за обезпечение. Като основание за кредита е посочено придобиването на друга свързана пътностроителна компания с едва 13.6 млн. лв. оборот.\", пише изданието.  Демократична България: Кошлуков е слуга на Пеевски, да бъде премахнат от конкурса за БНТ Оттам припомнят, че още на 23.11.2017 г. трите партии от Демократична България са прогнозирали, че „ББР ще финансира високопоставени политици и едри бизнесмени по неясни критерии и под едноличното ръководство на Мавродиев“. Съдийката, осъдила Росен Босев от \"Капитал\", иска да е още пó отличник  Тогава призовахме правителството да оттегли кандидатурата му, а управителният съвет на БНБ да не я одобри. Призовахме и банката наистина да работи за българските предприемачи, като отпуска кредити до 1 млн лева, като стриктно спазва забраната за финансиране на политици и близки до тях. Управляващата върхушка игнорира нашия призив и предупреждение и за пореден път разхлаби законовите изисквания за квалификация и назначи некомпетентен, но послушен човек., коментират от формацията. \"България все повече се управлява по феодалните правила. Някой си плаща за пост, след което гледа да спечели от „инвестицията“ си многократно чрез корупционни схеми. Тези над него нямат претенции към методите му на управление, поне докато не стане прекалено гнусно. Е, вече стана. И не става въпрос само за Вълка. При Мавродиев, ББР раздаде кредити за стотици милиони за: \n\t- Сделката за Юнион Ивкони, което беше продадено от Еврохолд (сега кандидати за ЧЕЗ) и бившият депутат от ГЕРБ Ивайло Константинов; \n\t- Инса ойл – дружество на Георги Самуилов, който приватизира Общинска банка; \n\t- „Слънчев ден“, доскоро собственост на Георги Гергов, а сега на фирми на близкия до Делян Пеевски Ангел Палийски. Моделът „Мавродиев“ трябва да бъде преустановен час по-скоро. Чрез агресивната си политика послушникът и неговите господари налагат удобни за тях и плащащи си победители в редица отрасли на икономиката, което нарушава честната конкуренция и води до бедност, ниски доходи и бягство на българите от страната. Наблюдаваме процес, при който всички институции, не само ББР, работят в услуга на властта и присъдружната й олигархия. И то за сметка на данъкоплатците и през трупането на загуби – за сметка на бъдещето на България.  Банката за развитие доказа през последните години, че съществуването в този й вид е напълно безсмислено. Особено доколкото в ерата на банковата свръхликвидност, на фондовете за рисков капитал, на криптовалутите, на бизнес ангелите, достъпът до финансиране за бизнесите с потенциал не е толкова ограничен. \n\tББР на Мавродиев не само не помага, но пречи на нормалното функциониране на българската икономика. Превръщането й в черна дупка, в която банките да прехвърлят лошите си кредитни експозиции е изключително порочна практика. Демократична България настоява за силен обществен контрол върху насръчителната банка. Форма на такъв освен публичен конкурс за ръководните позиции може да бъде и листване на миноритарен дял от нея на фондовата борса. Това ще гарантира повече прозрачност на управлението, като то бъде ориентирано към резултати, а не към обслужване на олигархия. В противен случай сделките на тъмно, към които е ориентирано сегашното ръководство, провалят замисъла от съществуването на банката. Настояваме промяната да започне незабавно и първата стъпка е отстраняването на послушника Мавродиев. Призоваваме за широк и открит публичен дебат в каква посока трябва да се развива Българска банка за развитие, така че да оправдае името и първоначално заложените си цели. Защото става въпрос за управлението на 3 млрд. лева обществен ресурс.\" Иво Прокопиев окончателно осъди Стоян Мавродиев за лъжи и позорящи твърдения Съдийката, осъдила Росен Босев от \"Капитал\", иска да е още пó отличник  Иво Прокопиев окончателно осъди Стоян Мавродиев за лъжи и позорящи твърдения", "date": "2019.07.04", "title": "Демократична България: Стоян Мавродиев е послушник на олигархията"}
{"url": "https://clubz.bg/84993-atletiko_plashta_126_miliona_evro_za_mlad_portugalec", "text": "\"Атлетико\" (Мадрид) официално потвърди привличането на Жоао Феликс от \"Бенфика\". Трансферната сума за 19-годишния нападател е 126 милиона евро. Това е с 6 млн. повече от стойността на откупната клауза в договора на Феликс с лисабонските \"орли\". Талантът подписа за седем години с \"дюшекчиите\". Очаква се днес за бъде представен в Мадрид. Феликс проби в първия тим на \"Бенфика\" през миналия сезон и вкара 15 гола. Вече е и национал на Португалия, беше в тима на финалите на Лигата на нациите. Португалия е най-високо в първия турнир Лига на нациите (СНИМКИ) Жоао Феликс е трансфер №5 в историята като стойност. Повече пари са платени само за четирима футболисти - Неймар, Килиан Мбапе, Филипе Коутиньо и Усман Дембеле. Очаква се \"Атлетико\" да си върне парите чрез продажбата на Антоан Гризман. Французинът напусна в края на миналия сезон и е пред преминаване в \"Барселона\" за 120 милиона евро. \"Атлетико\" взе още двама нови - мексиканецът Ектор Ерера (29 г.) и бразилецът Фелипе (30 г.). Те идват от Порто - първият като свободен агент, а вторият срещу 20 млн. евро.", "date": "2019.07.04", "title": "\"Атлетико\" плаща 126 милиона евро за млад португалец"}
{"url": "https://clubz.bg/84988-veche_moje_da_se_spodelqt_snimki_vyv_fejsbuk", "text": "Фейсбук заяви вчера, че проблемът със споделянето на медийни файлове в притежаваните от него приложения и платформи е решен, предаде Ройтерс. \n\tПо-рано вчера ползвателите на услугите на компанията констатираха, че не могат да изпращат и да получават изображения, видеоклипове и други файлове в платформи като Уатсап и Инстаграм, а Фейсбук съобщи, че работи върху решаването на проблема. Фейсбук, който печели десетки милиони долари от реклами на ден, отказа да даде коментар дали ще върне парите на компаниите за времето на технически проблем. При подобен случай през март компанията заяви, че ще обмисли дали да не върне парите на рекламните агенти за изгубеното време за реклама. \n\tТехническият проблем предизвика недоволство у ползвателите на социалната мрежа, като много от тях изразиха недоволството си в Туитър. \n\tПовече от 14 000 ползватели са съобщили за проблеми с Инстаграм, а повече от 7500 са имали трудности при ползването на Фейсбук. Повече от 1600 са имали затруднения с Уатсап, твърди специализиралият се в подобни технически проблеми сайт Downdetector.com, отбелязва БТА.", "date": "2019.07.04", "title": "Вече може да се споделят снимки във фейсбук"}
{"url": "https://clubz.bg/84990-trymp_vnimavaj_sys_zaplahite_iran", "text": "Американският президент Доналд Тръмп предупреди, че има риск заплахите на Иран да се обърнат срещу ислямската република, предаде Франс прес. \n\tСтава дума за изявлението на иранските власти, че ще обогатяват уран над забранения от иранското ядрено споразумение лимит. Изявлението на Техеран във връзка с обогатяването на уран, направено въпреки предупрежденията на враговете на Иран и на неговите партньори, бе направено на фона на и без това силното напрежение с Вашингтон. То предизвика опасения от разгаряне на конфликт в стратегическия регион на Персийския залив. \n\tМярката бе оповестена в съвета на министрите от иранския президент Хасан Рохани, който повторно изказа недоволството си от Съединените щати, Европа, Китай и Русия, които държи отговорни за сегашната ситуация около подписаното през 2015 г. във Виена иранско ядрено споразумение, отбелязва Франс прес. \n\tРъководителите на дипломацията на Европейския съюз, на Франция, Германия и Великобритания призоваха във вторник Техеран да се откаже от решението си да обогатява уран над допустимия от ядрената сделка лимит и да се въздържа от предприемането на нови мерки, които биха довели до нейното отслабване, предаде БТА.", "date": "2019.07.04", "title": "Тръмп: Внимавай със заплахите, Иран"}
{"url": "https://clubz.bg/84999-putin_rusiq_e_gotova_na_dialog_za_razoryjavaneto_sys_sasht", "text": "Русия е готова да започне със САЩ преговори за разоръжаването и стратегическата ядрена стабилност, обяви президентът Владимир Путин, цитиран от Ройтерс. Изявлението на руския държавен глава идва само ден след като той подписа закон за излизане на Русия от договора със САЩ за ликвидиране на ракетите със среден и малък обсег. Путин подписа закона за излизане от ракетния договор със САЩ Какво се случи на срещата на Г-20 в Осака? Руският президент припомня, че по въпросите на разоръжаването е говорил с колегата си Доналд Тръмп на срещата в Япония миналата седмица. Руският държавен глава пристига днес в Италия, където ще се срещне с папа Франциск и с премиера Джузепе Конте, пише още Ройтерс. Какво се случи на срещата на Г-20 в Осака?", "date": "2019.07.04", "title": "Путин: Русия е готова на диалог за разоръжаването със САЩ"}
{"url": "https://clubz.bg/84964-pyrvi_kadri_ot_%E2%80%9Eveshteryt%E2%80%9C_pretendent_za_mqstoto_na_%E2%80%9Eigra_na_tronove", "text": "След смъртта и погребението на „Игра на тронове“ е време да намерим ново епично приключение, на което да се отдадем изцяло. За щастие на феновете, приключенията, които биха се конкурирали директно с най-добрите сериали на HBO, са две. „Амазон“ бързо напредва с екранизацията на „Властелинът на пръстените“. Междувременно „Нетфликс” разработва също толкова интригуващата вселена от поредицата „Вещер” на Анджей Сапковски. И докато „Амазон” влезе в новините с началото на снимките на сериала за Средната земя в Нова Зеландия, „Нетфликс” представи на света първите кадри от „Вещерът”. Дори и да не сте чували за писателя Сапковски, може да сте играли „Вещерът” – играта, чиято трета част бе призната за една от най-популярните за 2015 г. Но ако сте чели книгите, знаете за какво става дума - вещерите са професионални ловци на чудовища, които (с обучение, тренировки и модификации на тялото) развиват свръхестествени способности в ранна възраст, за да се сражават със смъртоносни зверове. У нас между 2008 и 2011 г. са издадени 8 книги от поредицата. Действието тече във вселена, подобна на тази, която очаквате от книгите на Толкин – Континент, населен с всякакви раси и животни. За разлика от „Игра на тронове”, където е трудно човек да открие любим герой (защото много от тях умират, когато най-малко очакваме), „Вещерът” има главна фигура, която е в центъра на всичко. Това е Гералт от Ривия и в адаптацията на „Нетфликс” в ролята ще гледаме Хенри Кавил (беше Супермен, предстои му да бъде Шерлок Холмс). Шоурънър и изпълнителен продуцент е Лорън Шмид („Западното крило”, „Частна практика”). Сред обявените дотук хора от екипа прави впечатление името на родения в Русия Алик Сахаров, режисирал епизоди от прочути сериали като „Семейство Сопрано”, „Рим”, „Престъпна империя”, „Декстър”, „Американците”, „Къща от карти”, „Игра на тронове”. Трейлър още няма, но на 19 юли сериалът ще бъде представен на „Комик Кон“ в Сан Диего и е твърде вероятно тогава да бъде показан и първият трейлър на „Вещерът”. Вече се знае, че сериалът ще има осем епизода и трябва да тръгне в края на тази година.", "date": "2019.07.04", "title": "Първи кадри от „Вещерът“, претендент за мястото на „Игра на тронове\""}
{"url": "https://clubz.bg/84989-shpigel_opojarenata_ruska_podvodnica_e_shpionirala_internet", "text": "Връзките по интернет между Европа и Америка се осъществяват посредством 20 комуникационни кабели, положени на дъното на океана. От известно време западният отбранителен съюз НАТО е в тревога поради подозрение, че руски подводници постоянно се намират в непосредствена близост до тези важни връзки за обмен на информация. Едва няколко процента от световния обмен на данни се осъществява по сателит, останалите по кабел. Опасността е очебийна: който се добере до дигиталните артерии, може да шпионира. Преди всичко обаче е в състояние за кратко време да нанесе икономически щети за милиарди. Една руска подводница, изпълняваща подобна мисия, на 1 юли беше обхваната от пожар. Загинаха 14 моряци. Трагедията стана известна ден по-късно. Според съобщение на руското отбранително министерство мъжете са се задушили от отровни газове вследствие на възникнал пожар. Позовавайки се на неназовани кръгове от службите за сигурност, руската новинарска агенция RBK съобщи, че пожарът е избухнал на специална подводница с наименование “Лошарик” от тип AS-12. Ако информацията е достоверна, това би било забележително. В конкретния случай подводницата е била причислена към така наречия Директорат за изследване на морските дълбини, известен и под съкращението “Гуги”. Става дума за отдел към руския Генерален щаб, за който се твърди, че изпълнява тайни мисии в стила на Джеймс Бонд. Той се занимава с руската подводна активност и описва директората “Гуги” като “един вид втори руски флот”. Според него тези подводници се използват за специални мисии, примерно за набиране на информация от морското дъно, изграждане на инфраструктура под вода, като полагане на подслушвателни сензори и от този вид. Изпълняват се и други операции, като изваждане от морското дъно на аварирали подводници или останки от катастрофирали самолети или сателити. Подводницата се задвижва от малък ядрен реактор, на борда няма оръжия. Разполага обаче със специални “пипала” и маневрени съоръжения, които да я закотвят на определено място на морското дъно. Не е известно каква дълбочина може да постига “Лошарик”, казва Кофман. Изхожда обаче от това, че е над 1000 метра. Според други съобщения в глобалната мрежа цифрата е далеч по-голяма – до 6000 метра. 14 моряци загинаха след пожар в руска подводница Не всичко се знае за “Лошарик”. Някои неща обаче се смятат за сигурни. Подводницата дължи името си на руски детски герой – конче, изработено от разноцветни топчета. Също и подводницата е съчетание от подобни сфери, но те са прикрити под бронята. Така се постига по-голяма издръжливост на налягането, което прави възможни операции на голяма морска дълбочина. Експертът по подводници Сътън пише в блога си, че всяка от тези сфери, изработена от титан, е с диаметър от шест метра. За екипажа са предвидени 1000 кубически метра, което отговаря на еднофамилна къща. По официални данни екипажът се състои от 25 моряци. Така на борда са загинали повече от половината. На практика подводницата не плава сама, а със значително по-голям кораб майка и атомна подводница. Къде точно се е разиграла трагедията в понеделник, все още не е ясно. Според репортажа на руската агенция RBK това е станало в руски води. Директоратът “Гуги” разполага с база в залив край Мурманск, където е и базата на руския флот. Миналата година норвежкото списание “Barents Observer” помести обширен репортаж за дейността на “Гуги” в залива Оленя. Ако мястото се види на сателитна снимка, бързо става ясно – тайните подводници не се виждат. Две огромни плаващи платформи ги пазят от любопитни погледи. Въпреки това през януари 2015 г. “Лошарик” беше фотографиран. Руският канал на тв предаването “Top Gear” за автомобили беше снимал “Мерцедес Бенц GL 450” на брега на Бяло море. На заден план се вижда подводницата.", "date": "2019.07.04", "title": "\"Шпигел\": Опожарената руска подводница е шпионирала интернет"}
{"url": "https://clubz.bg/84967-zashto_ne_svalqme_kilogrami_samo_s_trenirovki", "text": "Тренировките не са достатъчни, за да отслабнем - вече всеки знае това, и фитнес-треньорите с готовност ще го потвърдят. Без правилна диета дори редовните упражнения не са достатъчни. Учени от Биомедицинския изследователски център \"Пенингтън\" в САЩ обаче не се задоволили само с простия извод, а решили и да проследят какво точно се случва с хората, които минат на сериозен тренировъчен режим, без обаче да променят диетата. Диета от кленов сироп Те подбрали 171 неактивни мъже и жени с наднормено тегло, на възраст между 18 и 65, измерили теглото им, базовия им метаболизъм в покой, типичните нива на глад, аеробния им фитнес, и, използвайки сложни течни индикатори за енергия, са следили и ежедневното им поемане на храна и хабене на енергия. Включили и стандартизирани психологически анкети, за да разберат дали доброволците смятат, че спазването на режим позволява да се отпуснеш след това. Част от групата е била определена за контролна, без никаква промяна в ежедневието им. Втора група е била включена в три тренировки седмично - на пътеки и велоаргометри, така че да горят 8 калории за всеки килограм телесно тегло, или около 700 калории седмично. Третата група била на по-тежък режим - горене на 20 калории за всеки килограм телесно тегло, или около 1760 калории седмично. Това продължило 6 месеца, като участниците са носели апарати за следене на активността, а изследователите редовно са проверявали всичките им първоначални показатели. Не е имало никаква регулация на диетата им. Очаквано, контролната група не променила физическото си състояние за половин година. Но същото важало и за 2/3 от участниците в групата с тежко натоварване, и 90% от тези с леко. При това те не са намалили ежедневната си активност извън упражненията. Нова диета стана хит в социалните мрежи Преглед на диетата им обаче установява, че групата с леки упражнения е поемала малко повече калории - около 90 дневно (спрямо 2000-2500 стандартна дневна норма). Групата с тежка програма пък поемали 125 калории допълнително. Накратко - те чувствали, че упражненията им дават възможност да ядат още. Водещият изследването Тимъти Чърч все пак отбелязва позитивни резултат. Все пак една част от участниците в изследването успели да свалят килограми. А базовият метаболизъм на всички останал непроменен. Нова диета стана хит в социалните мрежи", "date": "2019.07.04", "title": "Защо не сваляме килограми само с тренировки?"}
{"url": "https://clubz.bg/84961-v_epohata_na_liderite_s_golemite_i_debeli_kavichki", "text": "Кадровата рулетка по върховете на Европейския съюз и начинът, по който водачите на отделните държави си поделиха постовете, показа не само голямото разделение в общността. Но и нещо, което наблюдаваме вече десетилетие – не просто обезличаване на лидерите, ами и превръщането им в рядък, изчезващ дори политически вид. Интересно е как след Жискар д'Естен, Франсоа Митеран, Хелмут Кол... по върховете на европейската общност се настаниха лустросани топ бюрократи, овладели умението да се харесват в средите на партокрацията, да създават илюзията за някаква свръх ангажираност и продуктивност. И при това умело да си служат с тези нови умения. Триумф на сивотата Изглежда, политическият генофонд, произвел истински лидери водачи, които създадоха обединена Европа и събориха „желязната завеса“, днес си почива. Но заедно с тази почивка самата матрица взе, че се измени. На върха вече се изстрелват безлични и безхарактерни бюрократи, които пасват дори и без смазка за всяка длъжност. На пръв поглед например разликата между Данаил Кирилов и Урсула фон дер Лайен изглежда внушителна. Но всъщност е в накакви естетически нюанси, защото моделът на изкачването им е същият. Притеснителното е друго. С подобен председател на Европейската комисия, най-вече с начина на номинирането и лансирането на Урсула фон дер Лайен, ЕС губи и без друго поразклатената си демократична легитимност. А за Източна Европа още повече. С какви очи Брюксел ще си позволява да критикува несъвършенствата на демократичния ред в страни като Унгария, Полша, че и България, когато големите в европейската общност показаха, че използват практики на кадруване, които прилагаме и тук, в нашето си блатце? Кристалина Георгиева - председател на Европейския съвет? Начинът, по който публиката разбираше за това как протичат преговорите за номинации по върховете, издаваше този опростен и отблъскващ механизъм. Премиерът Бойко Борисов не на шега обяви, че и Мария Габриел била номинирана да оглави най-важния дипломатически пост на Европейския съюз. Името на Кристалина Георгиева – като технократ за външна употреба, също беше хвърлено на масата на кадровата ротативка. Сергей Станишев се оказа номинация на държавните глави, но групата на социалистите в парламента, на която той се водеше и председател, го поряза. Дори и той се оказа с авторитет, напомпан с райски газ. Ту номиниран, ту изтеглен. Защо Борисов не иска българка да бъде дипломат №1 на Европа За пореден път върви едно трудоустрояване на бюрократи, направили своята политическа кариера при огромни бюджетни излишъци и в известен смисъл социално спокойствие. Но владеят успешно други техники за израстване, което по-скоро обслужва личния им интересен и този на кръговете, от които произлизат... за сметка на обществените ресурси и данъкоплатците.  Спасяването на редник Габриел Кристалина Георгиева - председател на Европейския съвет? Защо Борисов не иска българка да бъде дипломат №1 на Европа Спасяването на редник Габриел", "date": "2019.07.04", "title": " В епохата на \"лидерите\" с големите и дебели кавички"}
{"url": "https://clubz.bg/85000-kupuvach_na_glasove_se_sporazumq_s_prokuraturata", "text": "Прокуратурата е съгласна на споразумение с купувача на гласове от евровота Марин Ангелов и делото е внесено за разглеждане в Хасковския районен съд, съобщава  . Заседанието е насрочено за утре сутринта. Според държавното обвинение  за ДПС на изборите за Европейски парламент. Той й връчил и   в четвърта избирателна секция в гимназия \"Атанас Буров\". Купувач на гласове: На всички избори ме викат в полицията и нищо Ангелов има общо 5 присъди, пише медията. Те са за  Въпреки това прокуратурата е избрала да сключи споразумение с \"кримигероя\", което на него му гарантира лека присъда, а на обвинителите - за статистиката се води, че са издействали осъдителна присъда.", "date": "2019.07.04", "title": "Купувач на гласове се споразумя с прокуратурата "}
