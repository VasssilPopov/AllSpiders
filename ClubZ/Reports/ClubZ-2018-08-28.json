{"url": "http://clubz.bg/72447-kak_majkata_na_shefa_na_ruskata_duma_se_sdobi_s_jilishte_za_230_mln_rubli", "text": "Председателят на руската Дума Вячеслав Володин реши да обясни откъде неговата сега 82-годишна майка се е сдобила с апартамент на 400 кв.м в елитен комплекс на \"Мичурински проспект\" в Москва, пише news.ru. Според неговите думи преди десет години майка му Лидия Барабанова, която тогава била на 72 г. си купила жилището със собствени пари, които получила от продажба на дялове от семейния бизнес. Вячеслав Володин - това ли е руският Франсис Ъндърууд? От 1999 г. насам тя заедно със сина си била съсобственик на компанията \"Солнечные продукты\", която по оценки на \"Форбс\" е в тройката на лидерите в производството на майонеза в Русия. Заедно със сина си тя имала дял в холдинга. Акциите получила от дъщеря си Татяна, сестра на Володин, която вложила пари в компанията наравно с брат си. През 2007 г. Володин, според неговия разказ, решил да продаде своя дял на бизнес партньора си Владислав Буров за 200 млн. долара. А майка му Лидия от тези пари получила половината. Превърнала ги в рубли и си купила 400-квадратния апартамент, който се оценява сега на около 230 млн. рубли (близо 3 млн. евро), съобщава телевизия \" \". Информацията за недвижимата собственост на 82-годишната руска пенсионерка беше огласена от Фонда за борба с корупцията на Алексей Навални. В публикацията се посочва още, че от десет години пенсионерката Барабанова активно се занимава с бизнес - сега тя има десет компании с оборот от милиарди. Освен в жилището Барабанова вложила средства и в бизнес в Смоленска област. Тя е собственик на около 10 предприятия в региона. Според Володин с бизнес в областта са заети много членове на фамилията му, в това число племенникът му и сестра му. Но по думите му предприятията не носели приходи, защото семейството давало всичко за благотворителност - за изграждането на нови домове в село Молгино, за училище-интернат, парк, дом на ветерана и т.н. Според руския парламентарен шеф решението майка му да стане съсобственик в бизнеса му той взел заедно със сестра си Татяна, която в това време отговаряла за управлението на персонала и предпочела да не бъде в списъка на собствениците. Според авторите на разследването от Фонда за борба с корупцията Лидия Барабанова е \"фиктивна собственичка и фиктивна бизнесдама, а всичко принадлежи на самия Володин\". Володин казва, че майка му е купила апартамента през 2008 г. но според документ, представен от Навални, недвижимостта фигурира в Единния държавен регистър от  2011 г. Както припомня \"Дождь\" председателят на Думата Вячеслав Володин всяка година декларира едни от най-високите доходи сред руските управленци. През 2017 г. той обяви над 51 млн. рубли, през 2016 г. - 62 млн., а през 2015 г., докато работеше в администрацията на президента Путин - 87 млн. рубли. Тези суми винаги се обясняват като доходи от влогове и ценни книжа.", "date": "2018.08.28", "title": "Как майката на шефа на руската Дума се сдоби с жилище за 230 млн. рубли"}
{"url": "http://clubz.bg/72452-partnoryt_na_trejs_ne_sme_polagali_asfalt_v_uchastyka_na_katastrofata", "text": "Това посочва Цветанов от първо лице в отговор до медиите във връзка с публикации от последните дни, в които, по думите му, некоректно се намесва името на фирмата, която управлява и на която е собственик, с отговорност по изпълнението на проект, обхващащ отсечката от пътя, на който се случи злощастният инцидент, цитиран от БТА.  В писмото на Цветан Цветанов пише, че казаното от него е констатирано и от направената проверка от компетентните органи днес. По-рано бе съобщено, че следствените власти, разследващи причината за трагичния инцидент край Своге, са влезли в офисите на \"Мегаинвест Холдинг\". Ден по-рано същото се случи и с \"Трейс Груп Холд\", които са основният съдружник в обединението \"Трейс Своге\" ДЗЗД, спечелито търга за реконструкция на пътя. Проверката е била възложена от главния прокурор. По думите й са били извършени планираните действия, както и че е имало пълно съдействие от страна на фирмата. Нанков: В асфалта край Своге е използван недопустим материал Отсечката от пътя, на която се случи злополучният инцидент, е реконструирана от \"Трейс Холд Груп\" АД, която е водещ партньор в Обединение \"Трейс Своге\", посочва управителят на \"Мегаинвест-холд\" Цветан Цветанов. Като водещ партньор, съгласно Договор за споразумение, \"Трейс Холд Груп\" АД е извършвала кореспонденция с Агенция \"Пътна инфраструктура\", а ръководител на обекта е Бисер Иванов - представител на обединението. Цветанов подчертава, че по отношение на изпълнявания от \"Мегаинвест-холд\" рехабилитиран участък, той е изпълнен изцяло по стандартите и изискванията, приет с приемателна комисия, издаден Акт 16 и Удостоверение за добро изпълнение. Не се посочва кой е този участък от трасето.  Твърдението, че фирмата на Цветанов, който през 2013 г. е бил водач на листата на ДПС в Монтана, е полагала асфалта в участъка, където стана катастрофата, дойде от Антикорупционния фонд. Оттам се позовават на решение на Плевенския районен съд по жалба срещу изпълнителите на рехабилитацията на друг участък от същия път заради пътен инцидент от 2012 г. По делото служители на \"Мегаинвест-холд\" са свидетелствали, че са полагали асфалт, но става дума за друга отсечка (настилката в злополучната част от трасено е полагана през 2014 г. по данни на институциите и на \"Трейс Груп\" - б.р.). Решението на съда в крайна сметка е било в полза на \"Мегаинвест-холд\", показа проверка на Клуб Z вчера. ", "date": "2018.08.28", "title": "Партньорът на \"Трейс\": Не сме полагали асфалт в участъка на катастрофата"}
{"url": "http://clubz.bg/72450-rusiq_plashta_%E2%82%AC5000_evro_na_blogyr_prizoval_da_se_gorqt_jivi_milicioneri", "text": "Първият в Русия блогър, осъден за екстремизъм по член от руския Наказателен кодекс, ще получи 5000 евро заради нарушено право на свободата на изразяване.  Сава Терентиев, който напусна Русия през 2011 г., след като получи политическо убежище в Естония заедно с жена си и сина си, беше осъден на година условно през 2008 г. от съда в сибирския град Сиктивкар (столица на Коми) заради свои изказвания и коментари в интернет. Те бяха доста негативни по отношение на дейността на руската милиция, а в някои от тях се предлагаше да бъдат изгорени живи служителите на реда, като в Освиенцим.  Компенсацията, присъдена от Европейския съд по правата на човека (ЕСПЧ), е за направените от него съдебни разходи, но съдът не е удовлетворил искането да му бъдат присъдени 3500 евро за морални вреди. България е осъдена за общо 640 хиляди евро в Страсбург през 2017 г. Терентиев, музикант по професия, е съден, защото в блога на свой приятел написал коментар, който гласял, че като първа стъпка към изчистване на обществото ще бъде добре на централния площад на Сиктивкар \"ежедневно, дори по-добре два пъти на ден, да се изгаря по едно грешно ченге\". Преди седмица стана известно, че руското Министерство на цифровизацията, транспорта и масовите комуникации подкрепя законопроекта на депутатите от Думата Сергей Шаргунов и Алексей Журавльов за декриминализация на екстремистките изказвания, лайкове и репостване в социалните мрежи. Певиците от \"Пуси райът\" осъдиха Русия в Страсбург През юли ЕСПЧ видя нарушение на правото на изразяване на мнение в делата на активистките от Pussy Riot, осъдени за пънк-молебена в храма \"Христос Спасител\". Участничките в групата, които излежаха присъдите си в колония, получават компенсация от 30 000 евро. * Певиците от \"Пуси райът\" осъдиха Русия в Страсбург", "date": "2018.08.28", "title": "Русия плаща €5000 евро на блогър, призовал да се горят живи милиционери"}
{"url": "http://clubz.bg/72451-islqmski_universitet_obqvi_seksualniq_tormoz_za_grqh", "text": "Университетът Ал Азхар в Кайро - високо уважавана институция на сунитския ислям, осъди всички форми на сексуален тормоз, определи ги като грях и призова египетските власти да вземат мерки, предаде Франс прес.  В изявление на Ал Азхар се осъждат \"забранените действия и асоциалното поведение\". Институцията заявява, че подобни действия са грях. Според публикувано през 2017 г. проучване на ООН, около 60 на сто от жените в Египет са ставали жертви на сексуален тормоз. Те се сблъскват всеки ден с неприлични забележки и опипване. Според същото проучване три четвърти от мъжете приписват тези действия на облеклото на жената. Въпросът за тормоза се озова в общественото пространство скоро след бунта през януари 2011 г., който доведе до падането на бившия египетски президент Хосни Мубарак. Тогава бяха организирани доброволчески групи за защита на жените от групови нападения при протестите, особено на площад \"Тахрир\", станал център на движението срещу Мубарак. По стените в центъра на Кайро се появиха графити против сексуалния тормоз и през февруари 2013 г. жени излязоха на протест. През юни 2014 г. беше приет закон, криминализиращ сексуалния тормоз. В публикуваното вчера изявление Ал Азхар осъжда разпространението на проявите на сексуален тормоз в последно време, за което съобщават медиите и социалните мрежи. Институцията призова властите да задействат законите за наказване на извършителите на подобни деяния и призова медиите и неправителствените организации да се мобилизират за борба с това явление.", "date": "2018.08.28", "title": "Ислямски университет обяви сексуалния тормоз за грях"}
{"url": "http://clubz.bg/72419-dishaneto_na_mrysen_vyzduh_ni_vryshta_s_godina_nazad_umstveno", "text": "Постоянното излагане на замърсяване от въздуха уврежда когнитивните способности, сочи ново изследване, съобщава Би Би Си. Негативното влияние се увеличава с напредването на възрастта, като засяга най-силно слабообразованите мъже. В продължение на четири години математическите и вербални умения на 20 хил. души в Китай са били изследвани в мащабно американо-китайско проучване. Според учените резултатите от него са релевантни за цял свят, тъй като над 80 на сто от градското население на планетата диша замърсен въздух. Изследването е основано на измерванията на замърсяването на въздуха с азотен диоксид, серен диоксид и частици по-малки от 10 микрометра в диаметър. Не е ясно обаче кой от тези замърсители какъв принос има за вредните последици върху когнитивните способности на хората. Според данни на Световната здравна организация замърсяването на въздуха, описвано често като невидимия убиец, причинява около 7 млн. преждевременни смъртни случая годишно в световен мащаб. Замърсяването увеличава риска от дегенеративни заболявания като алцхаймер и други форми на деменция, предполагат учените. Изследвани са хора от двата пола, на над 10-годишна възраст, в периода между 2010 и 2014 г., като са им задавани 24 стандартизирани математически въпроса и 34 въпроса за познаване на думи. Предишно изследване стигна до извода, че замърсяването на въздуха влияе негативно върху когнитивните способности на студентите. \"Това най-ново проучване допълва предишното\", обяснява Дерик Хо от Политехническия университет на Хонконг, който изследва влиянието на екстремни метеорологични събития като мъглата. Новото в това изследване е, че то се фокусира върху Китай и че е много детайлизирано за разлика от много други, обяснява той пред Би Би Си. Смята се, че много от замърсителите на въздуха директно увреждат мозъка по различни начини, някои могат и да имат влияние върху психиката и увеличават риска от депресии. - средно близо 7 млн. души умират всяка година в резултат на силно замърсен въздух - 91 на сто от населението на света живее на места, където замърсяването на въздуха превишава нормите на СЗО - 14 индийски града са сред топ 20 на местата по света с най-замърсен въздух, начело на тази мрачна класация е Канпур", "date": "2018.08.28", "title": "Дишането на мръсен въздух ни връща с година назад. Умствено"}
{"url": "http://clubz.bg/72453-i_tova_se_sluchi_blysnaha_se_dva_vlaka_i_edna_kola", "text": "При спуснати бариери на редовно задействана прелезна сигнализация автомобил е тръгнал да преминава. В този момент е минавал някогашният експерс \"Слънчев бряг\" и днешен бърз влак от Бургас за София, който е ударил автомобила. От гара Михайлово той трябвало да продължи за Пловдив, като заобиколи през Димитровград, за да избегне ремонтните работи на железния път след гара Оризово. По другата линия обаче се е движел влак от Стара Загора за Пловдив, който също удря колата. Влаковете са се движели успоредно един след друг в една посока. Движението в участъка е спряно, извършват се огледи на място. Освен тези влакове, са били спрени и още два пътнически – единият от Зимница за Пловдив, а другият от Пловдив за Стара Загора. За тях е осигурен превоз с автобуси между Стара Загора и Чирпан. Бързият влак Бургас-София ще престоява в гара „Меричлери“. По първоначална информация само водачът е пътувал в колата. Той е загинал.", "date": "2018.08.28", "title": "И това се случи: блъснаха се два влака и една кола"}
{"url": "http://clubz.bg/72440-bsp_predlaga_publichen_fond_vmesto_zdravna_kasa", "text": "БСП предлага публичен фонд на мястото на Националната здравноосигурителна каса (НЗОК), в който да се събират средствата от здравни вноски и парите, които държавата плаща за здравеопазване. С парите от този фонд да се финансират дейностите на държавните и общинските, но не и на частните болници.  Това са предложения, залегнали в представения през юли документ \"Визия за България\", но те подлежат на дискусия, за да се види дали обществото и лекарското съсловие ще ги приеме, обяснява в интервю за агенция \"Фокус\" доц. д-р Георги Йорданов, депутат от левицата и зам.-председател на парламентарната здравна комисия.  Две трети от бюджета на НЗОК отива за болници и лекарства Чрез договори, сключени за определени дейности с НЗОК, сега се финансират всичките 346 лечебни заведения . Повече от една трета от тях са частните болници и клиники. За тази година бюджетът на НЗОК е близо 3.865 млрд. лева, с над 400 милиона повече от предходната. Според Георги Йорданов едни от най-честите въпроси, които гражданите задават при дискусиите по \"Визия за България\" са свързани с връщането на държавата в регулацията и контрола на здравеопазването. По думите му, след като лекари и пациенти не са доволни от модела на здравеопазване, наложен от 2000 г. у нас, той трябва да се промени.  ЦРУ: България трета в света по смъртност По закон частните болници са освободени от задължението да дават спешности. Преди няколко години бившият вече здравен министър Петър Москов разпореди проверка по сигнали, че екипите на спешна помощ карат по-леки случаи в частни болници срещу пари на ръка. Става въпрос за хора с кардиологични проблеми, за които клиничните пътеки са най-добре финансирани. Нов модел за здравеопазването - краен срок до септември В интервюто заместник-председателят на здравната комисия отбелязва, че големият въпрос е какво става със самата НЗОК. \"Има визия НЗОК да прекрати своето съществуване и на нейното място да има един публичен фонд, в който се събират парите от държавата и от гражданите за здравеопазване и те се насочват само към публичните здравни заведения. Това може да стане, но трябва да има дискусия, за да видим дали обществото и самото лекарско съсловие е готово да приеме такава система\", заявява той. Друг от големите проблеми е кадровото осигуряване на здравната система. Соцдепутатът казва, че противно на приказките, които се чуват, че в България има малко лекари и те напускат, данни показват, че в момента България има около 31 000 лекари - \"и ние се намираме в челната, даже не и десетка, а седмица по брой на лекари в ЕС\". Това, което предлага \"Визия за България\", е сумите, които в момента плащат студентите държавна поръчка - между 800 и 900 лева на година, да бъдат отменени, т.е. медицинското образование да бъде безплатно за студентите, но да бъде на договорно начало. Това означава, че те сключват договор, когато постъпят в университета, че след завършване на образованието си ще работят три или пет години (схемата на някогашното разпределение - бел.р.), обяснява д-р Йорданов. Стряскащи факти за българското здравеопазване Същото се предлага и по отношение на тяхната специализация. Те няма да имат проблем, когато специализират, но ще сключат договор за срок, колкото трае специализацията, да работят в район от България, определен от Министерство на здравеопазването. Депутатът от БСП обаче отбелязва, че има друг катастрофален проблем - за медицинските специалисти, медицинските сестри и акушерките. За разлика от лекарите, които получават част от възнагражденията си от всяка клинична пътека, реализирана в съответното лечебно заведение, заплащането на медицинските сестри не е обвързано с това. Това лято те излязоха на протести, а от средите на управляващите отговориха, че проблемът с ниските възнаграждения е от компетенциите на управителите на болниците и клиниките, които разпределят бюджетите. Зъболекарите искат повече от три \"безплатни\" пломби В интерюто Йорданов коментира и предложеното във \"Визия за България\" изграждане на Национална здравна система на регионален принцип, като обяснява, че основната идея е пациентът да започне от най-ниското й ниво, а след това тя да го препраща през отделните нива. В документа отново се предлага диференцирана ставка на ДДС върху лекарствените продукти и медицинските изделия.  \"Реално се касае за значителни суми в порядъка между 400 и 600 млн. ДДС, които финансовият министър, който и да е той, какъвто и да е цвят, смята за привлекателно да ги използва, а не да ги \"загуби\". За едно лечебно заведение това ДДС представлява 20% общи разходи. Наскоро правих една сметка, че болницата, която оглавявах - УМБАЛ- Пловдив, е платила над 25 млн. лева ДДС през годините, в които оперира като търговско дружество. Безспорно ставката трябва да бъде намалена\", категоричен е Георги Йорданов. Според него не е редно в други сектори, които не са толкова важни като здравето, ставката по ДДС да е толкова малка и дава пример с туризма, където изключението е диференцирана ставка от 9% ДДС.  През септември се очаква министърът на здравеопазването Кирил Ананиев да представи концепция за нов модел в здравеопазването. Ананиев търси още милиони за здравната система, не и реформи ЦРУ: България трета в света по смъртност Нов модел за здравеопазването - краен срок до септември Стряскащи факти за българското здравеопазване Зъболекарите искат повече от три \"безплатни\" пломби Ананиев търси още милиони за здравната система, не и реформи", "date": "2018.08.28", "title": "БСП предлага публичен фонд вместо здравна каса"}
{"url": "http://clubz.bg/72449-plamen_konstantinov_shte_teglq_majna_na_vseki_kojto_otkaje_da_igrae", "text": "Вчера стана ясно, че либерото Иванов е напуснал лагера на тима във Варна заради скандал с треньора по време на приятелски мач с Белгия. Селекцията ни се готви за световното през септември, на което домакини са България и Италия. Пред \"Нова телевизия\" състезателят заяви, че Константинов   също така обидил и напсувал пред повече от 1000 зрители. Реакцията била провокирана от нежелание на Владислав Иванов да играе - той се обидил от забележка на Константинов по време на прекъсване. Според селекционера акцентът не трябва да се поставя върху   а върху това, че волейболист е отказал да влезе на игрището. Треньорът обяви, че обидите и острия език са част от ежедневието в отбор с мъже. Иванов може да се върне в селекцията и срок за това няма, но трябва да се извини на отбора заради това, че е отказал да играе. Волейболистът обаче е категоричен, че няма да облече отново националния екип, не и под ръководството на Константинов. Такава беше позицията му и днес, изразена пред \"Дарик радио\". Пламен Константинов е на мнение, че в България младите хора доста са се “изнежили”. По думите му не се останали “мъжкари” и това се отнасяло както до спорта, така и във възпитанието като цяло, което е \"пагубно\": Константинов потвърди думите на Иванов, че е имало сбирка на отбора. Той поясни, че се е стигало до случаи, в които състезатели не са искали да се присъединят към отбора, но не и такива, които са напускали заради недоволство или подобни скандали. А каква е обстановката в отбора дни преди началото на Световното? Той потвърди, че в момента Владислав Иванов няма алтернатива, поради което липсата му ще се усети. Треньорът продължи да отговаря “напоително” и емоционално, като на моменти влизаше в леки диалози с журналистите. Брифингът вървеше хаотично - с връщане към една и съща тема, най-често за езика в един спортен отбор и обидите на прословутата случка. Константинов се поинтересува  Когато му беше отговорено, той рече с иронична усмивка следното: Има ли път назад за Владислав Иванов въпреки всичко? Константинов припомни за скандала в лагера на хърватите на Световното по футбол в Русия. След първия мач бе освободен Никола Калинич, тъй като отказа да влезе като смяна. Какви са шансовете на отбора за Световното и как върви подготовката?", "date": "2018.08.28", "title": "Пламен Константинов: Ще тегля майна на всеки, който откаже да играе"}
{"url": "http://clubz.bg/72448-nankov_v_asfalta_kraj_svoge_e_izpolzvan_nedopustim_material", "text": "Използваният материал в асфалта на пътя до Своге е недопустим. Това каза регионалният министър Николай Нанков на пресконференция в централата на ГЕРБ. Той цитира данни, получени от разследващите органи. Партньорът на \"Трейс\": Не сме полагали асфалт в участъка на катастрофата Нанков поясни, че \"в документалните книжа, предавани към АПИ, материалът е с характеристики, които отговарят на изискуемите\". И каза още, че тепърва ще се изяснява кой точно носи отговорност. Нанков обаче призна, че има наличие на документи с невярно съдържание. Според него става дума за \"евентуално фалшифициране\". Министърът поясни, че има експертиза и съществуват протоколи, документи, които \"биха били с невярно съдържание и асфалтът не отговаря на нормативните изисквания\". Според договора изпълнителят не е имал задължение да изпита материала в държавна лаборатория и тестовете са извършени в частна лаборатория в Стара Загора. Така Нанков коментира изявлението на БСП малко по-рано днес. Тогава лидерът на партията Корнелия Нинова заяви, че виновни за катастрофата край Своге са правителството и лично Бойко Борисов. Корнелия Нинова: Борисов е виновен за катастрофата край Своге Това коментира депутатът Александър Ненков. По времето на правителството на Сергей Станишев шеф на АПИ бе Веселин Георгиев, а фирмата на неговия брат Емил Георгиев спечели поръчка, свързана със строителството на магистрала \"Тракия\". И заяви, че ако има виновни за състоянието на пътя то те ще си понесат отговорността, независимо кои са. Това заяви Тома Биков, наричайки соцпартията \"БСП-Техноимпекс\". И допълни: Биков коментира и инцидента, при който бащата на президента Румен Радев блъсна човек. Той призна, че на всеки може да се случи, но е факт, че за виновен е обявен само блъснатия човек, при положение, че вината е и на двамата. И изтъкна, че оставка на правителството се иска всяка седмица. Корнелия Нинова: Борисов е виновен за катастрофата край Своге", "date": "2018.08.28", "title": "Нанков: В асфалта край Своге е използван недопустим материал"}
{"url": "http://clubz.bg/72431-tuka_e_tyj", "text": "След дълги години бедстване на Иракли, Карадере и Корал ол инклузивът изгря и на моята улица. Викам си край – това лято няма да влача дърва от дерето, да мъкна 10-литрови туби с вода, да търкам чинии с пясък, да ме лазят буболечки в чувала, да разпъвам тенти и палатки, да сгъвам тенти и палатки, всяка вечер да пека пържоли като за една казарма, сутрин да варя кафе на примус, а на обяд да пия топла бира. Ще спя на чаршафи, ще ми готвят първо, второ, трето, кеф ти барче на плажа – еспресо, розенце, само една хавлия на рамо и опъваш морно тяло на припек. Решено е – ще се присламча към почивката на родителите си, които ще водят внука (a.k.a. 2-годишния ми син) на море в Равдо-Несебър-Слънчев бряг-Свети Влас в станцията, днес хотел, в която отсядахме всяко лято до късното ми тийнейджърство на 15 г. Някои неща остават непроменени, констатирам доволно при вида на 13-етажната сграда на първа линия, докато паркираме откъм задния й вход. Очертава се почивка по вкуса на моето детство. Настаняват ни на 11-ия с изглед към морето. Дърпам пердето, излизам на терасата, разпервам ръцете, вятър в косите, слънце в очите, шумът на вълните…, поглеждам – отляво хотел, отдясно хотел, по средата – временен преместваем обект. По-точно скоростен четирилентов бетонен път току на плажа, а отгоре кацнало барче. Сещам се за онази снимка, дето обикаля цяло лято фейсбук – на хотела на прибоя, ама какво да се прави – по Ангелкова –- това си е дело на приватизацията. Частната собственост е неприкосновена. Точка. Как трима министри, вече и Цацаров, попаднаха във водевила \"Слънчев бряг\" Няма да си разваляме сега настроението с малко бетон. Вместо да съм благодарна, че 20 години по-късно поне дюните все още са дюни и са си там. Отиваме на плажа! Подхождаме амбициозно – с един надуваем басейн под мишница, че нали знаете как е с деца на море – не можеш да ги извадиш от водата. Минаваме по магистралата - преместваем обект, стъпваме на пясъка, гледам: шезлонг – 8 лева, чадър – 8 лева, шалте – 3 лева. 8 + 8 + 8 + 8 + 8 + 8, че детето и то нали е човек…, не че нещо, ама няма да им стъпим. Аз свободен дух ли ще възпитавам – отиваме в свободната зона! Два залеза и три изгрева по-късно я откриваме. Добре че са шарените индивидуални чадъри, които я отличават от платените бели, че е малко като онова с иглата в купата сено. Ужасно сме закъснели. Летовниците са наредени като сарми в тенджера, сянката от чадъра на едните пада върху хавлиите на съседите, ама всичко е точно, защото пък чадърът на третите хвърля сянка на първите. По-ранобудните са подходили тактически повоенному – направили са си окопи за маркиране на територията. Току някой хвърля ненавистен поглед към празната платена зона, въздиша тежко и се обръща по гръб. Усещам и аз по гърба си ненавистни погледи – къде сте се помъкнали с тоя надуваем басейн, бе! Място ня-ма! Срамежливо опъваме хавлия и половина. А след малко и басейна. Да не помислите нещо – просто някакви хора си тръгнаха. Като при нотариусите – трябва един да се спомине, че нов да влезе в професията. Няма да си разваляме сега настроението. Важното е, че сме на морето. Палатка не може, а хотел върху пясъка може! Тръгвам на разузнаване по плажа с цел маркиране на територия за утре посредством обособяването на окоп. Дет се вика, аз това ЗуЧеКа (Закон за устройство на Черноморското крайбрежие) наизуст го знам. Там пише 50 на 50 платена/свободна зона. Законът си е закон. Някъде са ги скрили тези 50 процента свободна зона, не може съвсем да са ни лишили. Защото аз и това знам – министър Николина Ангелкова не-у-мор-но обикаля цяло лято плажовете и инспектира чадърите. Викам си – не може да не е минала през най-големия курорт Равдо-Несебър-Слънчев бряг-Свети Влас. Който търси - намира! Едни 200 метра при едните скали в южния край на плажа, толкова и в северния (там е най-тесничко) и няколко петна по в центъра – пред барчетата. Аз нали ви казах, че това ЗуЧеКа наизуст го знам – скалите също са плаж по дефиницията на закона. Освен това сянката над свободните зони най-рано пада – от скалите и от кафенетата. Да не прегарят туристите. „Пет часът е!“, установява съседката по хавлия. За една седмица на плажа се е научила да се ориентира по слънцето, пардон – по сянката. Разузнаването не е дало очаквания резултат. В нашата зона сме си най-добре, най-късно се „стъмва“. Напук на всички доктори, които казват, че в 18 ч. е най-добре да се ходи на плаж, тръгваме си. Няма да простудяваме детето, я. Да разтъпчем вечерята с разходка. Малко е като в токийското метро, ама детето някак оцеля. Днес не биде стъпкано. За утре не знам. Пак съм благодарна за ол инклузива, че ако трябваше всеки ден да яде бланшираните картофи и „прясната“ цаца в центъра… Човек трябва да се радва и на малките неща. Нощ е. Детето аха е заспало, а майка му присяда на терасата с книга в ръка. Така я разбирам аз почивката. „Бум-бум-бум! Прити уомъъъъън, уокин‘ даун дъ стрийт, прити уомъъъън…“. В хотела под нас са решили да анимират туристите с филмова музика на живо. На долния етаж ревва бебе. Къде са ги помъкнали тия малки деца! Не знаят ли, че тука е тъй*! 23:00 ч. Приключваме със саундтрака на „Смело сърце“. Бебето от долния етаж също. Ей, тоя Валери Симеонов им е взел страха бе. Ще излезе от Слънчака тих семеен курорт. Ангелкова пак опитва със забрана на палатките  „Тупци-тупци-тупци…“. Сега пък започва дискотеката. Ама тези са хитри – дискотеката е на кораб. Размечтавам се - искам да видя как се качва вицепремиерът на джет заедно с ен на брой инспектори на РЗИ и униформени на МВР и следва гонка с плавателния съд. А вместо с огнестрелно оръжие са въоръжени с уреди за замерване на шума. Но, няма да си разваляме настроението сега. Не съм толкова стара, че да не ходя по кръчми. Тука е тъй. Ден втори. Излъчен е победител – в ранни зори баща ми забива победоносно чадъра на нашия парцел от свободната зона. Останалите отиваме наготово и вече взели си бележка – с нов надуваем басейн, три пъти по-малък от предшественика си. Около 10 ч. пристигат вчерашните физиономии. Има колегиалност – всеки си знае мястото. „Къде е Борисчо?“, пита съседката отпред. Брей, не се познаваме, а вече сме си толкова близки. „Във водата с баба си“, отвръщам също толкова любезно. „Ааааа, той ми е приятел. Ние с него се познаваме от вчера“, намесва се и съседът отдясно. Но не всички питаят такива мили чувства към малкия Борисчо. Както приляга на комуналния живот в панелка, винаги има една кисела персона, която си тръска покривката върху китките на долния етаж. „Детето ви ме пръска“, отбелязва персоната отляво. В непосредствена близост е монтиран басейнът. „Аз пък цял ден ви събирам фасовете“, спечелвам овациите на доброжелателите. И решавам да наградя смелия Борис с едно сокче. „Пет лева, моля“, усмихват ми се на барчето. Гледам - 100 милилитра сок в кутийка, куча марка. Летище София няма да е само. Пет лева къде ли не съм ги дала, великодушна съм аз. „Пет часът е!“, известява любезната дама отпред. Напрежението ескалира и някои от „сармите“ решават небрежно да се изместят към платената зона, за да хванат още малко слънце. Разпъват хавлии едно такова хитро – хем в свободната, ама малко и в платената, без да закачат от сянката на белите чадъри. Други откровено и нахално лягат върху дюните, които от тази година са забранени от местната власт за плажуване като защитени образувания. Мигом се материализира яко момче. „Не може да разпъвате тук. Ще ви помоля да се върнете в свободната зона. Безпокоите останалите туристи. Те си плащат за 4 метра.“ Озъртам се да ги видя тези обезпокоени туристи, ама такива няма. Платената зона си остава все така полупразна. Пак си тръгваме. Няма да разболяваме детето, я. Не може така! Вярно, че не съм земемер, ама тези 50% хич не приличат на 50%. Ето, като преследва най-големите злосторници по морето - палатките по плажа, министър Ангелкова само повтаря „Всички сме равни пред закона!“ И в духа на гражданското общество решавам да подам сигнал до Министерството на туризма. Ако не знаете, имат си специална секция за целта. Кратко и съдържателно писмо им изпратих, имена и телефон си оставих (да не решат, че съм някоя злонамерена анонимница, дето рути основите на туризъма) и зачаках. Може и да не съм права, ама да съм с чиста съвест. Екоминистърът обвини хората с палатки за сметището на \"Корал\" „Лашате ми кантаааааре…“ Боже, поне да бяха проявили малко въображение, отминавам вече с пренебрежение скърцащите звуци от съседския хотел. Бебето долу обаче няма моите железни нерви. Ми затворете си прозореца бе! Ето, моето дете се вари вътре в собствен сос, ама почивката иска жертви. И здрава дограма. Ден трети. Няма какво ново да ви разкажа. Чакам си отговора от Министерството на туризма (понеже настоях за такъв). Не им се сърдя, заети са хората. Сигурно обследват палатките на Корал. Ден четвърти. Навлизаме в сферата на уикенда. Свободната зона е по-претъпкана от всякога - с някакви пришълци. Лишихме детето от басейна. Писмо още нямам. Ден пети. Лишихме детето и от кофичката и лопатката, че това с киселата съседка прерасна във вендета. Имала пясък по хавлията. Ден шести. Понеделник е. Обнадеждена съм за отговора от министерството на Ангелкова, но такъв не пристига. Ако са на Силистар да чертаят планове за бъдещия туристопоток от бъдещото вилно селище, простено им е. Ден седми. Тръгваме си. За радост на тези, които ще заемат нашия парцел от хавлия и половина. Догодина пак. В Гърция. Палатка не може, а хотел върху пясъка може! Ангелкова пак опитва със забрана на палатките  Екоминистърът обвини хората с палатки за сметището на \"Корал\"", "date": "2018.08.28", "title": "Тука е тъй"}
{"url": "http://clubz.bg/72443-kitajskiqt_kandidat_investitor_inspektira_oborudvaneto_za_aec_belene", "text": "Така започва официално съобщение на Министерството на енергетиката от днес. Според информацията посещението на китайците е \"една от първите инициативи\" след като през юли бе подписан Меморандум за разбирателство относно мирното използване на ядрената енергия. Следва разказ за посрещането на представителите на китайските държавни компании от шефа на \"Национална електрическа компания\" (НЕК) Петър Илиев. Той запознал гостите - обявени като един от потенциалните инвеститори в размразения от кабинета \"Борисов 3\" и след това от Народното събрание проект за втора атомна централа в Белене. Китайците се запознали с \"реализираните на площадката на АЕЦ \"Белене\" мерки за съхраняване на доставеното от руската \"Атомстройекспорт\" оборудване\". \"Демократична България\" атакува в съда рестарта на \"Белене\" С решението на парламента от 7 юни министърката на енергетиката Теменужка Петкова бе задължена до 31 октомври да търси стратегически инвеститор за АЕЦ \"Белене\". Освен от Китай, най-сериозен интерес има и от руската \"Росатом\". Официалната позиция на кабинета засега е, че ако ще се размразява строителството на спорния проект, то държавата няма да дава гаранции - финансови или по отношение на цената на тока в бъдеще - на инвеститора. Проектът щял да се реализира \"на пазарен принцип\". \"Борисов 3\" отмени решението на \"Борисов 1\" за спиране на АЕЦ \"Белене\" Въпреки че отчита загуба от 74 млн. лв. за полугодието, НЕК ще плати нови над 1 млн. лв.за проекта за АЕЦ \"Белене\". Парите са за преконсервация на доставеното от \"Атомстройекспорт\" оборудване за ядрената централа и за оценка на активите и пасивите на проекта, съобщи тогава \"Медиапул\".  НЕК е поканила в края на юни само руската държавна фирма да е технически ръководител на преконсервацията.   е с директно договаряне, защото фирмата производител е единствената, която може да наставлява преопаковането на собствената си продукция, което било задължително за опазването ѝ. Оказва се обаче, че според становище на Агенцията за обществени поръчки, публикувано на 3 август, пише, че  , според които единствено \"Атомстройекспорт\" може да свърши работата. . За оценката на активите и пасивите на \"Белене\" вече е избран изпълнител с друга обществена поръчка - срещу над 87 000 лв. без ДДС това е фирмата \"Инженерингсервиз София\" ЕООД. Договорът е сключен на 10 юли за срок от 55 дни. Тоест - тази част от анализа трябва да е готова до средата на септември.  \"Борисов 3\" отмени решението на \"Борисов 1\" за спиране на АЕЦ \"Белене\"", "date": "2018.08.28", "title": "Китайският кандидат-инвеститор инспектира оборудването за АЕЦ \"Белене\""}
{"url": "http://clubz.bg/72444-erdogan_veche_na_portret_vyv_vsichki_policejski_upravleniq_v_turciq", "text": "Турският вътрешен министър Сюлейман Сойлу е издал заповед във всички институции, които са под негова власт, да бъде окачен портрет на президента Реджеп Таийп Ердоган. Те трябва да висят на официалните входове на сградите, съобщава турският сайт  . Ердоган се превърна в автократ, чиито популизъм доведе до бедствие Според изданието заповедта на министъра, подписана на 31 юли, е била изпратена на Националната дирекция на полицията, до жандармерията, Службата за брегова охрана, миграционните служби, Агенцията за действие при бедствия и извърдени ситуации и т.н. с инструкции да окачат портрет на президента. Той трябва да е с размери 50 на 70 сантиметра, се уточнява още. Тръмп-Ердоган: Дуел на вманиачени егоисти Досега в турските държавни институции беше задължително да има портрет на основателя на светската държава Мустафа Кемал Ататюрк. От съобщението не става ясно дали двата портрета ще съжителстват занапред или единият ще замести другия. Тръмп-Ердоган: Дуел на вманиачени егоисти", "date": "2018.08.28", "title": "Ердоган вече на портрет във всички полицейски управления в Турция"}
{"url": "http://clubz.bg/72446-ruski_ekspert_cenite_na_petrola_padat_do_55_60_dolara", "text": "Цените на петрола могат да спаднат до 55-60 долара за барел в края на 2018 година и началото на 2019 година, каза заместник-председателят на Външноикономическата банка на Русия Андрей Клепач, цитиран от ТАСС. Според него това зависи в голяма степен от развитието на ситуацията около възможното въвеждане на санкции срещу Иран. Той отбеляза, че Саудитска Арабия има интерес от особено високи цени на петрола за първичното публично предлагане (ППП) на акциите на Сауди Арамко (Saudi Aramco).  През юли министърът на енергетиката на Русия Александър Новак каза, че котировките на петрола в района - 74 долара за барел - вече отчитат риска от санкциите на САЩ срещу Иран.  Според оценка на Международната агенция по енергетика (МАЕ) износът на Иран след санкциите може да спадне с 40-50 процента или 1,2 милиона барела на ден. Средната цена на петрола от сорт Юралс (Urals) за периода януари-юли 2018 година е нараснала с 39 процента спрямо същия период на миналата година, до 69,43 долара за барел, по данни на министерство на финансите на Русия. Управлението за енергийна информация към министерство на енергетиката на САЩ прогнозира средна цена от 71,74 долара за барел петрол от сорта Брент от Северно море през 2018 година, докато международната рейтингова агенция Фич (Fitch) очаква цена от 70 долара за барел през 2018 година и 65 долара за барел през 2019 година.  Цената на октомврийските фючърси от сорта Брент на Лондонската междуконтинентална борса нарасна днес с 0,03 процента до 76,23 за барел. В понеделник контрактите поскъпнаха с 0,51 процента до 76,21 долара за барел. През юни централната банка на Русия повиши прогнозата за средната цена на петрола през 2018 година до 67 долара за барел. Регулаторът вече беше повишил прогнозата в края на март. Американските санкции срещу Иран, които ограничават износа на петрол от азиатската страна, могат да бъдат въведени през ноември, заяви държавният секретар на САЩ Майкъл Помпео. След 4 ноември купуването на ирански петрол ще се смята за незаконно. Помпео съобщи, че за някои купувачи могат да бъдат направени изключения за някои купувачи с цел диверсификация на доставките, но те ще трябва да отправят съответната молба към американската администрация. През май президентът на САЩ Доналд Тръмп обяви излизането на страната от Иранското ядрено споразумение и обеща не само да възобнови старите, но и да въведе нови санкции срещу Техеран. Част от рестриктивните мерки влязоха в сила в нощта на 7 август, като засегнаха автомобилостроителния сектор на Иран, покупко-продажбата на злато и редица други стоки. ", "date": "2018.08.28", "title": "Руски експерт: Цените на петрола падат до 55-60 долара"}
{"url": "http://clubz.bg/72438-znakovo_ime_na_levski_podpisa_s_cska_1948", "text": "Мариян Огнянов официално е играч на втородивизионния ЦСКА 1948. Ако сте забравили - той е първият българин, вкарал гол в групите на Шампионската лига за наш отбор. Това стана през есента на 2006 г., когато \"Левски\" загуби с 1:3 от \"Челси\" на стадион \"Васил Левски\". \"Сините\" не отбелязаха друго попадение в дебютното участие на наш тим в най-комерсиалния и най-престижен евротурнир. Осем години по-късно \"Лудогорец\" също попадна в групите и тогава се разписаха и други българи - защитниците Йордан Минев и Георги Терзиев, съответно срещу \"Базел\" и \"Ливърпул\". На официалния сайт на ЦСКА 1948 Мария Огнянов (30 г.), който идва в клуба от \"Черно море\", е представен като  Договорът му е за две години. Ломчанинът има около 100 мача за \"Ботев\" (Пловдив). Треньор, работил в \"Литекс\" и \"Лудогорец\", пое ЦСКА 1948 (ВИДЕО) Новината не се посреща добре сред феновете на ЦСКА 1948. Някои от тях открито изразяват недоволството си, други вече обявиха в социалните мрежи, че напускат редиците на създадения преди две години клуб. За привличането на Огнянов се заговори още през миналата седмица, когато \"червените\" освободиха треньора Валентин Илиев и назначиха Петко Петков. Стана ясно, че нападателят е одобрен и от двамата.", "date": "2018.08.28", "title": "Знаково име на \"Левски\" подписа с ЦСКА 1948"}
{"url": "http://clubz.bg/72437-posmyrtna_izlojba_na_nikola_manev", "text": "Посмъртно ще бъде открита може би последната изложба, за която се е готвел Никола Манев. Художникът почина след инсулт в Париж на 25 август – дни, преди да навърши 78 г. Днес, на рождения му ден, близките подготвят транспортирането на тялото му от Франция за България, за да изпълнят последната му воля: да го погребат в любимия му Чирпан. Но приятелите му Андрей Лекарски и Лъчезар Ошавков ще осъществят още едно негово желание: да открият изложбата, подготвяна от тях заедно с Манев. Художникът Никола Манев: Най-важното в живота не са комините, а живите Това ще бъде първата съвместна изложба в България на Андрей Лекарски, Лъчезар Ошавков и Никола Манев. Озаглавена „Трима парижани в Пловдив“, експозицията ще бъде открита на 5 септември в Градската галерия в Пловдив и може да бъде разгледана до 30 септември. Инсулт покоси Никола Манев в Париж Приятели от детските години, от около 50 години Лекарски, Ошавков и Манев живеят и творят във френската столица. Приятелите му настояли изложбата да се състои, защото по думите на Ошавков: Всеки от тримата художници е имал отделни изяви в България, но заедно досега не са били представяни в  страната ни. Но това не е първата им съвместна изява – за първи път Лекарски, Ошавков и Манев изложиха заедно творби в Българския културен институт в Париж, когато бяха представени и книгите „Пленникът на светлината“ за Никола Манев с автори Елка Няголова и Валерий Пощаров, „Андрей Лекарски“ от Аксиния Джурова и автобиографията „Лъчезар Ошавков“ на френски език. Инсулт покоси Никола Манев в Париж", "date": "2018.08.28", "title": "Посмъртна изложба на Никола Манев"}
{"url": "http://clubz.bg/72429-iz_zakona_za_horata_s_uvrejdaniq_kvota_za_rabota_i_novi_pravila_za_pomoshti", "text": "Обвързване на финансовата подкрепа за хората с увреждания с линията на бедността от 1 януари догодина, преминаване на финансирането на медицинските изделия и помощните средства за тези граждани към системата на здравеопазването, като се въвежда нов механизъм за финансиране и предоставяне (в натурално измерение), въвеждане на стандарти за качество - това са част от предвидените мерки в новия закон за хората с увреждания, който най-после е готов и бе публикуван от Министерството на социалната политика за обществено обсъждане в сайта  . Срокът за изпращане на становища е 26 септември. Бойко Борисов обеща по-голяма подкрепа на хората с увреждания Повечето от промените вече бяха оповестени \"на парче\", докато работната група в социалното министерство, в която участваха омбудсманът Мая Манолова, представители на организации на хора с увреждания - а в определени периоди и майките на деца с увреждания, ги обсъждаше. Работата по проекта се активизира, след като месеци наред пред Народното събрание майките на деца с  увреждания протестираха в палатков лагер. Те настояваха за специален закон за личната помощ, такъв законопроект беше подготвен, заедно с екипа на Манолова, но не получи одобрение. Заради протестите се стигна до напрежение между майките и национално представените организации.   С проектозакона, пуснат за обсъждане, който се обсъжда от месеци, а последното обещание бе той да влезе за разглеждане в Народното събрание наесен, се въвежда и нов вид оценка на потребностите на хората с увреждания, съобразена с индивидуалните им нужди. Заключенията от индивидуалната оценка ще са задължителни за всички органи, пише в проекта, разказва БТА. Създава се нов специализиран орган за хората с увреждания на бюджетна издръжка към Министерския съвет, който ще отговаря за индивидуалната оценка от 1 януари 2021 година. До тази дата задълженията му ще се изпълняват от Агенцията за социално подпомагане и Агенцията на хората с увреждания.  Регламентират се по-облекчени критерии за представителност на организациите на хората с увреждания. Държавата осигурява финансова подкрепа на организациите на и за хората с увреждания под формата на субсидия от държавния бюджет, която се предоставя на организациите на и за хората с увреждания с призната представителност, както и въз основа на одобрени проекти на юридическите лица с нестопанска цел, осъществяващи дейности в обществена полза в областта на правата за хората с увреждания. Бисер Петков: Хората с увреждания искат неща, граничещи с анархизъм Проектът на Закон за хората с увреждания е разработен в изпълнение на Програмата за управление на правителството за периода 2017 - 2021 г., в която са заложени мерки, свързани с усъвършенстване на законодателството в областта на политиката за интеграция на хората с увреждания, се посочва в мотивите на законопроекта. Той е съобразен с изискванията на Конвенцията за правата на хората с увреждания на ООН, ратифицирана със закон на 26 януари 2012 г. , става ясно от мотивите към текста.  За осъществяване на функциите по насърчаване, защита и мониторинг на прилагането на Конвенцията за правата на хората с увреждания се създава Съвет за наблюдение, който да гарантира защитата на правата на хората с увреждания. Съветът ще осъществява дейността си на основата на принципите за независимост, равенство в третирането и пълноправно участие в обществения живот. Членове на Съвета за наблюдение са: двама представители, определени от омбудсмана на Република България; двама представители, определени от председателя на Комисията за защита от дискриминация; четирима представители на представителните организации на и за хората с увреждания, определени от тях; един представител на академичната общност, определен от Българска академия на науките.  Проектът на Закон за хората с увреждания въвежда нов подход за социално приобщаване чрез оценка, който отчита индивидуалните потребности на хората с увреждания. Извършва се промяна на механизма за предоставяне на вида подкрепа с цел постигане на индивидуален подход при оценяването, адекватна преценка на най-подходящия вид подкрепа, съобразен с индивидуалните потребности на лицето с увреждане, което да им осигури възможност за приобщаване и независим живот в общността. Механизмът цели ефективно насочване на бюджетните разходи за предоставяне на финансова подкрепа на хората с увреждания, съобразена и с възможностите на държавния бюджет.  Политици с увреждания Индивидуалната оценка е комплексна и отразява потребностите на човека с увреждане. Тя изследва обстоятелствата, свързани със здравословното му състояние, функционалните затруднения и наличието на бариери при изпълнение на ежедневните му дейности, както и вида на необходимата подкрепа. Чрез установяване на вида подкрепа, човекът с увреждане се насочва към компетентните институции и организации за реализиране на съответните му права.  Предлага се индивидуалната оценка на потребностите да се изготвя по настоящ адрес на човека с увреждане от специализиран отдел в дирекции \"Социално подпомагане\" към Агенцията за социално подпомагане, с което се отговаря на критиките от заинтересованите страни спрямо липсата на достатъчна ефективност, ангажираност и последващ контрол от страна на досега действащата консултативна комисия, съставена от представители на отделни институции, се отбелязва в мотивите към проекта.  На законово ниво се предвижда определянето на конкретните видове и размер на финансова подкрепа, която се състои от два компонента: Първият компонент е месечна финансова подкрепа, която компенсира разходите, породени от увреждането и представлява определена сума, в зависимост от степента на увреждане. База за изчисляване на размера на подкрепата е линията на бедност за съответната година. Новият подход гарантира индексиране на финансовата подкрепа ежегодно. В действащия Закон за интеграция на хората с увреждания размерът на месечната добавка за социална интеграция се определя като процент от гарантирания минимален доход, който към настоящия момент е в размер на 75 лв. Финансовата подкрепа е в размер от 10 на сто от линията на бедността до 57 на сто от нея, като за догодина линията на бедност ще е 348 лева. Хората от 50 процента до 70,99 на сто степен на увреждането ще получават подкрепа в размер на 10 на сто от линията на бедност; от 71 процента до 90 на сто степен на увреждането в размер на 15 на сто от линията на бедност; над 90 на сто степен на увреждането в размер на 25 на сто от линията на бедност; над 90 на сто степен на увреждането с чужда помощ, които получават социална пенсия за инвалидност в размер на 57 на сто от линията на бедност.  Нова палатка пред парламента - \"контра\" на палатката на майките на деца с увреждания Вторият компонент на подкрепата се състои от целеви помощи съобразно вида на увреждането и в зависимост от потребностите на оценявания човек. Целевите помощи се предоставят за осигуряване на помощни средства, приспособления, съоръжения и медицински изделия, покупка и/или приспособяване на лично моторно превозно средство, приспособяване на жилище, балнеолечение и/или рехабилитационни услуги и наем на общинско жилище.  С проекта на Закон за хората с увреждания се създават възможности за гарантиране на условия за равен достъп до образование и професионално обучение, осигуряване на заетост в обичайна, специализирана и защитена работна среда, както и предоставяне на адекватна подкрепа за работещите хора с увреждания и техните работодателите. В рамките на законопроекта се въвежда  , която да гарантира и увеличи заетостта на хората с трайни увреждания в обичайна работна среда. Определената квота се отнася за всички работодатели, така както е регламентирано задължение за органите по назначаване, съгласно реда и условията на Закона за държавния служител. Работодателите се задължават да назначават работници и служители с увреждания, като задължението за работодател с 26 до 50 работници и служители е поне 1 човек с трайно увреждане; работодатели с 51 до 99 работници и служители - двама с трайни увреждания, работодатели със 100 и над 100 работници и служители - 2 на сто от средносписъчния си състав. Работодателят е длъжен да пригоди работното място към нуждите на човека с увреждане при неговото наемане.  Предвижда се да се създаде специализиран фонд \"Заетост на хората с увреждания\" към министъра на труда и социалната политика, като административното и оперативно обслужване се извършва от Агенцията по заетостта. Предлага се Министерството на труда и социалната политика и Агенцията по заетостта, съвместно с други заинтересовани страни да разработват за финансиране и реализиране програми и мерки за насърчаване на заетостта. По програмите и мерките ще се предоставят средства за стимулиране на работодателите, които да разкриват работни места за наемане на хора с трайни увреждания.  Регламентира се защитената заетост за хора с тежки и множество увреждания. Предвижда се създаване на центрове за защитена заетост като механизъм в подкрепа на трудовата интеграция на хора с тежки и множество увреждания с основна цел осигуряване на условия за извършване на продуктивна дейност, платена работа и предоставяне на персонални подкрепящи услуги.  \n\tАгенцията за хора с увреждания (АХУ) ще продължава да финансира целеви програми и проекти на специализираните предприятия и кооперации за хора с увреждания, както и проекти, стимулиращи обичайните работодатели за наемане на хора с трайни увреждания чрез стимули за усъвършенстване и/или оборудване на съответните работни места и осигуряване при необходимост на достъп до тях. Проектът предвижда да отпадне задължителната закрила по чл. 333 от Кодекса на труда за работници или служители, които към момента на възникване на трудовото правоотношение са с трайно намалена работоспособност 50 и над 50 на сто или боледуват от болест, определена в наредбата по чл. 333, ал. 1, т. 3 от Кодекса на труда. Мотивите за предлаганата промяна са, че до този момент закрилата практически действа като трудно преодолима бариера пред работодателите да наемат хора с увреждания.  Към министъра на регионалното развитие и благоустройство се предвижда да се създаде фонд \"Мобилност и достъпна среда\" с цел да подкрепи изпълнението на приоритетните програми, проекти и дейности в процеса на осигуряване на достъпна среда и други мерки, подкрепящи мобилността на хората с увреждания. Предвижда се и създаване на информационна система за хората с увреждания, която ще служи за наблюдение и анализ на социално-икономическия статус на хората с трайни увреждания, за планиране на дейности, свързани със задоволяване на индивидуалните им потребности и за разработване на секторни политики. Информационната система ще поддържа профил на всеки човек с трайно увреждане с възможност за индивидуален достъп до персоналните данни за лицето чрез идентификация по реда на Закона за електронната идентификация. Експертните разчети сочат, че при приблизително запазване на броя на нуждаещите хора с увреждания с най-малко 50 на сто трайно намалена работоспособност (около 490 000 души средногодишно) ще изисква бюджетен ресурс за 2019 г. в размер около 332 милиона лв. годишно. Това означава, че в сравнение с 2018 г. ще бъдат необходими допълнително около 133 милиона лв., се посочва в оценката на въздействието на законопроекта, разказва още БТА.  Бисер Петков: Хората с увреждания искат неща, граничещи с анархизъм Политици с увреждания Нова палатка пред парламента - \"контра\" на палатката на майките на деца с увреждания", "date": "2018.08.28", "title": "Из закона за хората с увреждания: квота за работа и нови правила за помощи"}
{"url": "http://clubz.bg/72434-kraj_nqma_delo_nqma_vinovni_za_13_te_jertvi_ot_potopa_v_asparuhovo", "text": "Няма да има не само осъдени, а и обвиняеми заради смъртоносното наводнение във варненския кв. Аспарухово през юни 2014 г., тъй като прокуратурата правомерно е отказала да обвинява когото и да било и е прекратила делото. Това става ясно от окончателно постановление на Апелативен съд-Варна, с което отменят решението на колегите си от долната инстанция - окръжния съд, да заставят прокурорите да продължат разследването. ЕС трябва да финансира възстановяването на \"Аспарухово\", смята Шулц Досъдебно производство № 364/2014 г. е срещу неизвестен извършител, причинил смъртта на 13 лица - С. Е. С., З. С. Ш., Ю. И. Б., З. А. Ш., М. Д. М., И. К. П., Й. Г. И., М. Д. Ш., Ж. М. Ш., Т. С. С., М. В. М., М. И. Б. и А. С. Д.  Трагедията в \"Аспарухово\" - поредица от шокиращи гафове Клуб Z припомня, че наводнението стана на 19 срещу 20 август преди 4 години, а след него излезе доклад на работна група от общината, която сочеше: Между другото наша проверка показа, че към днешна дата докладът на работната група общинари, изготвен и посочващ причините на трагедията, е... изчезнал от сайта на общината. Досъдебното производство е образувано по \"класическия\" за такива случаи чл. 123 ал. 1 от НК -  за причинена смърт поради небрежно изпълнение на служебни задължения. Това става на 4 януари 2018 г. На 9 август окръжният съд отменя акта за прекратяване на прокуратурата с думи прости - задължава разследващите да продължат да работят по случая. Например в метеорологичната станция във Варна, намираща се в района на спирка „Почивка”, са били измерени  Метеорологичната експертиза обаче е кредитирана от прокурора отчасти... Всъщност става въпрос за експертиза, която е взела под внимание единствено констатираното количество валежи на спирка „Почивка“ в гр. Варна (на 9,9 км от мястото), а не данните на Националния институт по метеорология и хидрология. От справка на НИМХ-филиал Варна, за измереното количество валежи край „Почивка“ става ясно, че на 19/20.06.2014 г. е паднал валеж 109,2 литра на квадратен метър. За периода от 15.06 до 20.06.2014 г. е паднал валеж 175,6 литра на квадратен метър, което представлява 382% от нормата за юни. Обобщено след всички изпратени справки от НИМХ е, че интензитетът на валежа само за времето от 18:30 до 19:00 часа на 19.06.2014 г. е бил  литра на квадратен метър, което определено показва реалната екстремалност на събитието, заключават разследващите. Окръжната прокуратура не възприема изцяло и хидротехническата експертиза по случая. Ето и още примери защо \"неизвестният извършител\" е напълно невинен - от мотивите, споделяни от АС: Така прокурорите заключават, че в изготвените експертизи, посочващи проблемите, \"се анализират изолирано отделните акспекти на бедствието\" а вещите лица \"дават частичен отговор на поставените въпроси, дори и липса на отговори на зададени такива\". Затова генералният извод на съда в подкрепа на държавното обвинение е: Затова виновни са намалената водопроводоимост в квартала, битовите и строителните отпадъци, намиращи се по скатовете и коритото на дерето, и дори  Струва си и това изречение от заключенията на съда: Поради това и превантивните мерки, заложени в общинския План за защита при бедствия, били приложени само към урбанизираните територии, а не и към терените извън регулация... Малшанс. По това време областен на Варна е Иван Великов - бивш прокурор, кмет е Иван Портних - ГЕРБ. Освен местните власти невинни са също така институциите, които е трябвало да контролират незаконната сеч и обезлесяването, както и от тези, призвани да осигуряват водопроводимостта на местността Темелково (Западно) дере. Забележителен е и този извод: И така прокуратурата правилно прекратява разследването, защото:  \"... Екстремността на природното събитие е основната причина за последиците от така настъпилото водно бедствие, а останалите фактори като свлачища, битови и строителни отпадъци, постройки, изградени по протежението на дерето и в него, не са основната причина за драстичния размер на нанесените щети и за съжаление брой загинали лица.\" АС-Варна уважава протеста на окръжната прокуратура срещу окръжните съдии, които са им отменили постановлението за прекратяване.  Определението не подлежи на обжалване. Трагедията в \"Аспарухово\" - поредица от шокиращи гафове", "date": "2018.08.28", "title": "Край. Няма дело, няма виновни за 13-те жертви от потопа в Аспарухово"}
{"url": "http://clubz.bg/72430-bsk_alarmira_za_sriv_na_chujdite_investicii_v_bylgariq", "text": "Изпълнителният директор на Българската стопанска камара (БСК) Радосвет Радев заяви, че през последните години в България се наблюдава тотален срив на чуждите инвестиции.  През 2007 г. например общите инвестиции в страната са били 17 962 млн. лева, като чуждите инвестиции са били 98.6%. През годините оттогава делът на преките чуждите инвестиции постепенно пада, отчита БСК. Делът на местните инвестиции в общия обем на инвестициите нараства драстично при успореден срив на чуждите инвестиции.  Според заместник-председателя на БСК Камен Колев страната ни е декапитализирана с очевидна нужда от инвестиции. Стандартите показват, че преките чужди инвестиции в една държава трябва да бъдат 10% от брутния вътрешен продукт. Това означава, че за България те трябва да са 10 млрд. лева (около 100 млрд. лева е БВП за 2017 г.), а сега сме много под тази граница. България има сериозни намерения за инвестиции в... Кабо Верде За 2018 г. виждаме, че два пъти падат преките чужди инвестиции, съобщи Колев. Те са били 500 млн. лева през първата половина на 2017 година, а за първото полугодие на 2018 година - 250 млн. лева, посочи Камен Колев, като цитира данни на БНБ. Спад на чуждестранните инвестиции с 51%  Секторът на преработвателната промишленост привлича най-много чужди инвестиции - една пета от всички. Недвижимите имоти, банковите услуги и застраховането са другите браншове с чужди инвестиции, посочи Колев. Спрямо страните от региона България изпреварва Румъния като дял на чуждите инвестиции от БВП, но разликата е била много по-голяма в предишните години. Изоставаме обаче значително от Сърбия и Хърватия, отбеляза заместник-председателят на БСК. Спад на чуждестранните инвестиции с 51% ", "date": "2018.08.28", "title": "БСК алармира за срив на чуждите инвестиции в България"}
{"url": "http://clubz.bg/72432-nov_opit_za_iztochvane_na_mazuta_ot_potynaliq_kraj_sozopol_korab", "text": "Ще има нов опит за разчистването на мазутния разлив край Созопол. Водолазите се надяват, че ще могат да влязат в залива и да пристъпят към ликвидирането му въпреки лошите условия. Прогнозата за подводните течения изключваше подобна възможност до края на месеца.  Подготвителните действия на място за източване на мазута от потъналия кораб \"Мопанг\" са започнали днес, съобщиха от Министерството на регионалното развитие. Работната платформа, която ще е в основата на операцията, вече е разположена в морето над потъналия през 1921 г. плавателен съд. В понеделник водолазните екипи не можаха да започнат източването на \"Мопанг\" заради силното вълнение и поривистия вятър. От \"Морска администрация\" потвърдиха, че боновите заграждения в района на изтичането на мазута са разкъсани от вълните и изтеклото гориво се носи към брега. Изтичането на мазут от потъналия край Созопол кораб продължава, макар и в малки количества. Според любители водолази, които вчера направиха оглед, гориво има не само в резервоарите, но и в други части от плавателния съд. Според прогнозата, за да се извади мазутът, ще са необходими поне 50 дни. Първата задача сега е подробно заснемане на разположението на \"Мопанг\", за да се прецени как да застанат плавателните съдове, участващи в операцията. Борисов от мястото на мазутния разлив: Екологията винаги ни е била важна Водолазът Ивайло Иванов обясни пред Нова тв, че трябва да бъде направена хидрографска снимка, която да установи как е разположен корабът, за да може да бъде изготвен план за действие. След хидрографската снимка следва да бъде направено разграфяване на целия кораб, почистване, пробиване на отвори и източване на мазута. В процеса ще участват между 6 и 12 души. 2.4 милиона лева, за да се извади мазутът от кораба край Созопол Според представители на \"Морска администрация\" разливът е овладян. Според него петната от мазут, които се наблюдават по крайбрежията, са остатъчни части от първоначалния разлив. Преди около седмица водолазът доброволец Михаил Заимов предупреди пред бТВ, че има опасност всеки момент потъналият край Созопол кораб \"Мопанг\", който изпуска мазут от началото на август, да се разцепи и да изпусне наведнъж 100 тона мазут. \"В момента екологичната катастрофа на морското дъно е факт\", каза още той. Заимов беше първият, който подаде сигнал до \"Морска администрация\" за проблема. Той определи тогава случващото се като национално бедствие – застрашаващо риболовния сезон, мидените ферми и екологията на морето, която тежко нарушава в целия й параметър. \"Ако не се вземат мерки, има реална опасност по всяко време корабът да получи още структурни нарушения. Вследствие на тях 100 тона гориво ще отидат на повърхността и вятърът ще ги понесе в произволна посока\", каза той. 2.4 милиона лева, за да се извади мазутът от кораба край Созопол", "date": "2018.08.28", "title": "Нов опит за източване на мазута от потъналия край Созопол кораб"}
{"url": "http://clubz.bg/72435-kogato_jokera_e_aso_hoakin_finiks", "text": "Ди Си тръгва по стъпките на „Марвел“ и усилено работи по разширението на комиксовата си вселена. Вместо да ни представи нови герои, компанията разчита на добре познатите персонажи, предлагайки различен, по-задълбочен поглед към вътрешния им свят и мотивация. Това поне обещава новият проект на режисьора Тод Филипс  , където главният герой няма да е вършителят на доброто, а антагонистът в историята. На фокус е поставен Жокера, за чиято роля е избран Хоакин Финикс. Проектът на Филипс ще изследва събитията, довели до изграждането на личността на злодея от филмите за Батман. Бюджетът на филма се побира в скромните 55 млн. долара, посочва „Варайъти“. Снимките ще започнат сега, през септември. Още едно популярно лице от Холивуд – Алек Болдуин – влиза в продукцията като Томас Уейн, бащата на Батман. Джаред Лето няма да се появи в тази продукция – за сметка на това Ди Си работят с него по продължението на „Отряд самоубийци“ и още един самостоятелен проект за Жокера на Лето, който няма нищо общо с този на Финикс. Филипс работи и по сценария на филма заедно със Скот Силвър. Ще се проследи началото на Жокера, как той става криминалният гений, познат ни от другите филми на Ди Си. Робърт де Ниро също ще има роля в продукцията – на токшоу водещ, който има пръст в полудяването на Жокера. На екрана ще видим още Зази Бийтс   и стендъп комика Марк Марън. Героят Томас Уейн, бащата на Батман – Брус Уейн, за пръв път се появява в комиксите през 1939 г. като част от историята за Батман. Той е лекар и филантроп от Готъм, убит заедно със съпругата си по време на обир. Смъртта на родителите му подтиква Брус Уейн да се превърне  в борец срещу престъпността – Батман. Болдуин в момента очаква награда за „Еми“, номиниран за най-добър актьор в поддържаща роля за образа на Доналд Тръмп в телевизионното комедийно шоу Saturday Night Live. На големия екран може да го гледаме в „Мисията невъзможна: Разпад“ и „Черният ку-клукс-клановец“ на Спайк Лий.", "date": "2018.08.28", "title": "Когато Жокера е асо: Хоакин Финикс"}
{"url": "http://clubz.bg/72439-korneliq_ninova_borisov_e_vinoven_za_katastrofata_kraj_svoge", "text": "Правителството и лично премиерът Бойко Борисов са виновни за тежката катастрофа край Своге и единственият изход от положението е оставка на правителството. Това коментира лидерът на БСП Корнелия Нинова. И допълни, че гордостта на премиера, а именно магистралите, са сферата на най-големи кражби. Според Нинова именно по пътищата \"корупцията убива в истинския смисъл\". Нанков: В асфалта край Своге е използван недопустим материал Според нея разследването на фирмата \"Трейс\" няма да доведе до резултат, защото просто една фирма ще бъде подменена с друга. Според нея Борисов трябва да допълни посланието си, че строи пътища и магистрали с това, че българите загиват по тях. Нинова обясни, че \"политици и бизнес се сговарят за пореден път да крадат за сметка на поредните жертви от народа\" Тепърва БСП ще решава какви точно политически действия ще предприеме през новия политически сезон. От БСП не отрекоха, че пътят, на който стана катастрофата, е строен по времето на правителството на Пламен Орешарски. Обясниха обаче, че договорът за него е сключен по времето на първото правителство на Борисов. Депутатът Георги Свиленски обясни, че проблемът не е в строителя, а в цената. Това каза Нинова и поиска оставка на цялото правителство, защото според нея това е единственото решение на проблема. Зам.-председателят на БСП Кирил Добрев изтъкна, че нашите строителни фирми работят и в съседни държави. Той коментира и инцидента, при който бащата на президента Румен Радев блъсна инвалидна количка. И припомни, че видео от този инцидент има, но видео от правителственото трасе, където беше убит бизнесменът Петър Христов все още няма. А такива знакови убийства би трябвало да вълнуват повече правителството. Драгомир Стойнев изтъкна, че всички нови пътище подлежат на ремонт след няколко години и за тях се дават допълнитлени разходи, защото се строи некачествено.", "date": "2018.08.28", "title": "Корнелия Нинова: Борисов е виновен за катастрофата край Своге"}
{"url": "http://clubz.bg/72427-sakskoburggotski_grozno_e_da_me_prinudqt_kym_vtoro_izgnanie", "text": "Така Симеон Сакскобургготски коментира пред журналисти съдебните дела за т.нар. царски имоти. Олимпи Кътев: Не може само Царя да няма собственост в България Наскоро Софийски градски съд постанови, че \"Врана\" е собственост на държавата, а не на Сакскобургготски. Според него в цялата сага има политически отенък. Според бившия премиер хората, които са се заели \"да го тормозят\" трябва да знаят как е бил възпитаван от родителите и дедите му, какво е тяхното разбиране за държавно, частно и лично. Той и съпругата му присъстваха в Рилския манастир на панахида по повод 75 г. от смъртта на цар Борис III. 75 години от неизяснената смърт на цар Борис III 75 години от неизяснената смърт на цар Борис III", "date": "2018.08.28", "title": "Сакскобургготски: Грозно е да ме принудят към второ изгнание"}
{"url": "http://clubz.bg/72428-ataka_iska_oblastnite_upravi_da_vzemat_pytishtata_svoge_izliza_na_protesti", "text": "На третия ден след жестоката катастрофа в Искърското дефиле, взела 17 жертви, жителите на Своге се организират за ежедневни протести-бдения, а политическите сили искат оставки и структурни промени. Областният управител на Софийска област Илиан Тодоров (\"Атака\") предлага областните управители да поемат контрола върху републиканските пътища - дейност, която е към Агенция \"Пътна инфраструктура\". От \"Атака\" искат областните управители да отговарят изцяло за републиканските пътища - държавна собственост. \"Те да правят ремонтите и всичко останало, и те да носят пряката отговорност, ако нещо се случи\", каза Тодоров. На коалиционен съвет предстои това предложение да бъде съгласувано, останалите партньори в управляващата коалиция - ГЕРБ, ВМРО и НФСБ, не са изразили становище по него. \"Демократична България\" поиска оставката на Московски Автобус се обърна на 24 август на 2 км от Своге в посока София, шофьорът е с обвинение за превишена скорост и причиняване на смърт по непредпазливост. Прокуратурата проверява и състоянието на пътя, а от ранените 21 човека, предимно възрастни хора, неколцина се борят за живота си.  Десетина сигнала - и \"Трейс\" не си мръднали пръста за пътя до Своге Гражданите на Своге са избрали като време за протеста-бдение 17 часа, като ще блокират републиканския път II-16, където стана инцидентът, за 15-20 минути. Според зам.-кмета на Своге Георги Петков, това е пиков час и има реална опасности за нови инциденти. По думите на Петков, друг критичен участък от пътя се намира на изхода на община Своге, където има пропадане от 15-20 м на пътната настилка и редовно стават пътни инциденти. Преди три седмици на тази отсечка е имало катастрофа, на която се е наложило рязане на лекия автомобил, за да може да се извадят хората. Гражданите на Своге ще протестират заради бездействието на държавните институции и затова, че загиват толкова хора по пътищата, заяви заместник-кметът на Своге. Предложението на Илиян Тодоров областните управители да поемат контрола върху републиканските пътища е, че сега те нямат никакви правомощия върху ремонта и поддръжката на тази пътна мрежа. Областният управител на София съобщи, че м.г., с цел превенция на катастрофи, е изпратил писмо до Министерски съвет, до председателя на АПИ и до директора на Областно пътно управление, в което е дал пълен списък с пътищата в критично състояние, които могат да предизвикат катастрофи. Десет инцидента с автобуси само през 2018 г., равносметката - 27  убити, 66 ранени (ОБЗОР) \"Вече 10 месеца нямам отговор. А със заповед на министър-председателя Бойко Борисов от 2011 г. всички структури в областите са длъжни да дават тримесечни отчети за извършената си дейност. Областно пътно управление до този ден е трябвало да ми предостави четири отчета за извършената от тях работа. Получил съм само един\", заяви още Тодоров. Десетина сигнала - и \"Трейс\" не си мръднали пръста за пътя до Своге Десет инцидента с автобуси само през 2018 г., равносметката - 27  убити, 66 ранени (ОБЗОР)", "date": "2018.08.28", "title": "\"Атака\" иска областните управи да вземат пътищата, Своге излиза на протести"}
{"url": "http://clubz.bg/72433-ot_1_septemvri_sbogom_na_halogennite_krushki", "text": "Халогенните лампи са следващото нещо, което ще изчезне от пазара, тъй като ЕС насърчава енергийно ефективните продукти, които щадят околната среда. Първо традиционните крушки, а сега и халогенните - мерките на ЕС срещу енергийно неефективните продукти вземат поредната жертва. Халогенните лампи трябваше да бъдат забранени преди две години, но получиха отсрочка, за да бъдат разработени подходящи алтернативи. Сега обаче бай-бай. От 1 септември повечето халогенни крушки няма да могат да бъдат на пазара в ЕС според разпоредби от 2009 г., определящи ефективните норми за производителите. Крушките с нажежена жичка, забранени през 2012 г., преобразуваха само 5% от консумираната енергия в светлина. Същевременно халогенните лампи използват пет пъти повече енергия, отколкото ползващите се с доверие в момента LED крушки, според Европейската комисия. Европейските правила за екоцелесъобразност са насочени към всички продукти, които се отразяват на енергийното потребление, включително душове и прозорци например. Освен крушките продукти като прахосмукачки, фурни, котлони и вентилатори за отдушници - всички те се сблъскват с тези разпоредби. От септември халогенните крушки ще бъдат заменени предимно с LED осветление. То ще пести годишно толкова енергия, колкото потребява страната членка на ЕС Португалия, казват от Европейската комисия. Ще има изключения обаче: прожектори за тавани, както и халогенни крушки, използвани при прожектори, или настолни лампи не са засегнати от забраната, която е насочена предимно към лампите във форма на свещ или крушка, които попадат в категория за енергийна консумация D, а тя е с ниска ефективност. Останалите запаси все още могат да се продават след 1 септември, но нови халогенни крушки няма да се пускат на пазара. Еврокомисията признава, че 6800 работни места ще бъдат изгубени, но това е неизбежно. LED осветлението може все още да е по-скъпо, но цените му се понижиха значително през последните години, спадайки със 75% между 2010 и 2017 година според Комисията. \n\tВъв всеки случай по-високата цена може да се компенсира за една година благодарение на по-ниските експлоатационни разходи. Халогенна крушка, която свети три часа на ден, за десет години ще струва 160 евро (185 долара), включително първоначалният разход за покупката, според \"Приятели на Земята Германия\". За сравнение LED ще струва само 28 евро. През последните две до три години техническите възможности на енергийно ефективните LED крушки напреднаха много, каза Юрген Валдорф от Асоциацията на германската електрическа индустрия (ZVEI). Сега се предлагат различни оттенъци на светлината и те, както и яркостта, могат да бъдат контролирани от приложения на мобилни телефони, каза Валдорф, признавайки, че потребителите могат да се сблъскат с дълъг период на адаптиране към новите технологии. Пазарният дял на LED осветлението расте бързо - от 38% през 2014 г. до 61% м.г., според германския институт за проучвания Ге Еф Ка (GfK). Същевременно делът на халогенните крушки е спаднал от 16.7 до 12%. В Брюксел междувременно Комисията вече гледа към други области за повишаване на енергийната ефективност. Започнаха проучвания, който да установят потенциала за намаляване на енергийното потребление на електрически чайници, сешоари за ръце, миещи устройства и асансьори наред с още много други неща. Новите стандарти за енергийна ефективност при перални машини, хладилници, прахосмукачки и др. ще спестят средно на потребителя по 465 евро годишно от ток към 2020 г. За прахосмукачките например максималната мощност бе 1600 вата след 2014 г. и 900 вата - от септември 2017 г.", "date": "2018.08.28", "title": "От 1 септември: сбогом на халогенните крушки"}
{"url": "http://clubz.bg/72415-nikoga_ne_se_kriem_ot_istoriqta_nie_pravim_istoriqta_pylen_tekst", "text": "Скъпи сънародници, на които служих с благодарност 60 години, и особено скъпи мои сънародници от Аризона, Благодаря ви за привилегията да ви служа и за удовлетворението в живота, което службата в униформа и на публична длъжност ми позволиха да постигна. Опитвах се да служа на страната ни почтено. Правил съм грешки, но се надявам любовта ми към Америка да натежи повече.  Често съм мислил, че съм най-щастливият човек на Земята. Чувствам се така дори и сега, когато се подготвям за края на моя живот. Обичах живота си, целия. Натрупах опит, приключения и приятелства, достатъчни за десет други живота, и съм много благодарен. Както повечето хора съжалявам за някои неща. Но не бих разменил нито ден от живота си, в добри и лоши времена, за най-добрия ден от нечий друг живот. Гигант, икона, герой Дължа това удовлетворение на любовта на моето семейство. Нито един мъж не е имал по-мила съпруга и не се е гордял повече с децата си. И го дължа на Америка. Да си свързан с каузите на Америка – свобода, равенство пред закона, уважение към достойнството на всички хора – носи много повече щастие от всички преходни удоволствия на живота. Нашата идентичност и самооценка не са ограничавани, а са засилвани от службата на добри каузи, по-големи от нашия живот. „Скъпи сънародници“ - този израз означава за мен много повече, отколкото за други. Живях и умрях като горд американец. Ние сме граждани на най-великата република в света, нация от идеали, не от кръв и почва. Ние сме благословени и сме благословия за човечеството, когато браним и разпространяваме тези идеали у дома и по света. Ние помогнахме на много повече народи да се освободят от тиранията и бедността, отколкото по всяко друго време в историята. Постигнахме огромно богатство и мощ по този път. Ние отслабваме нашето величие, когато бъркаме нашия патриотизъм с племенните вражди, които сеят обида, омраза и насилие по всяка точка на земното кълбо. Отслабваме го, когато се крием зад стени, вместо да ги събаряме; когато се съмняваме в силата на нашите идеали, вместо да им се доверим, защото те винаги са били великата сила за промяна. Ние сме 325 милиона души с 325 милиона мнения и гласове. Спорим и се надпреварваме, а понякога дори се клеветим в нашите шумни дебати. Но винаги сме имали много повече общо един с друг въпреки несъгласията. Ако не забравяме това и допуснем и за другия, че всички обичаме нашата страна, тогава ще преминем през тези трудни времена. Ще излезем по-силни отпреди. Както винаги сме правили. Преди десет години имах привилегията да призная поражение в изборите за президент. Искам да завърша моето сбогуване с тази искрена вяра в американците, която чувствах толкова силно онази вечер. Все още силно я усещам. Не се отчайвайте от настоящите ни трудности, а вярвайте винаги в доброто бъдеще и във величието на Америка, защото нищо тук не е неизбежно. Американците никога не се отказват. Ние никога не се предаваме. Никога не се крием от историята. Ние правим историята. Сбогом, скъпи сънародници. Бог да ви благослови. Бог да благослови Америка!  ", "date": "2018.08.28", "title": "Никога не се крием от историята. Ние правим историята (ПЪЛЕН ТЕКСТ)"}
{"url": "http://clubz.bg/72425-kak_chechenski_oligarh_jeni_plemennika_si_snimki", "text": "Как се женят в Чечения? За милиони. При това няколко пъти. Особено ако става дума за един от най-богатите и скандални чеченски кланове и се жени племенникът на олигарха Умар Джабраилов. След тържеството в Грозни бляскавата младоженка се качи на частен самолет от Грозни до Москва, облечена в булчинската си рокля, за да отиде на второто си сватбено тържество, съобщава Телеграм каналът  . 18-годишната Хава Заурбекова се ожени за 20-годишния студент в МГУ в Москва Ахмед Джабраилов, който е племенник на скандалния Умар Джабраилов. Според местната традиция роднините на младоженката не присъстват на церемонията. Затова и при качването и слизането си от частния самолет тя трябваше да разчита на помощта на екипажа, за да се справи с пищната си рокля, дело на ливанския дизайнер Зухаир Мура. Зухаир Мурад е предпочитан от руските олигарси, когато се женят те или дъщерите им. Мария Чигиринская, дъщеря на руски олигарх, както и Мариам и Елина Базаеви, също дъщери на друг олигарх, на сватбите си бяха в рокли на ливанския дизайнер. На тържеството в модерния ресторант \"Сафира\" са поканени 500 гости, а сватбената торта струвала около 40 хил. евро, разказват очевидци. За забавление на гостите са ангажирани чеченски певци, които летели до Москва специално за събитието, руските и чуждестранни изпълнители, които са популярни за събития сред руските богаташи, този път не били ангажирани, според бащата на младоженеца Хюсейн Джабраилов, който е бивш вицепремиер на Чечения.. Най-любопитен от гостите на тази сватба обаче несъмнено е чичото  - 60-годишният скандален милионер и бивш сенатор Умар Джабраилов. Миналата година той беше глобен с близо 6000 евро след като стреля във въздуха в луксозния хотел \"Four Seasons\", който се намира съвсем близо до Кремъл. Подозира се и че Джабраилов е поръчал убийството на своя американски бизнес партньор Пол Татум, застрелян в московски подлез през 1996 г. Стрелбата е едно от най-коментираните поръчкови убийства на 90-те години на миналия век. Бившият сенатор, близък на властта и в Грозни, и в Москва, винаги е отричал да има нещо общо с него. През 90-те години Джабраилов и Татум са съдружници и управляват хотел \"Радисън-Славянска\" в Москва. Бил е и кандидат за президент през 1999 г. В светския живот преди години чеченецът се свързваше с Наоми Кембъл.  Смята се, че той е послужил за прототип на чеченския кръстник на мафията в романа на Фредерик Форсайт \"Иконата\".", "date": "2018.08.28", "title": "Как чеченски олигарх жени племенника си (СНИМКИ)"}
{"url": "http://clubz.bg/72421-avtomobilni_fenove_se_obediniha_za_usmivkata_na_niki", "text": "Участници и публика в организираното благотворителено  успяха заедно да съберат част от сумата за лечението на дете с диагноза \"сарком на Юинг\". Ники е само на 7 години, а се бори със злокочествен и агресивен тумор. Приятели на малкия Ники обаче решават да организират драг състезание в подкрепа на момчето, а каузата, набрала популярност в социалните мрежи, обедини миналия уикенд съмишленици от всички автомобилни спортове. На 26 август пистата край село Дойренци, община Ловеч, събра над 2000 души от цяла България, дошли да подпомогнат момчето. Зрителите се насладиха на над 100 тунинговани спортни автомобила, сред които   на HEED AUTO,   на Чудомир Баев-Чудото, Ангел Лалов с  , Александър Данчев-Шонди със своето ново  , Йоана Литовска с , както и някои от най-силните драг коли в страната с над 1000 к.с. Ето как можете да помогнете и вие:  ", "date": "2018.08.28", "title": "Автомобилни фенове се обединиха за усмивката на Ники"}
{"url": "http://clubz.bg/72413-mourino_sled_03_spechelil_sym_poveche_ot_drugite_vzeti_zaedno", "text": "Жозе Моуриньо не пропусна да направи \"спектакъл\" на пресконференцията след снощната загуба на \"Манчестър Юнайтед\" от \"Тотнъм\" с 0:3 във Висшата лига. Специалния напусна брифинга по-рано, но преди това не се сдържа да изтъкне постиженията си след едно от най-тежките поражения на \"червените дяволи\" в ерата на Премиършип. Той визира трите си шампионски купи с \"Челси\". От останалите 19 треньори по една титла имат Пеп Гуардиола (\"Манчестър Сити\") и Мануел Пелегрини (с \"Манчестър Сити\", а сега е начело на \"Уест Хем\"). \"Тотнъм\" засили \"Манчестър Юнайтед\" към пропастта Моуриньо привлече вниманието още след последния сигнал, когато влезе на терена и поздрави футболистите си един по един. После отиде пред прочутата трибуна \"Стретфорд енд\" - там сядат най-запалените запалянковци на \"Юнайтед\", и около минута аплодира малкото останали фенове, които му отвръщаха със същото. Огромна част от почитателите на домакините си бяха тръгнали. След като \"Тотнъм\" поведе с 2:0 в първите минути на второто полувреме, гостуващата агитка пък не спираше да подкача Моу с рефрена:  Жозе още в началото на пресконференцията беше настроен \"на нож\" към репортерите. Това е обичайна практика. Моуриньо изтъкна, че е доволен от играта на отбора си. И изрази недоволство от медиите, че не знаели какво искат. Когато побеждавал, го критикували заради начина на игра, а в такива случаи му търсели сметка, че не печели. Според анализатори португалецът видимо търси подкрепа сред феновете и играчите, с които обаче никак не е в добри отношения и някои от тях намекнаха това от началото на лятото. В края на трансферния период Жозе публично се опълчи на изпълнителния директор Ед Удуърд заради липсата на нови играчи, каквито е поискал още през май. Водещи специалисти на Острова са на мнение, че ако в следващите кръгове Моуриньо не стабилизира отбора си, ще бъде отпратен. Той е фаворит на букмейкърите за уволнение още преди Коледа, независимо че има огромна наустойка в договора си.", "date": "2018.08.28", "title": "Моуриньо след 0:3: Спечелил съм повече от другите, взети заедно"}
{"url": "http://clubz.bg/72414-amerika_se_proshtava_s_areta_franklin_snimki", "text": "Почитатели на американската певица Арета Франклин се сбогуват от днес с нея в Детройт. Тленните останки са изложени в Музея за афроамериканската история в града, предадоха световните медии. Поклонението пред кралицата на соул музиката ще продължи два дни. Траурната церемония ще бъде на 31 август. Арета Франклин ще бъде погребана в градското гробище на Детройт. Сред множеството посетители, които се очакват от днес в Музея на афроамериканската история, са и семейство Обама. Сбогом, Арета! Respect! Арета Франклин почина на 16 август на 76 г. Гениалната певица е родена като Арета Луиз Франклин на 25 март 1942 г.", "date": "2018.08.28", "title": "Америка се прощава с Арета Франклин (СНИМКИ)"}
{"url": "http://clubz.bg/72420-borba_sreshtu_seksualnite_posegatelstva_ili_borba_za_vlast", "text": "Скандалът около сексуалните посегателства на католически свещеници избухна с нова сила по страниците на американския печат след публикуването в неделя на откритото писмо на бившия посланик на Ватикана в САЩ архиепископ Карло Мария Вигано, пише днес в. \"Вашингтон пост\", цитиран от БТА. В безпрецедентното си писмо 77-годишният вече Вигано, сменен като посланик преди 2 г., обвинява папа Франциск, че е бил информиран за сексуалните похождения и корумпираните нрави на бившия архиепископ на Вашингтон Тиодор Маккарик, но ги е прикривал. За обвиненията срещу Маккарик е знаел и предишният папа, Бенедикт Шестнадесети, пише ексдипломатът - човек от висшите кръгове на Ватикана.  Нито сегашният, нито предишният папа са потвърдили или отхвърлили тези обвинения, отбелязва \"Вашингтон пост\".  В една институция, която очаква безпрекословно подчинение на трона на Свети Петър, наблюдателите, опитващи се да схванат същността на безпрецедентния порицаващ ход на Вигано виждат свидетелство за вътрешните войни между консерватори и либерали във Ватикана при \"царуването\" на Франциск, пише американският всекидневник. Особено през последните месеци Вигано - комуто Франциск отказа традиционното повишение до кардинал след изтичане на посланическия му мандат в САЩ - открито застава на страната на най-яростните критици на сегашния папа. Тези консервативни висши санове са вбесени, че първият латиноамерикански папа се опитва да протегне ръка към хомосексуалните и разведени католици и открито оспорват неговите становища, посочва всекидневникът.  Показателно е заглавието по темата и на друг авторитетен американски вестник, \"Ню Йорк таймс\": \"Борбата за власт във Ватикана излиза наяве, консерваторите минават в атака\". Този уикенд стана ясно колко гневни са политическите и доктриналните врагове на папа Франциск, пише  всекидневникът по повод откритото писмо на архиепископ Вигано, в което се иска неговата оставка заради прикриването на деянията на бившия кардинал Маккарик.  Според Вигано сексуалните похождения на висши духовници, които сега излизат наяве, са резултат от \"хомосексуалното течение\" във ватиканската йерархия, пише \"Ню Йорк таймс\". Неговото писмо, появило се в разгара на деликатната визита на папата в Ирландия, дава идеологически израз на ватиканската опозиция, която превръща кризата около сексуалните посегателства в свое оръжие, за да постави под заплаха не само курса на Франциск, но и неговото папство изобщо. Така противниците на аржентинския папа най-малкото връщат в центъра на дебатите въпроса за хомосексуалността в Католическата църква, защото много консерватори смятат, че именно този въпрос стои в основата на скандала със сексуалните посегателства, подчертава вестникът. Интригите и борбите за власт във Ватикана не са нищо ново, но те обикновено остават в рамките на средновековните стени или просто прелитат над главите на редовите католици по света. Този път обаче битката се води по изключително открит и брутален начин. Тя се подхранва от медиите на модерната епоха, от неохотата на папата да затвори устите на критиците си, а и самият предмет на скандала - сексуални посегателства срещу деца - изглежда повече от всичко друго е причина за бягството от редиците на правоверните.  Обвиненията в писмото на Вигано не са подкрепени с доказателства. Запитан в неделя дали те са верни, Франциск каза, че те не заслужават да им отговаря. Те обаче си остават сериозни сериозни и мъглявите отговори на папата само задълбочават публичния интерес, особено към ключовото обвинение - че той е бил информиран за сексуалните похождения на Маккарик с млади семинаристи и не е предприел нищо, заключава \"Ню Йорк таймс\", като отбелязва, че исканията за оставка на папата съвсем не са случайни.", "date": "2018.08.28", "title": "Борба срещу сексуалните посегателства или борба за власт?"}
{"url": "http://clubz.bg/72426-vss_si_haresa_avtomobil_s_bejov_kojen_salon", "text": "Hoвитe 13 aвтoмoбилa зa Bиcшия cъдeбeн cъвeт щe ca Шĸoдa от най-луксозния модел - Cyпъpб с високо ниво на оборудване - Cтaйл   Те ще са нa oбщa cтoйнocт 665 821 лeвa бeз ДДC, т.е пo 51 217 лeвa нa aвтoмoбил. Toвa e peшeниeтo нa ĸoнĸypcнaтa ĸoмиcия, в ĸoятo yчacтвaxa ĸaдpoвицитe Гepгaнa Myтaфoвa и Cтeфaн Гpoздeв, ĸaĸтo и пeтимa cлyжитeли нa BCC, пише \"Де факто\". Зaпoвeдтa e издaдeнa oт пpeдcтaвлявaщия cъвeтa Бoян Maгдaлинчeв в ĸaчecтвoтo мy нa възлoжитeл. Oтнoвo Шĸoдa, нo Oĸтaвия, щe ca дpyги 37 aвтoмoбилa, зa нyждитe нa cъдeбнaтa влacт, глacи oщe peшeниeтo. Tяxнaтa oбщa cтoйнocт e 1 273 779 лeвa бeз ДДC, излизa пo 34 426 лeвa нa aвтoмoбил. Oтĸpитaтa oбщecтвeнa пopъчĸa ce пeчeли oт „Eypaтeĸ Ayтo“ OOД  . Πoдaдeни ca били oбщo тpи oфepти  – eднa oт тяx пo-eвтинa oт тaзи нa пoбeдитeля, нo ocтaнaлитe двaмa yчacтници ca диcĸвaлифициpaни зapaди пopoци в дoĸyмeнтaциятa. Kaĸви aвтoмoбили ca пpeдлaгaли тe, BCC нe пocoчвa. Kaĸтo правният сайт вече пиca, oбявeнaтa нa 15 юни oбщecтвeнa пopъчĸa пpeдвиждaшe ĸyп eĸcтpи зa нoвитe aвтoмoбили нa BCC –  , нo внимaниeтo пpиĸoвa нaй-вeчe   Дoceгa ĸaдpoвицитe oт paзлични cъcтaви нa cъвeтa пpиeмaxa дa ce вoзят и нa пo-cĸpoмни, тeĸcтилни дaмacĸи. И cлyжeбнитe aвтoмoбили (в мoмeнтa тe ca фoлĸcвaгeни „Πacaт“) бяxa c пo-мaлĸo eĸcтpи, вepoятнo зaщoтo във BCC имaт нa щaт пpoфecиoнaлни шoфьopи, ĸoитo yмeят дa пapĸиpaт и дa cлeдят движeниeтo. Учyдвaщo пpoзвyчa и зaлoжeнoтo в зaдaниeтo  Зaдaдeнaтa oбщa пpoгнoзнa cтoйнocт зa 50-тe aвтoмoбилa бe 2 040 000 лв. бeз ДДC (745 000 лв. зa 13-тe aвтoмoбилa зa BCC и 1 295 000 лв. зa 37-тe ĸoли зa cъдeбнaтa влacт). Oбявeнo бe, чe oбщecтвeнaтa пopъчĸa ce възлaгa нa бaзaтa нa иĸoнoмичecĸи нaй-изгoднaтa oфepтa, cиpeч нa нaй-ниcĸaтa пpeдлoжeнa цeнa. Oт пyблиĸyвaнитe oт cъвeтa дoĸyмeнти cтaвa яcнo, чe oфepти ca пoдaли тpи фиpми – „Eypaтeĸ Ayтo“ OOД, „Caлeĸc Koнcyлт Импeĸc“ EOOД (фиpмa зa ĸoнcyлтaнтcĸи ycлyги, вътpeшнa и външни тъpгoвии cъc ceдaлищe във Bapнa) и „Pив Koмepc“ EOOД (cpeд дeйнocтитe й ca пocoчeни ĸoнcyлтaции и изпълнeниe нa oбщecтвeни пopъчĸи). Oфepтaтa нa „Caлeĸc“ e билa 626 600 лв. бeз ДДC зa aвтoмoбилитe нa cъдeбния cъвeт и 1 115 140 лв. бeз ДДC зa тeзи зa cъдeбнaтa влacт. „Pив Koмepc“ cъoтвeтнo e пpeдлaгaл 743 000 лв. бeз ДДC пo пъpвoтo зaдaниe и 1 293 150 лв. бeз ДДC пo втopoтo. И двeтe фиpми ca диcĸвaлифициpaни, тъй ĸaтo нe ca пpилoжили cepтифиĸaт зa cъoтвeтcтвиe нa EO oт пpoизвoдитeля c ĸoпиe нa бългapcĸи eзиĸ. Ocвeн тoвa „Caлeĸc“ нe e изпълнил изиcĸвaнeтo дa пocoчи aдec, тeлeфoн и ĸoнтaĸти зa cepвизитe, ĸoитo пoлзвa в oблacтитe Coфия и Πлoвдив, a „PИB Koмepc“ нe пocoчилa cepвиз в oблacт Бypгac. Peшeниeтo нe e oĸoнчaтeлнo, мoжe дa ce ocпopи пред Koмиcиятa зa зaщитa нa ĸoнĸypeнциятa. Aĸo вcичĸo e нapeд, дo ĸpaя нa гoдинaтa ĸaдpoвицитe по живо, по здраво щe ce вoзят c нoви eĸcтpи в нoвитe шĸoди.", "date": "2018.08.28", "title": "ВСС си хареса автомобил... С бежов кожен салон"}
{"url": "http://clubz.bg/72416-olimpi_kytev_ne_moje_samo_carq_da_nqma_sobstvenost_v_bylgariq", "text": "Не може Царя да бъде единственият човек в България, който да няма собственост. Това заяви пред бТВ Олимпи Кътев. Той бе областен управител на София-област по времето когато Симеон Сакскобургготски бе премиер на България. Голяма част от т.нар. царски имоти, които бяха върнати на Сакскобургготски, се намират на територията именно на София-област. Кътев е и един от основателите на НДСВ. Наскоро Софийски градски съд (СГС) реши, че дворецът \"Врана\" е собственост на държавата. Товва е поредното съдебно решение, което постановява, че т.нар. царски имоти са държавна, а не частна собственост. Държавата си взима \"Врана\" от Симеон Сакскобургготски Той припомни, че дворецът по времето на социализма е бил даден на Съюза на българските писатели. Входът за парка на двореца \"Врана\" е 5 лв. Кътев каза, че не обсъжда решенията на съда, но припомни, че има и съдебни инстанции извън България. Според него ако не се стигне до споразумение България може да бъде осъдена за милиони. Кътев даде пример с подобни дела, водени от гръцкия крал Константин и с румънския крал Михай, чиито имоти са били върнати. Така той коментира, че правителството на ОФ след 1944 г. е одържавило всички частни имоти и вещи на царското семейство.", "date": "2018.08.28", "title": "Олимпи Кътев: Не може само Царя да няма собственост в България"}
{"url": "http://clubz.bg/72424-demokratichna_bylgariq_poiska_ostavkata_na_moskovski", "text": "Оставката на министъра на транспорта Ивайло Московски поискаха отново от \"Демократична България\" в специална декларация. Този път причината е, че въпреки че е министър в трето правителство, Московски така и не е успял да въведе задължение за използване на предпазни колани при пътуване в автобус. Искането идва дни след като в жестока катастрофа на автобус по пътя София-Своге загинаха 17 души, има и много ранени. Понеделник бе ден на национален траур, а причините за инцидента още се разследват. Една от версиите е проблем с пътната настилка. Министър Нанков за пътя към Своге: Държавата ще съди \"Трейс\" Десет инцидента с автобуси само през 2018 г., равносметката - 27  убити, 66 ранени (ОБЗОР) Другото искане е за извършване на незавидим одит на цялостната дейност на Агенция \"Пътна инфраструктура\" - както по възлагане на ремонти и изграждане на пътища, така и на поддръжката им, както и оставки на длъжностниле лица, отговорни за състоянието на пътя край Своге.  Според извънпарламентарното обединение отговорност на премиера Борисов е да поиска оставката на Московски, а всяко оставане на последния на поста му  От \"Демократична България\" настояват за промени в законодателството, с които да се въведе задължително оборудване на всички автобуси с предпазни колани за всички седалки, проверка от шофьора на всички пътници за закопчани колани преди да потегли, отказ на шофьора да потегли, ако пътник не си е поставил колана. Другите мерки, които трябва да бъдат описани в нормативните актове според обединението, са аудио съобщения, които да информират за задължителното поставяне на колана, при техническите проверки на автобусите да се тества изправността на всички колани, както и да се проведе информационна кампания за необходимостта за поставяне на колани. От 2007 г. в Закона за движение по пътищата (член 137а) пише, че водачите и пътниците в автобусите и микробусите трябва да използват обезопасителните колани, \"с които моторните превозни средства са оборудвани\".  До всеки пътник без колан - прокурор! В член 137д, редактиран последно през януари 2017 г., се допълва  . Освен това и сега пътниците трябва да бъдат уведомени за задължението да поставят колан, ако има наличен такъв, допустимо е и използването на аудио-визуални системи за целта. Предвидени са и глоби - и за шофьора, и за пасажера, ако не е поставен колан. За водача на автобус санкцията е 50 лв за всеки пътник без колан. Същата е глобата и за неизрядните пътници.  Десет инцидента с автобуси само през 2018 г., равносметката - 27  убити, 66 ранени (ОБЗОР) До всеки пътник без колан - прокурор!", "date": "2018.08.28", "title": "\"Демократична България\" поиска оставката на Московски"}
{"url": "http://clubz.bg/72418-strah_i_omraza_pred_ochite_na_karl_marks", "text": "875 години от основаването на източногерманския град Кемниц – един достоен повод за отбелязването му в неделя. Това е третият по големина град във федерална провинция Саксония след Лайпциг и Дрезден. Но вместо тържество денят се превърна в позор. Сблъсъците между неонацисти, расисти и опонентите им продължиха и вчера, злите духове все още не са укротени. По данни на полицията сред ранените са българин, афганистанец и сириец, но имената им не се съобщават. Има и един загинал германец на 35 години, издъхнал при нападение с нож. Безумието, вещаещо трагедия, започна в неделя вечерта, когато многохилядно шествие премина през центъра на Кемниц, преименуван по времето на комунизма в Карлмарксщат (Град Карл Маркс). Участниците в шествието всъщност се изправиха срещу над 1000 десни екстремисти, които вдигаха ръце в хитлеристки поздрав, нападаха мигранти, атакуваха дори полицаи и крещяха: Така се стигна до сериозни сблъсъци между двата лагера. Правителственият говорител Щефен Зайберт окачестви случващото се като \"лов на вещици срещу хора с мигрантски произход\", както и като \"опит да се всява страх\". Снощи се стигна до поредната ескалация на напрежение. Над 1000 демонстранти – представители на крайната десница и на крайната левица, преминаха през центъра на града. Полицията съобщи за тежко ранени от фойерверки и хвърляне на бутилки и камъни. Наложи се срещу буйстващото множество да се използват водомети. Малко преди 20 ч. снощи стотици десни екстремисти нападнаха полицейския кордон с крясъци: Звучи добре, но посланието на неонацистите е друго – Михаел Кречмер, премиерът на федералната провинция Саксония, на чиято територия се намира Кемниц, заяви: Реагира и вътрешният министър на най-голямата федерална провинция Северен Рейн-Вестфалия с население от 18 милиона Херберт Ройл: Федералният вътрешен министър Хорст Зеехофер все още пази мълчание, което провокира общественото недоволство.", "date": "2018.08.28", "title": "Страх и омраза пред очите на Карл Маркс "}
{"url": "http://clubz.bg/72423-tova_lqto_pytuvame_poveche_v_chujbina_osnovno_v_turciq_i_gyrciq", "text": "През юли 2018 г. най-голям брой пътувания на български граждани са осъществени към:   Т Това съобщиха от Националния статистически институт (НСИ).  Пътуванията на български граждани в чужбина през юли 2018 г. са 727.5 хил., или с 9.3% над регистрираните през юли 2017 година. Увеличение на пътуванията на български граждани в сравнение със същия месец на предходната година е отчетено към:  Същевременно намаляват пътуванията на български граждани към: Украйна - с 16.0%, Португалия - с 5.5%, Германия - с 2.5%, Малта - с 1.8%, и други. Увеличават се всички видове пътувания - със служебна цел, за почивка и др. Най-голям относителен дял от общия брой пътувания на български граждани в чужбина през юли 2018 г. формират пътуванията с други цели (гостуване, обучение, посещение на културни и спортни мероприятия) - 40.5%, следвани от пътуванията с цел почивка и екскурзия - 39.9%, и пътуванията със служебна цел - 19.6%. През юли 2018 г. посещенията на чужденци в България са 2152.8 хил., или с 6.5% повече в сравнение с юли 2017 година. Регистрирано е увеличение при всички наблюдавани цели. Транзитните преминавания през страната са 24.7% (532.3 хил.) от всички посещения на чужденци в България. От общия брой чужденци, посетили България през юли 2018 г., делът на гражданите от Европейския съюз е 61.3%, или с 4.9% повече в сравнение със същия месец на предходната година. Увеличават се посещенията на граждани от  и др. Същевременно намаляват посещенията на граждани от  и др. Увеличават се и посещенията на граждани от групата „Други европейски страни“ с 9.0%, като най-голям е ръстът на посещенията на граждани от Украйна - с 25.9%. През юли 2018 г. преобладава делът на посещенията с цел почивка и екскурзия. Най-много посещения в България през юли 2018 г. са реализирали гражданите от: ", "date": "2018.08.28", "title": "Това лято пътуваме повече в чужбина. Основно в Турция и Гърция"}
{"url": "http://clubz.bg/72417-toyota_shte_pravi_samoupravlqvashtite_se_koli_za_uber%C2%A0", "text": "Японският автомобилен концерн Toyota ще инвестира 500 милиона долара в американската компания за онлайн таксиметрови услуги Uber с цел двете компании заедно да създадат самоуправляващи се коли, съобщиха световните агенции. Според сключеното споразумение Toyota и Uber ще обединят технологиите си за безпилотни автомобили с цел към 2021 година да представят превозно средство, което ще може да предоставя услуги като безпилотно такси, използвано от Uber. Uber се впуска в бизнеса с електрически велосипеди и скутери под наем Асошиейтед прес отбелязва, че сделката е доказателство за отказа на Uber самостоятелно да разработва такива автомобили. Инвестицията на Toyota последва придобиването на 15 процента от акциите на Uber от японската SoftBank за 7,7 милиарда долара през януари, с което SoftBank стана най-големият акционер в американската компания, припомня ДПА.", "date": "2018.08.28", "title": "Toyota ще прави самоуправляващите се коли за Uber "}
{"url": "http://clubz.bg/72422-300_000_bojci_i_1000_samoleta_shte_uchastvat_v_naj_golemite_ucheniq_v_rusiq", "text": "Около 300 000 бойци и над 1000 самолета и хеликоптери ще участват в маневрите \"Изток 2018\", които започват през септември, обяви военният министър на Русия Сергей Шойгу. Армейският генерал подчерта на пресконференция пред журналисти в Сибир, че това ще са най-големите учения на армията от 1981 година насам. Путин вдигна по тревога войскови части и нареди учения  Само преди десетина дни главнокомандващият армията Владимир Путин вдигна по тревога няколко дивизии, които ще участват в бойния театър. От 11 септември към руските войски ще се присъединят и китайски, които ще участват в съвместни маневри в Забайкалския район. Ученията ще бъдат под наблюдението на главнокомандващия армията и президент на Русия Владимир Путин. И както е по традиция, в момента по негово разпореждане се провеждат предварителни маневри. Изстреляни ли са ракети по зрители на учения в Русия? (ВИДЕО) Маневрите ще се състоят от 11 до 15 септември и вече имат международен статут. Освен споменатите военни окръзи в тях ще участват и всички сили на Военнодесантните войски, самолети за далечни полети и транспортиране на военна техника. Освен Китай в определен етап в ученията ще се включат и военни единици от Монголия. Военният министър се похвали, че вече са завършили изпитанията на нов теглич за стратегически ядрени ракети, който скоро ще влезе в редовна употреба.  Новата ракетна платформа е на базата на \"КамАЗ\". Изстреляни ли са ракети по зрители на учения в Русия? (ВИДЕО)", "date": "2018.08.28", "title": "300 000 бойци и 1000 самолета ще участват в най-големите учения в Русия"}
{"url": "http://clubz.bg/72388-rusiq_harchi_geopoliticheski_pari", "text": "Често ще чуете въпроса - \"как така една страна с БНП на Италия, със 150 млн. население, може да оказва толкова драматично силно въздействие върху (Централна и Източна - и не само) Европа, Сирия, Балканите и т.н.?\" Отговорът е ясен - Русия функционира приоритетно \"геополитически\". Италия с 60 милионното си население е принудена да разходва своя БНП за стратегически обществени, социални и други цели, поради което е твърде умерена военна и \"геополитическа\" сила. Русия - т.е. Кремъл - винаги си е позволявала да изразходва своя БНП преимуществено за \"геополитически\" цели, независимо от това какво въздействие има това върху обикновения руски гражданин, неговите интереси и стандарт на живот. Когато България беше открито сателит на СССР, между 6 и 10 на сто от нашия БНП отиваше за военни цели. Оттук си направете извода колко е разходвала имперската метрополия, за да поддържа съперничеството с мощната Америка през Студената война. Такива са приоритетите и на днешна Русия, която се управлява от човек, за когото крахът на СССР е \"най-голямата геополитическа трагедия на 20 век\". И ако тази трагедия се е случила, днес Русия трябва да направи възможното, за да я компенсира - доколкото може. Затова Русия живее \"геополитически\" - през 2008 г. в Грузия, през 2014 - в Украйна, а през последното десетилетие - все по-активно навсякъде другаде в Европа, и особено в източната й част и на Балканите се харчат големи  \"геополитически\" пари, за да се разваля стореното от ЕС и народите на бившия Източен блок и да се поддържа мита за \"катастрофата\" на Източна Европа в ЕС. Всичко е както си го знаем от старите времена, с едно важно изключение: Подкопавайки легитимността на европейския избор на бившите си сателити в Източна Европа, Кремъл не може да им предложи никаква алтернатива - нито социална, нито икономическа, нито \"геополитическа\". Затова се работи \"на парче\" - и където хване дикиш. А в България дикиш най-лесно хваща, защото за три десетилетия след 1989 г. ние не успяхме да развием алтернативен елит, който да изпълни държавотворната си функция. Затова функционираме в тясна зависимост от стари връзки, стари зависимости и произтичащите от тях частни и полу-публични интереси. Затова за 20 години не можем да придвижим алтернативни енергийни стратегии (или даже газови конектори), съхранили сме напълно едностранната си енергийна зависимост, не можем да си купим ново оръжие, да реформираме институциите си по начин, достоен за европейска страна. Тази статия е за Северен поток-2 и за отношенията на Русия и Германия, но в нейния контекст ние безпогрешно можем да определим и собственото си място в голямата \"геополитическа\" игра. \"Геополитика\" в съвременния свят съществува само там, където не работи икономиката\", казва авторът на статията Юлия Латинина.    ", "date": "2018.08.28", "title": "Русия харчи \"геополитически\" пари"}
{"url": "http://clubz.bg/72407-sasht_kym_turciq_otkajete_ruskite_raketi_s_400_i_vi_davame_f_35", "text": "На разговорите в Анкара между делегация на американския Конгрес и турски отговорни представители е била разисквана критичната тема за сделката за доставка на американски изтребители Ф-35 на Турция, която бе замразена. Американската делегация е настояла Анкара да се откаже от закупуването на руските ракети С-400, които се планира да бъдат доставени догодина в Турция. Турция и Русия подписали сделка за ракети С-400 В замяна на отказа Вашингтон е готов да достави изтребителите F-35, договорени с Турция, съобщиха турски медии, като се позоваха на отговорни турски представители.  Според турските източници плановете на Анкара да закупи от Русия ракетите С-400 са в основата на безпокойството на Вашингтон и продължаващата криза между Турция и САЩ.  Ръководител на американската делегация е Майкъл Търнър, а турската делегация включва представители на външното министерство и на отбраната и се оглавява от Осман Ашкън Бакяптъ.  Турция купува първите от общо 100 изтребителя F-35 от САЩ Турските представители са настояли пред американската делегация да се премахне негативното отношение към Турция в Конгреса на САЩ. Те специално акцентирали върху борбата срещу терора на кюрдската ПКК. Турската страна смята, че САЩ не са изпълнили своята част от ангажиментите по този проблем и ако искат отношенията да се нормализират, трябва да засилят сътрудничеството помежду си.  Ердоган ще загуби битката с Тръмп На фона на влошаващите се отношения с Вашингтон и притиснат от американските санкции, турският президент Реджеп Тайип Ердоган продължи дипломатическата си кампания в Европа, като разговаря вчера по телефона с премиера на Великобритания и държавния глава на Германия, предаде ДПА. Турската икономика преживява трудности под натиска на американските санкции и Анкара се надява да намери подкрепа от страна на европейските съюзници. \n\tЕрдоган обсъди с британската министър-председателка Тереза Мей двустранните икономически отношения, търговията и инвестициите, както и сирийската криза, посочи Анадолската агенция. От канцеларията на Мей казаха, че двамата са изразили безпокойство от ескалирането на бойните действия на режима в Северозападна Сирия и опасения от възможността отново да бъдат използвани химически оръжия, посочва Ройтерс. Ердоган отива в Германия в края на септември Ердоган е разговарял и с германския президент Франк-Валтер Щайнмайер. Според цитирани от Анадолската агенция източници от турското президентство двамата са изразили решимост за укрепване на дипломатическите връзки. Те са обсъдили предстоящото в края на септември държавно посещение на Ердоган в Германия и планираната за 21 септември в Берлин среща между финансовите министри на двете страни. \n\tПрез последните седмици Ердоган разговаря по телефона с френския президент Еманюел Макрон и с германския канцлер Ангела Меркел, а турският министър на финансите Берат Албайрак се срещна в Париж с френския си колега Брюно льо Мер. Подготвя се среща на Албайрак и с британския финансов министър Филип Хамънд. Турция купува първите от общо 100 изтребителя F-35 от САЩ Ердоган ще загуби битката с Тръмп Ердоган отива в Германия в края на септември", "date": "2018.08.28", "title": "САЩ към Турция: Откажете руските ракети С-400 и ви даваме F-35"}
{"url": "http://clubz.bg/72406-makron_planyt_za_brekzit_na_mej_shte_razrushi_evrosyyuza", "text": "Планът за \"Брекзит\" на Тереза Мей ще разруши Европейския съюз, твърди френският президент Еманюел Макрон, пише британският всекидневник \"Таймс\". Макрон отхвърли призивите на Тереза Мeй за помощ, за да раздвижи разговорите за \"Брекзит\", като вчера настоя, че ЕС държи на тесни връзки с Великобритания. Решението на Великобритания да напусне ЕС е  . Макрон поиска сигурността на Европа да не зависи от САЩ Макрон каза, че се надява, че до края на годината ще бъде постигнато споразумение с Великобритания, но забележките му потвърждават, че Франция не приема схемата на британския премиер за безпроблемен поток от стоки между острова и континента и открита ирландска граница, когато Великобритания налага контрол върху движението на европейците, пише \"Фокус\". Тази позиция е подобна на твърдата позиция на Мишел Барние, консервативния политик, който ръководи преговорите за \"Брекзит\" в ЕС, и се предполага, че министър-председателят не е успяла да спечели Макрон с плана си, когато го посети този месец в лятната му резиденция на Средиземно море. Макрон чака Мей на Лазурния бряг Джейкъб Рийс-Мог, депутатът от \"Торите\", който полага усилия да принуди Тереза Мей да приеме по-твърдия \"Брекзит\", заяви: Това би позволило на Великобритания да определи свои мита и регулаторни стандарти. Критиците твърдят, че това не може да се осъществи, без да се нарушава обещанието на правителството да избегне твърдата граница в Ирландия. Няма никакви признаци на пукнатини в единството на правителствата на ЕС относно \"Брекзит\", но френският президент е изолиран сред европейските лидери в желанието си за по-федерален съюз. Германският канцлер Ангела Меркел, чиито позиции у дома са отслабени, не подкрепи ни най-малко желанието на Макрон да даде нов старт на ЕС и да осигури нови правомощия на еврозоната. Макрон чака Мей на Лазурния бряг", "date": "2018.08.28", "title": "Макрон: Планът за \"Брекзит\" на Мей ще разруши Евросъюза"}
{"url": "http://clubz.bg/72409-shte_bydat_li_zabraneni_robotite_ubijci", "text": "Експерти от 75 страни в продължение на една седмица ще обсъждат каква е точната дефиниция на \"роботите убийци\" и как да се регулира по най-добрия начин тяхното използване, предадоха Асошиейтед прес и ДПА. Конференцията се провежда в централата на ООН в Женева.  Роботите убийци са футуристични оръжейни системи, които биха могли да водят война, без човешка намеса, отбелязва АП. Тези системи включват дронове, подводници, ракети и други оръжия, които благодарение на изкуствения интелект се научават да идентифицират цели и да ги унищожават или убиват без човешка намеса, отбелязва ДПА. На теория напълно автономни, контролирани от компютри оръжия не съществуват все още, казват американски официални представители. Дебатите по въпроса са все още в начален стадий и експерти сега се стремят да постигнат консенсус по основни дефиниции. САЩ изтъкнаха, че е преждевременно да се установява дефиниция на тези оръжейни системи, а още повече да се въвеждат регулации за тях, предаде АП. Някои правозащитни групи казват, че на правителствата и военните трябва да бъде попречено да разработват подобни системи, които пораждат страх. \"Амнести интернешънъл\" призова страните да работят за забрана на тези оръжейни системи. Срещата в Женева се председателства от Амандийп Джил, индийски постоянен представител в Конференцията на ООН по разоръжаването. Той каза днес, че има напредък по въпроса за роботите убийци. Оформили са се три лагера от страни. Единият иска тяхната официална законна забрана, другият иска тяхната забрана на политическо ниво чрез необвързващо споразумение, а третият иска да няма никакви промени по въпроса. \"Доближаваме се до споразумение за това какви трябва да са ръководните принципи, които да бъдат принципи, ръководещи поведението на държавите и ръководещи развитието и разгръщането на подобни оръжейни системи по света\", каза Джил.", "date": "2018.08.28", "title": "Ще бъдат ли забранени роботите убийци?"}
{"url": "http://clubz.bg/72411-75_godini_ot_neizqsnenata_smyrt_na_car_boris_iii", "text": "Днес се навършват 75 години от кончината на цар Борис III. По този повод в много от храмовете на Българската православна църква ще бъдат отслужени заупокойни молитви, съобщава \"Фокус\". Панихида на гроба му в съборния манастирски храм „Рождество Богородично” в Рилската света обител ще отслужи Негово Преосвещенство Адрианополският епископ Евлогий и манастирското братство. Борис III е роден на 30 януари 1894 г., католическото му име е Борис Луи Роберт Пиер Станислав. Син е на цар Фердинанд I и на княгиня Мария-Луиза Бурбон-Пармска, брат е на Кирил Преславски. През 1896 г. се прекръства в източноправославната вяра - негов кръстник е руският император Николай II. Пълнолетието му е отпразнувано в София през 1912 г. с големи тържества в присъствието на престолонаследниците на Турция, Румъния, Сърбия, Гърция и Черна гора и видни чуждестранни гости. Участва в Балканската война със Седма рилска дивизия. През 1915 г. следва във Военната академия в София. През Първата световна война като офицер за поръчки при щаба на Действащата армия изпълнява поръчки на върховното командване от бойно и политическо естество. Цар Борис III се възкачва на престола на 3 октомври 1918 г. Встъпва в брак с принцеса Джована Савойска, от който се раждат княгиня Мария-Луиза (13 януари 1933 г.) и Симеон, княз Търновски (16 юни 1937 г.). Управлението на цар Борис III протича в сложни и тежки години, припомня \"Фокус\". Победена в Първата световна война, след Ньойския договор (1919), България е в състояние на политическа изолация. В страната се разгарят остри политически борби, които довеждат до военния преврат на 9 юни 1923 г. за сваляне на правителството на БЗНС начело с Александър Стамболийски, извършен от Военния съюз и политическата групировка \"Народен сговор\" с подкрепата на двореца. Цар Борис III постига вътрешнополитическо спокойствие, което създава условия за икономическа стабилност и укрепване на международния авторитет на България. По време на Втората световна война присъединява България към Тристранния пакт (1 март 1941 г.), но не изпраща войски на Източния фронт. От началото на 1943 г. прави опити за преориентация към Великобритания и САЩ. Цар Борис III е единственият владетел, който не изпраща българските евреи в Германия, с което ги спасява от унищожаване. Умира на 28 август 1943 г. след едноседмично боледуване. Смъртта и причините й и до днес остават неизяснени. След петдневно поклонение в катедралата „Св. Александър Невски“ на 5 септември траурното шествие достига до Рилския манастир, където е погребан в манастирската църква. През 1946 г. по нареждане на комунистическите управници останките му са ексхумирани и осквернени и тялото му е препогребано в малък параклис в парка на двореца „Врана“. През 1949 г. този параклис е взривен и заравнен. В лявата страна от гроба се намира резба, изработена на 10 октомври 1943 г. от жители на село Осой, Дебърска околия, с надпис: След 10 ноември 1989 г. парламентарна комисия ръководи издирването на тленните останки на царя, но е открито само сърцето му, което се намира на гробното място в парка на двореца „Врана“. То е препогребано на мястото на възстановения гроб в Рилския манастир през 1993 г.", "date": "2018.08.28", "title": "75 години от неизяснената смърт на цар Борис III"}
{"url": "http://clubz.bg/72410-poveche_syn_po_malko_insulti", "text": "Учени от Гърция и Испания установиха, че добрият 6- до 8-часов сън в денонощието снижава риска от развиване на сърдечно-съдови заболявания и удължава живота, съобщава сайтът \"Лайф\". Изданието цитира проучване, публикувано от портала Юрикалърт, което анализирало 11 разработки от последните пет години. Учените анализирали и метаданни за над 1 милион възрастни пациенти, които били разпределени в три условни групи - тези, които спят под 6 часа, спящите над осем часа и тези от контролна група със сън в рамките от 6 до 8 часа. При всички участници извън контролната група бил констатиран риск от исхемична болест на сърцето и инсулт. При повторни експерименти с устройства, проследяващи качествата на съня, учените установили, че хората, които спят по-малко от шест часа, имат фрагментиран сън. Те били изложени на повишен риск от атеросклероза, затлъстяване и диабет.", "date": "2018.08.28", "title": "Повече сън - по-малко инсулти"}
{"url": "http://clubz.bg/72387-tolkova_li_e_losho_vissheto_obrazovanie_v_bylgariq", "text": "Недостигът на студенти е нещо като български евъргрийн; тази година дори първият във всички класации Софийски университет не успява да запълни 850 места след трето класиране. При връчени 45 хиляди зрелостни свидетелства в страната предлаганите места във висшите училища са 46 хиляди. Въпреки спада в търсенето, продължава да се увеличава предлагането; например останалата с най-много незаети места бакалавърска програма „Религията в Европа“ стартирала през 2016; миналата година пък Русенският университет откри чисто нов филиал във Видин. Наскоро имаше разни смехотворни лотарии към записването, само и само да се привлекат клиенти. В държавните висши учебни заведения „парите следват студента“, ето защо никой няма интерес да предявява каквито и да било изисквания; младежите напускат сами по разни свои причини, а който е решил да остане непременно, бива избутван до финала. Няма сила, която да промени това положение по една проста причина: висшето образование е поминък за хиляди избиратели и колчем се ограничат някакви бройки, тутакси ще избухнат протести. Кой сериозен популист ще се занимава с реформи при това положение? Откъм студентите, решили да останат тук, основният мотив не е рейтингът на университета, а по-скоро това къде ще могат да изкарат евтино следването. Животът в големия град е скъп, на повечето се налага да работят (на цял работен ден, по мои наблюдения), а като ще е така – защо да не идеш направо в Германия; там поне общежитието ще е общежитие, столът – стол. Този мотив кара някои местни общности да се борят за висши училища и филиали, защото така поне децата остават у дома и не плащат наем, хранят се добре, пък и родителите им хвърлят по едно око. Това обезсмисля един важен аспект от висшето образование, което е свързано с откъсване от дома, пренасяне в друг, духовен свят. Тази работа предполага кампуси – отделени от града пространства, където учиш и общуваш без да мислиш за битови неща. Но кампуси у нас скоро няма да има; преди време от високо място отговориха на нашия факултет, който искаше да направи кампус на 4-ти километър: „Тук има много интереси“. Обезсмислянето на висшето образование върви по различни линии. В медиите непрекъснато се обругава тъпоумието на университетските преподаватели, в което ги надминават може би само лекарите, обявявани редовно за убийци. Толкова ли лошо е нашето висше образование? Разбира се, несравнимо е с Харвард, но несравним е и капиталът, носещ приходи на този университет, който сега възлиза на близо 40 милиарда долара (почти колкото БВП на държавата ни). Водещите ни университети обаче са на нивото на второ- и треторазрядните световни, в каквито много от децата ни решават да заминат. Т.е. въпросът не е само в качеството на обучението. Ако все още има някакво висше образование, то се движи по инерция, защото заплатите на учителите вече надминаха тези в СУ и едно училище често има много по-добро оборудване от нас, които все още се разправяме за това дали има тоалетна хартия. Това, в което драматично се разминаваме, е разбирането, че университетът – както показва етимологията на думата – е място на универсалното знание, не национално-идеологическа институция. От самото си възникване в средновековието тези места (Болоня, Прага, Париж...) събират хора от цяла Европа - и студенти, и преподаватели – омесват се, навлизат в универсалните неща, после отпътуват по страните си. В нашите университети много рядко ще видите гост-преподавател; фондовете на министерството рядко предвиждат пари за това, пък и учебната програма трябва да се нагажда към гостите, а това създава дискомфорт на администрацията. А откъде-накъде ще си даваме нашите часове на чужди, как ще си запълваме хорариума? Нека да си го кажем: езикът на науката не е българският, особено когато става дума за икономика, компютри, ядрена физика.Трябва значи решително да завием съм двуезично образование (през споменатото Средновековие наука се е правела само на латински, а не на народните италиански, френски, бохемски говори). А нали си представяте какъв вой ще предизвика това откъм национал-популистите? Ако си дадем ясна сметка, че науката не е национална, ще трябва да тръгнем към все по-тясно сътрудничество със световни университети, които да рецензират работата ни. Това, че сега сами се оценяваме, е леко абсурдно (Шуменският университет анализира работата на Русенския, Софийският акредитира приятелите си в Пловдивския, експерт от съседната катедра точкува и проект по НИС...). Да не ви казвам как текат конкурсите в тази наша уютна провинция, където няма двама души в една сфера, които да не се познават… Демографията е днес повод за всестранна национална депресия. Да, университетите ни загиват, защото се раждат малко деца и населението застарява. Как се справят чуждите ни колеги с този проблем, който съществува във всички развити страни? Привличат чуждестранни студенти. Висшето образование днес се е превърнало в гигантска, силно конкурентна индустрия, където трябва да хвърлим всички сили, ако искаме да запазим няколкото си водещи висши училища. Представата, че ще си правим национална наука за собствените деца, евентуално да излъжем някое македонче – е пълен анахронизъм. Една глобална преориентация би била свързана с различни неща. Например ще трябва да преодолеем надигналия се расизъм в обществото ни, да сме готови да приемаме черни, жълти, шарени хора, които да обогатяват обществото ни, както става в големите университетски центрове по света. Защото тези хора по-късно ще стават наши „посланици“ в страните си. Да помислим за условията, при които чуждите студенти ще дойдат тук – защото следването е не само учене, но и житейски, културен опит (пак темата с хартията в тоалетните). Когато се развива една индустрия, трябва да се концентрират усилията върху няколко продаваеми дисциплини, защото сме малки и не може да правим еднакво добре всичко. Тук обаче редовно се разгаря яростна борба и в последна сметка държавата решава да дава на всеки по малко и да ги оставя сами да се боричкат. В резултат – нито една научна специалност, в която да сме прилично видими. Накрая за прословутия бизнес, за когото трябвало да подготвяме кадри. Как си го представяте – заявки за едни специалисти, които ще трябват след 4 години? А наясно ли сме какво ще е нужно точно тогава и дали заявителите няма да са фалирали по няколко пъти? Обратна връзка трябва да има, но вероятно чрез стипендии, студентски заеми, стажове, интегриране на икономически дейци в университетския курикулум (в тази посока се направиха промени). Подизпълнителският характер на българската икономика прави така, че тук се търсят кадри за ниските нива, защото творческата дейност компаниите вършат в световните си центрове; е добре, да се откажем ли да обучаваме студенти с по-високи амбиции, да обречем ли децата си на изпълнителска дейност завинаги? Може пък да се променят нещата някой ден. Най-печалното е, че българският бизнес изобщо не се интересува от дипломи, камо ли пък от успеха в тях. Назначават го с идеята, че ще го научат сами на каквото трябва. Държавните назначения пък се правят според партийна вярност, роднинство, местничество, тази тема хич да не я подхващаме. Вероятно вина за скъсването на доверието между образование и работодатели имат и двете страни: образователните институции снижават изискванията, за да не прогонят „клиентите“; преподавателите се окопават на едно място до живот, съпротивляват се на всякакви промени. Бизнесът пък развива алергия към университетското скудоумие, отхвърля с презрение тезата, че университетът може би подготвя цялостно мислещи човешки същества. И така всяка година – няколко публикации, едно изследване, малко взаимно обругаване в сутрешните блокове. Как се изгражда доверие аз не знам, но без него висшето образование няма сериозно бъдеще. .", "date": "2018.08.28", "title": "Толкова ли е лошо висшето образование в България?"}
{"url": "http://clubz.bg/72408-znameto_na_beliq_dom_nagore_nadolu_za_makkejn_video", "text": "Чак два дни след кончината на Джон Маккейн американският президент Доналд Тръмп заяви, че уважава сенатора републиканец за \"службата му на страната\" и нареди знамето на Белия дом отново да бъде спуснато наполовина до погребението на Маккейн, предаде Асошиейтед прес. Флагът на Белия дом беше свален наполовина през уикенда, но в понеделник отново беше издигнат, а след критики пак бе свален. Тръмп забранил Маккейн да бъде описван като герой Тръмп и Маккейн враждуваха от години. След смъртта на сенатора от Аризона в събота Тръмп изказа в туитър съболезнования на близките му, но пропусна да направи публично изявление. \n\tВ писмено изявление днес той съобщи, че е помолил вицепрезидента Майк Пенс да говори на церемонията в памет на Маккейн в Капитолия в петък. Президентът посочи също, че ще изпълни молбата на семейството на Маккейн да се осигури военен транспорт за тленните му останки от Аризона до Вашингтон. По-рано най-големите организации на ветераните в САЩ, Американският легион и АМВЕТС, изразиха възмущение от поведението на президента. Американският легион настоя Тръмп да огласи декларация, в която да отдаде почит на героизма на сенатора, и да нареди знамената да бъдат наполовина спуснати. Организацията припомни, че президентът е направил изявление в памет на бившата първа дама Барбара Буш и на пастор Били Греъм. Като не остави знамената свалени и секунда повече, отколкото изисква законът, въпреки старата традиция те да остават наполовина свалени до погребението, Белият дом открито демонстрира грубо неуважение към дългогодишната служба и саможертва на сенатор Маккейн в полза на страната ни, както и към службата на всички негови другари ветерани, изтъкна Ченъли. Джон Маккейн не иска Тръмп на погребението си Президентът на САЩ Доналд Тръмп няма да присъства на траурната церемония на Джон Маккейн във Вашингтон, съобщи днес говорител на починалия в събота сенатор републиканец, предаде Франс прес. Церемонията ще бъде през уикенда.     Джон Маккейн не иска Тръмп на погребението си", "date": "2018.08.28", "title": "Знамето на Белия дом - нагоре-надолу за Маккейн (ВИДЕО)"}
{"url": "http://clubz.bg/72412-reformatorskiqt_blok_zagina_i_virtualno", "text": "Коалицията \"Реформаторски блок\", която управлява 2 години заедно с ГЕРБ, но в резултат поетапно се разпадна, вече не съществува и онлайн. Домейнът на сайта reformatorskiblok.bg е трябвало да бъде подновен преди седмица, ако някой е искал поне историята на обединението да продължи да е достъпна в мрежата, но това не е направено.  В Реформаторския блок участваха СДС, ДСБ, \"Движение България на гражданите\", БЗНС и НПСД с цел обединение на десницата. Коалицията успя да влезе в предишното Народно събрание, има евродепутат, избран от нейната листа в лицето на Светослав Малинов (ДСБ), има и позиции в местната власт. Поетапно обаче формацията се разпадна, макар формално да не е разпускана. В нея обаче практически остана само СДС заедно с индивидуални членове като бившия министър на здравеопазването Петър Москов, който се раздели с партията си ДСБ, за да остане в общия десен формат. Това направиха и няколко други представители на ДСБ, последвали Москов. Москов: Градската реформаторска общност е по-добрата десница В момента ДСБ е в \"Демократична България\" заедно с партията \"Да, България\" на Христо Иванов и \"Зелените\", а БЗНС - макар и отстрани, често се солидаризира с техни позиции. СДС е с нов лидер, след като бившият министър на икономиката Божидар Лукарски подаде оставка под натиск на вътрешната опозиция в партията и на негово място бе избран Румен Христов. Заради липса на ясна опозиционна позиция спрямо ГЕРБ и създадената от Меглена Кунева партия \"Движение България на гражданите\" напусна Реформаторския блок. Това направи и БЗНС, за да се присъедини към новия извънпарламентарен формат с ДСБ и партията на Христо Иванов.  НПСД напусна още преди последните парламентарни избори, като се яви на тях в коалиция с ДОСТ на изгонения от ДПС бивш лидер на движението Лютви Местан. Последни коалицията напуснаха партньорите на реформаторите, с които бяха заедно на изборите за Народно събрание - \"Глас народен\".  Конгресът на реформаторите - лидери зоват ДСБ обратно Домейнът на сайта на реформаторите е бил регистриран през 2013 г., когато се роди коалицията, от бившия депутат от квотата на \"Движение България на гражданите\" Антони Тренчев. Той напусна партията след парламентарния вот. Пред Клуб Z Тренчев заяви, че ако някой беше поискал от него домейна, за да не се затрие сайтът - е щял да го даде, но никой не го е потърсил.  Реформаторският блок все още има и представител в ЦИК, какъвто се полага на формациите с представителство в националния или в Европейския парламент. И формално никой не го е разпускал.  Конгресът на реформаторите - лидери зоват ДСБ обратно", "date": "2018.08.28", "title": "Реформаторският блок загина и виртуално"}
