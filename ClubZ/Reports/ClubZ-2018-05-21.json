{"url": "http://clubz.bg/68133-botev_cska_sofiq_i_slaviq_obraha_nagradite_v_anketata_na_futbolistite", "text": "\"Ботев\" (Пловдив) обра най-важните награди в анкетата \"Футболист на футболистите\", в която гласуват играчите и треньорите от професионалния футбол в България.  За играч №1 на стилна церемония беше определен Тодор Неделев от \"канарчетата\". Негови подгласници са Мартин Камбуров (\"Берое\") и Фернандо Каранга (ЦСКА-София). Първи сред треньорите пък е Николай Киров (\"Ботев\"), а тройката допълват Александър Томаш (\"Берое\") и Илиан Илиев (\"Верея\" и \"Черно море\").  Както се вижда, в тези листи няма представители на \"Лудогорец\" и \"Левски\". ЦСКА-София също грабна две купи. Фернандо Каранга, който очаквано не присъстваше, бе отличен с приза \"Трифон Иванов\" за мъжество и характер. Кирил Десподов пък е най-добър млад състезател, а зад него в този раздел са Антонио Вутов (\"Левски\") и Серкан Юсеин (\"Ботев\" Пловдив). Най-прогресиращ млад играч е Андреа Христов (\"Славия\"). Наградата за цялостен принос към футболната игра (това е точната формулировка) е присъдена на Георги Петков (\"Славия\"), а друг ветеран - Мартин Камбуров (\"Берое\"), отнесе приза за \"Постижение за историята\" заради това, че в изминалия сезон реализира своя гол №200 в елита на родния футбол. Голмайстор на сезона е Клаудиу Кешеру (\"Лудогорец\"), който е в почивка и също не присъства. Румънецът бе определен за най-добър футболист по индекса Инстат, който изчислява коефициента на полезно действие на терена (точните отигравания). Не бяха подминати и дамите - Силвия Радойска също бе наградена за цялостен принос. Във всяка категория е имало номинации, от които футболистите и треньорите са избирали.", "date": "2018.05.21", "title": "\"Ботев\", ЦСКА-София и \"Славия\" обраха наградите в анкетата на футболистите"}
{"url": "http://clubz.bg/68135-novobranecyt_djuzepe_konte_predlojen_za_premier_na_italiq", "text": "Популистката коалиция в Италия избра юриста Джузепе Конте за кандидат-премиер, предаде Ройтерс. Новината съобщи лидерът на партия \"5 звезди\" Луиджи Ди Майо след среща с президента Серджо Матарела. Тази популистка партия и крайно дясната Лига искат подкрепата на държавния глава за своя кандидат. Той трябва да оглави коалиционно правителство, чийто планове за прекратяване на орязването на разходите разтърсиха финансовите пазари. 11 седмици след парламентарните избори съперничещите си партии решиха да издигнат кандидат, чиято програма, съгласувана миналата седмица, съдържа намаляване на данъците с милиони евро, допълнителни разходи за бедните и отмяна на пенсионната реформа. Новите управляващи в Италия искат отмяна на санкциите срещу Русия Джузепе Конте не е депутат, но бе предложен от \"5 звезди\". Президентът има последната дума кой ще стане премиер. Ако след разговори с двете партии днес той даде благословията си, те могат бързо да съставят правителство и в парламента да има вот на доверие още тази седмица. Разходите по заемите в Италия скочиха днес още повече, като доходите от ценните книжа достигнаха най-високата си стойност от декември 2016 г. Борсите обаче отбелязаха спад с 2,1 на сто. Спад имаше и при еврото. Инвеститорите се опасяват, че новото италианско правителство ще започне да харчи, което ще увеличи и без това големия дълг, който е над 130 на сто от производството, и ще влезе в противоречие с финансовите правила на ЕС. Популистите правят правителство в Италия Опасения имаше и у рейтинговите агенции. Днес от \"Фич\" заявиха, че правителство, съставено от \"5 звезди\" и Лигата, увеличава финансовите рискове за Италия. Подобно предупреждение миналата седмица отправиха и от DBRS. През уикенда двете партии отхвърлиха опасенията от плановете им за разходи. Лидерът на Лигата Матео Салвини отхвърли призива на френския финансов министър Брюно льо Мер Италия да спазва ангажиментите към бюджета на ЕС, като заяви в туитър: Днес Евалд Новотни от Управителния съвет на Европейската централна банка (ЕЦБ) изрази надежда подходът на новото правителство в Рим да бъде \"много по-мъдър\", отколкото е чел във вестниците. Италианците като че ли искат застой, коментира Ройтерс. Близо 60 на сто подкрепят коалиционно правителство на \"5 звезди\" и Лигата, показва проучване на Demos & Pi, огласено вчера. Над 80 процента от гласоподавателите на двете партии са за такъв кабинет. 54-годишният Джузепе Конте бе посочен преди изборите като възможен кандидат на \"5 звезди\" за министър на държавната администрация. Той е смятан за компромисен кандидат. Конте е технократ, който може да балансира между исканията на съперничещите си партии. Кандидат-премиерът е бил адвокат и е преподавател по право. Учил е за кратко в университетите в Йейл и Ню Йорк, както и в Кеймбридж и на други места в чужбина. Очаква се Луиджи ди Майо и Матео Салвини също да влязат в новия кабинет, пишат медиите на Апенините. Твърди се, че Ди Майо може да стане министър на труда и социалните грижи. По този начин той ще изпълни основното предизборно обещание на движението си за минимален доход на бедните. Смята се, че Салвини ще оглави МВР, което се занимава с имиграцията. Пристигането на над 600 000 мигранти с лодки на италианските брегове през последните 4 години увеличи популярността на Лигата, която се бори срещу имиграцията. Така партията изпревари дясната \"Форца Италия\" на Силвио Берлускони. За ключовия пост министър на икономиката се спряга повече от едно име. Най-много се споменава 81-годишният Паоло Савона, бивш министър на индустрията. Възможно е обаче това да бъде Джанкарло Джорджиети, старши съветник на Матео Салвини. Популистите правят правителство в Италия", "date": "2018.05.21", "title": "\"Новобранецът\" Джузепе Конте предложен за премиер на Италия"}
{"url": "http://clubz.bg/68128-etotaksata_za_starite_koli_poskypva_s_43_leva_za_novite_namalqva", "text": "Екотаксите за старите автомобили трябва да се вдигнат, каза преди повече от месец министърът на околната среда и водите Нено Димов - и те се вдигнаха, става ясно от проект, пуснат от МОСВ за обществено обсъждане. Предвижда се промените да влязат в сила от 1 януари 2019 г., като само таксата за електромобили от 102 лева ще се въведе от 1 януари 2022 г. Екоминистерството предлага и по-строги правила за рециклирането на излезли от употреба гуми и масла, засягащи пунктовете с лиценз да ги оползотворяват. За коли, които са на повече от 10 години, екотаксата, плащана еднократно при първа регистрация, се увеличава с 43 лева и от 267 стойността й нараства на 310 лева. Плаща се само за леки, лекотоварни коли под 3.5 тона и автомобили с висока проходимост. Това показват приложенията към пакет от документи, които Министерството на околната среда и водите пусна за обществено обсъждане. Ако моторното превозно средство е между 5 и 10 години, таксата става 290 лева спрямо сегашните 253 лева. За колите, които не са толкова стари обаче, има намаление - тези под 5 години стават 194 лева вместо настоящите 200 лева, за новите поевтинява на 146 - сега е 125 лева. Според \"24 часа\" МОСВ предвижда продуктови такси и за категории МПС, за които досега е нямало. За микробуси с над 8 места и за товарни коли до 12 тона се въвежда такса, като за новите тя ще е 625 лева и се увеличава с възрастта на возилото, докато стигне 1550 лева за превозните средства над 10 години. Този път от обхвата на таксите не са изпуснати тировете, които досега липсваха. Мотивите са, че те са сред най-големите замърсители и затова за нов автобус и камион над 12 тона екотаксата е 938 лева, а над 10-годишните возила ще може да се регистрират срещу 2325 лева. При хибридните коли, които се движат с ток или с бензин и дизел, таксата започва от 100 лева за новите и стига до 255 лева за най-старите коли. Екотаксите се налагат съгласно законовотото изискване на Закона за опазване на околната среда, че \"Лицата, притежаващи моторни превозни средства, които чрез своето устройство, действие или използвано гориво причиняват замърсяване на атмосферния въздух, нарушаване на озоновия слой и промяна в климата, заплащат еднократно при първа регистрация екотакса в размер и по ред, определени с акт на Министерския съвет.\" Приходите от екотаксите постъпват в Предприятието за управление на дейностите по опазване на околната среда (ПУДООС), което за 2017 г. има годишни приходи от 5.8 милиона лева.", "date": "2018.05.21", "title": "Етотаксата за старите коли поскъпва с 43 лева, за новите намалява"}
{"url": "http://clubz.bg/68130-efektyt_korneliq_omerzenie_i_obida_se_chetat_v_ochite_na_bojko_borisov", "text": "В очите на Бойко Борисов се четели омерзение и обида - видими за околните. Нито той, нито Корнелия Нинова можели дни наред от предизборната кампания да изпълняват нормалните си функции, а притеснени фенове на БСП се обаждали в централата на \"Позитано\" да питат как Нинова ще управлява някой ден, ако е наистина диктатор.... Това стана ясно днес на първото заседание по прословутото дело \"2 в 1\", където и двамата лидери са и ищец, и ответник за непозволено увреждане. В рамките на един и същ процес Борисов съди Нинова за изказването ѝ пред Нова тв, че \"Крадецът вика: Дръжте крадеца\", а Нинова съди Борисов за това, че говорил за \"г-жа Лъжа\", в която тя се разпознала, че я нарекъл \"диктатор\" и твърдял, че е била деен член на СДС. Почти целия ден в офиса на ПП ГЕРБ, където прекарал Борисов, само това се коментирало ( Мъчителното състояние продължавало и продължавало... И тя, и другият свидетел - Никола Николов от пресцентъра, бяха единодушни, че покрай това Борисов не е могъл да си изпълнява нормалните предизборни ангажименти. Очерта се картината на един неприятно изненадан човек, защото \"Борисов всичко очаквал от Нинова\" но чак такова нещо не очаквал - дори обикалял и казвал, че винаги е спорил с нея с числа, аргументи, имена и факти. Много мъчителни и не по-леки мигове обаче изживяла и другата страна, стана ясно от днешното заседание. В полза на Нинова пък се явиха нейната медийна съветничка Бояна Бозаджиева и Асен Рангелов от политическия ѝ кабинет (човекът е 1939-и \"набор\" и стоеше с патерици, б.р.). Той не постави под никакво съмнение, че говорейки на откриване на пречиствателна станция в Айтос за \"Г-жа Лъжа\", Борисов през цялото време е визирал именно Нинова. Адвокатите на действащия премиер обаче го питаха - чул ли е да ѝ казва името, от което се разбра, че май става въпрос повече за подразбиране. Тук другата свидетелка Бояна Бозаджиева бе по-обстойна относно емоциите, разтърсили лидерката на БСП. И на нея - точно като и на Борисов - ѝ се отразило много зле в предизборната кампания - Това се усещало осезаемо на няколко събрания и срещи на БСП лидерката. А когато в отговор на изказването ѝ кое ни отне демокрацията, Борисов я нарекъл \"диктатор\", хората дори звънели на \"Позитано\" да питат как така ще управлява, щом е диктатор. Техните симпатизанти също били \"изключително чувствителни по темата с членство в друга партия\", затова тя ги разубеждавала, че не е била в СДС.  Нинова също била \"изключително огорчена и разочарована\".  Съдия Невена Чеуз постанови другия път да разпитат бившата екоминистърка Ивелина Василева и да слушат техническа експертиза на записите. След процеса адвокатът на Нинова - Георги Атанасов, каза, че смисълът от подобни дела е да дисциплинират политиците и те да си прегледат инструментариума от думи.", "date": "2018.05.21", "title": "Ефектът \"Корнелия\": омерзение и обида се четат в очите на Бойко Борисов"}
{"url": "http://clubz.bg/68134-pirin_izpadna_policiq_pazi_sydiite_v_blagoevgrad", "text": "\"Витоша\" (Бистрица) победи \"Пирин\" (Благоевград) с 2:1 като гост в плейоф за оставане в Първа лига и оцеля поне за няколко дни, когато \"орлетата\" изпадат директно. Първата среща край София завърши 1:0, така предимството е на страната на \"тигрите\" заради повечето голове на чужд терен. На \"Витоша\" предстои бараж в един двубой срещу столичния \"Локомотив\" в края на седмицата. Победителят ще играе в елита от новия сезон, а загубилият - във Втора лига. След края на срещата в Благоевград съдиите бяха изведени от терена с полиция, налитаха им представители на \"Пирин\", а охраната не бе снета дълго време, чак до излизането от града. Причина за това е явната грешка, която допусна главният рефер Станислав Тодоров в 63-тата минута. Нападателят на \"Витоша\" Григор Долапчиев получи топката при явно положение на засада, а страничният арбитър откъм главната трибуна вдигна флага си. Всички спряха да играят. Сигнал от Тодоров обаче не последва, Долапчиев успя да реагира първи, направи няколко крачки и направи 2:0.  Малко преди това Радко Мутафчийски откри резултата и така изравни общия резултат от двете срещи. \"Пирин\" намали още в 66-ата чрез Костадин Ничев. До края \"пиринци\" имаха няколко голови положения, но не успяха да изравнят, а равенството щеше да ги спаси. \"Витоша\" също създаде опасности и можеше по-рано да реши спора. Другият плейоф \"Дунав\" (Русе) - \"Етър\" е по-късно тази вечер. Търновци имат аванс от 2:0. Крайният победител се спасява, а загубилият ще излезе срещу \"Царско село\" (София) във втория бараж.", "date": "2018.05.21", "title": "\"Пирин\" изпадна, полиция пази съдиите в Благоевград"}
{"url": "http://clubz.bg/68132-visshiqt_myusyulmanski_syvet_totalitarni_notki_v_proekta_za_religiite", "text": "Това е част от становището на Висшия мюсюлмански съвет за проекта за промени в Закона за вероизповеданията, внесен с безпрецедентен консенсус от парламентарните водачи на ГЕРБ Цветан Цветанов, на БСП Корнелия Нинова и на ДПС Мустафа Карадайъ. Промените в закона предвиждат държавна субсидия за вероизповеданията на принцип подобен на този, по който се разпределят пари за политическите партии - според броя на хората, асоцииращи се с дадено вероизповедание. По начина, по който са написани текстовете обаче се оказва, че право на пари за заплати и капиталови разходи от държавния бюджет ще имат само Българската православна църква и мюсюлманското вероизповедание. Втората промяна засяга забрана за дарения от чужбина за вероизповеданията, особено за заплащане на свещенослужители. Трето - чужди граждани да нямат право да бъдат свещенослужители или служители в религиозни институции, като изключения ще могат да се допускат само след изрично разрешение от държавата и при определени условия, пише още в законопроекта. ГЕРБ, БСП и ДПС с общ проект: Пари за вероизповеданията по модела на партиите - според броя вярващи Закон за вероизповеданията \"Каракачанов\": молитви само в храма, на български и само с диплома  На заседанието си в петък Висшият мюсюлмански съвет, в който са участвали този път и членовете на Съвета на духовните водачи, който включва главните мюфтии и председателите на Висшия мюсюлмански съвет от годините на демократичния преход, както и членове  на Мюфтийския съвет, е отправена молитва за възтържествуване на правдата в палестинските земи. Закон за вероизповеданията \"Каракачанов\": молитви само в храма, на български и само с диплома ", "date": "2018.05.21", "title": "Висшият мюсюлмански съвет: Тоталитарни нотки в проекта за религиите "}
{"url": "http://clubz.bg/68131-pompeo_zaplashi_teheran_s_naj_silnite_sankcii_v_istoriqta_i_mu_postavi_12_usloviq", "text": "Държавният секретар на САЩ Майк Помпео заплаши днес Иран с  , ако не внесе   в своя курс, предаде АП. В реч във Вашингтон Помпео призова за сключване на ново споразумение за ядрената програма на Техеран, след като американският президент Доналд Тръмп изтегли САЩ от сделката, сключена през 2015 г. Администрацията на Тръмп предпочита това да е договор, който да бъде ратифициран от Конгреса на САЩ, отбеляза дипломат № 1 на Вашингтон. Тръмп извади САЩ от \"ужасното\" и \"едностранчиво\" споразумение с Иран Помпео загатна, че САЩ ще възстановят изцяло своите дипломатически и търговски отношения с Иран и ще му позволят достъп до нови технологии, ако новото споразумение ги удовлетвори. В същото време той постави на Ислямската репубика \"12 основни условия\". Сред условията са: Той също така увери, че ще преследва иранските агенти и   по цял свят,  . Според него ядреното споразумение от 2015 г. е било\"губещо и това е имало огромни последици в Близкия изток: Тръмп се е оттеглил от сделката, защото тя не е гарантирала безопасността на американците от създаваните от Иран рискове. Споразумението поставило света в риск заради фаталните си недостатъци. Майк Помпео предложи редица значителни потенциални отстъпки от САЩ за Иран, ако странатан се съгласи да извърши съществени промени. Той призова за ново, по-силно ядрено споразумение с Иран. Ако бъде постигнато споразумение, което удовлетворява администрацията на Тръмп, САЩ ще са склонни да отменят всички икономически санкции, увери държавният секретар. Освен това САЩ ще възстановят пълни дипломатически и търговски отношения с Иран и ще му позволят да получи достъп до най-модерни технологии. САЩ дори биха подкрепили модернизацията на иранската икономика и биха ѝ помогнали да се върне в световната финансова система. Иранският президент Хасан Рохани реагира на Помпео. САЩ не могат да решават за Иран, каза той. В туитър иранският външен министър Мохамад Джавад Зариф пък написа, че САЩ повтарят грешките от миналото спрямо Иран, предаде Ройтерс. \"Имитацията на дипломация на САЩ е до голяма степен връщане към стари навици, подвластна на заблуди и на провалили се политики, диктувана от покварен Специален Интерес, тази политика повтаря същите погрешни избори и ще пожъне същите несгоди. Иран междувременно работи с партньорите си за намиране на решения след американското изтегляне от ядреното споразумение\", написа дипломат № 1 в туитър.", "date": "2018.05.21", "title": "Помпео заплаши Техеран с най-силните санкции в историята и му постави 12 условия"}
{"url": "http://clubz.bg/68126-katalunq_shte_ostane_bez_avtonomiq", "text": "Испания все повече се доближава до запазването на прякото управление над Каталуня, предаде Ройтерс. Централното правителство в Мадрид възрази срещу избора за регионални министри, направен от новия каталунски премиер Ким Тора. Той се зарече да възстанови администрацията, която бе уволнена от испанските власти заради едностранното обявяване на независимост през октомври 2017 г. Мадрид и Барселона продължават противостоенето, след като в резултат на предсрочните регионални избори в края на миналата година сепаратистите в Каталуня запазиха абсолютното си мнозинство. Избраха с 1 глас заклет сепаратист за премиер на Каталуня Централното испанско правителство отне временно автономията на Каталуня и въведе пряко управление до избирането на регионално правителство, което да спазва законите. Не е ясно кога ще бъде отменен член 155. Испанският премиер Мариано Рахой заяви днес, че се надява Каталуня бързо да формира законно правителство. Кабинетът в Мадрид призна правомощията на Ким Тора, но отказа да одобри избора му на министри. Четирима от тях са обвинени в сепаратистка дейност. Двама са в испански арест, а други двама са в доброволно изгнание в Белгия. Законът изисква Мадрид да отмени прякото управление, след като министрите в Каталуня са назначени и правителството там е съставено. От кабинета на Рахой обаче заявиха, че назначаването на четиримата обвиняеми е умишлена провокация. Испанските съдилища постановиха, че референдумът в Каталуня на 1 октомври 2017 г. и последвалото обявяване на независимост са незаконни, тъй като са в противоречие с конституцията на Испания. Според основния закон иберийската страна е неделима. През уикенда Рахой разговаря по телефона с двама опозиционни лидери - социалиста Педро Санчес и Албер Ривера от \"Сиудаданос\" (\"Граждани\"), обсъди с тях ситуацията и поиска подкрепата им. И двете опозиционни сили, които заедно с управляващата Народна партия (НП) на Рахой съставляват мнозинството в испанския парламент, са единодушни, че прякото управление над Каталуня трябва да остане в сила, докато бъде съставена регионална администрация в Барселона. Ким Тора обаче поиска днес освобождаването на Жозеп Рул и Жорди Турул, които назначи за министри в новото си правителство. Той се аргументира, че те настояват да заемат постовете си, за да изпълняват своите задължения. Тора посети днес свои арестувани съратници в три затвора в Мадрид.", "date": "2018.05.21", "title": "Каталуня ще остане без автономия"}
{"url": "http://clubz.bg/68119-otide_si_osnovatelqt_na_prosoft_i_promobil", "text": "Диабет, бъбречна недостатъчност и втори инсулт доведоха до смъртта на основателя и президент на компаниите ProSoft и ProMobile Юлиян Генов. Бизнесменът е преподавал и управление на човешките ресурси в Софийския университет “Св. Климент Охридски” и в Нов български университет, автор е на множество книги, сред които \"Защо толкова малко успяваме\" предизвика сериозна полемика.  Роден на 5 юли 1951 г., Генов завършва Немската гимназия в София, после Техническия университет, стипендиант на фондация \"Отворено общество\". Специализирал в Германия, Великобритания, Австрия, САЩ. През 1990 г. създава компанията \"ПроСофт\", която е една от водещите в бранша на родния пазар.  Преди години в интервю по повод книгата си \"Защо толкова малко успяваме\" Генов казва:", "date": "2018.05.21", "title": "Отиде си основателят на \"ПроСофт\" и \"ПроМобил\""}
{"url": "http://clubz.bg/68125-vyv_vtornik_zukyrbyrg_shte_govori_pred_evrodeputatite_na_jivo", "text": "Създателят и главен изпълнителен директор на Facebook Марк Зукърбърг ще бъде разпитван от поне 8 членове на Европейския парламент във вторник вечер, съобщи Engadget. Първоначално това трябваше да се случи на закрито заседание, но след натиск от страна на европейските лидери, създателят на най-голямата социална мрежа се съгласил разговорът да бъде излъчен на живо. Срещата ще бъде в 18,15 ч брюкселско време, или 19,15 ч българско. Множество евродепутати бяха критични към първоначалното решение срещата да бъде закрита. Депутатът от зелените Свен Гиеголд обеща, че ще излъчва на живо пред залата, в която ще се проведе изслушването. На срещата ще има представители на всички партии в европарламента.  5 въпроса, от които Марк Зукърбърг се измъкна Досега ЕП многократно е канил Зукърбърг на изслушване, но той всеки път пращаше свои подчинени. Очакванията за утрешната среща са депутатите да окажат повече натиск върху изпълнителния директор на Facebook от американските им колеги в Конгреса. Зукърбърг: Ние сме в оръжейна надпревара с Русия Много от тях бяха технически неграмотни и използваха голяма част от двете изслушвания на Зукърбърг в две отделни комисии за елементарни въпроси за функционалността на Facebook. Малко задаваха трудните въпроси, свързани със скандала с Cambridge Analytica, при който изтекоха детайлни данни на милиони потребители на Facebook, ползвани след това за политически и рекламни кампании.  Зукърбърг: Ние сме в оръжейна надпревара с Русия", "date": "2018.05.21", "title": "Във вторник Зукърбърг ще говори пред евродепутатите - на живо"}
{"url": "http://clubz.bg/68127-zdravniqt_ministyr_prodyljava_da_si_pozvolqva_da_ne_e_syglasen_s_borisov", "text": "-Здравният министър Кирил Ананиев продължава да си позволява да противоречи на премиера Бойко Борисов. Това става ясно от съобщение на правителствената информацонна служба. Миналата седмица Ананиев се осмели да спори с Борисов не къде да е, а пред всички медии в началото на заседанието на кабинета. Повод за спора между тях станаха спрените заплати на работещите в болницитв във Враца и Ловеч. Борисов към здравния министър: Ако ти спрем заплатата, и ти ще си недоволен Тогава Борисов призова Ананиев да намери вариант заплати да бъдат изплащани. На което здравният министър възрази, че този проблем е наследство от предишни ръководства и попита защо лекарите в тези болници не са протестирали тогава. Разразилата се дискусия бе твърде необичайна. В началото на заседанията на правителството премиерът обикновено демонстрира загриженост по актуален обществен проблем, като се обръща с критичен тон към съответния ресорен министър, от когото се очаква единствено да си мълчи и да се съгласява. Днес също е имало среща между Борисов, Ананиев и финансовия министър Владислав Горанов. От съобщението до медиите става ясно,че на тази среща и Ананиев, и Горанов са изложили аргументи срещу идеята на Борисов да се намери механизъм, който да гарантира изплащането на заплатите. Въпреки това обаче премиерът е разпоредил такъв механизъм да бъде намерен. Ето какво гласи съобщението:", "date": "2018.05.21", "title": "Здравният министър продължава да си позволява да не е съгласен с Борисов"}
{"url": "http://clubz.bg/68124-moskva_ochakva_bojko_borisov", "text": "Очаква се съвсем скоро визита на българския премиер Бойко Борисов. Това съобщи в приветствената си реч към президента Радев руският министър-председател Дмитрий Медведев.   Източници на Клуб Z потвърдиха информацията. Дата обаче не бе съобщена. Предполага се, че става дума за началото на юли.  В правителството се коментира, че е възможно участието на Борисов и на икономическия форум в Санкт Петербург в края на този месец. Това обаче е малко вероятно, тъй като събитието е от 24 до 26 май, а българският премиер традиционно се покланя на гроба на св. Кирил Философ в базиликата Сан Клементе в Рим. Борисов е бил в Русия досега само два пъти - веднъж като главен секретар на МВР и веднъж като кмет на София по покана на тогавашния кмет на Москва Лужков. Последното му посещение е в края на далечната вече 2005 г. Радев: Съживяването на АЕЦ \"Белене\" предполага и руско участие Иначе Борисов и руският президент Владимир Путин досега се се срещали няколко пъти. Те редовно провеждат разговори по телефона. При последния от тях, състоял се през март т. г., българският премиер представи идеята си за развитие на проекта за АЕЦ \"Белене\" като общобалкански, съобщиха от правителствения пресцентър. В разговор през есента на 2016 г. обсъдиха проекта \"Белене\", по който България бе осъдена от Международния арбитражен съд да плати на руската страна 550 милиона евро за произведените от \"Атомекспортстрой\" реактори. Месец и нещо преди това Борисов сам звънна на Путин. Те отново обсъдиха сътрудничество в енергийната сфера. На 1 декември 2014 г. Путин обяви края на проекта \"Южен поток\". След това той неколкократно заявяваше, че вината за това е на България, която се поддала на натиска на ЕС. Няколко месеца по-късно Бойко Борисов сподели в интервю за ТАСС, че от санкциите на ЕС срещу Русия и от контрамерките на Москва страдат всички. Тогава той изказа мнението, че България като лоялен член на НАТО и ЕС е подкрепила санкциите, но губи от тях много. На 1 септември 2009 г. двамата се срещнаха в полския град Гданск. Според изтекли от \"Уикилийкс\" разговори, предоставени на сайта \"Биволь\", Путин тогава казал насаме на Борисов: Като премиер Путин пристигна в София за трети път на еднодневно посещение на 13 ноември 2010 г. Тогава поканата към него беше отправена от колегата му Бойко Борисов. Работната визита, при това в почивен ден - събота, даде резултати. \"Газпром\" и Българският енергиен холдинг(БЕХ) подписаха споразумение за създаването на компанията за строителство на българската отсечка от \"Южен поток\". Радев поиска „Български поток“ за руски газ през Черно море Така ако АЕЦ \"Белене\" през март 2010 г. беше \"висша форма на корупция и гьол за 800 млн. лв.\" след срещата с Путин през ноември същата година проектът вече беше определен като \"изключително важен за България\", а на 30 ноември беше подписан меморандум за създаване на проектна компания за строеж на централата между НЕК, Русия и две технологични компании от Франция и Финландия в съотношение 51:47:1:1. През септември 2012 г. беше анонсирано ново посещение на Путин в България, което обаче така и не се състоя. Причината - половин година по-рано Народното събрание реши да спре строителството на АЕЦ \"Белене\". Тогавашният вицепремиер Симеон Дянков обяви, че , ако решат да ни съдят за неустойки, а БСП започна да събира подписи за референдум за втора АЕЦ с подкрепата на \"Атака\" на Волен Сидеров и ВМРО на Красимир Каракачанов. Двете партии днес са коалиционни партньори на ГЕРБ. Радев поиска „Български поток“ за руски газ през Черно море", "date": "2018.05.21", "title": "Москва очаква Бойко Борисов"}
{"url": "http://clubz.bg/68112-bsp_obvini_gerb_vyv_falshifikacii_na_vota_v_galiche", "text": "БСП обвини ГЕРБ в опит за фалшификации на частичните кметски избори в село Галиче, които се проведоха вчера. Извънредното гласуване се наложи след ареста и отстраняването на дългогодишния и скандално известен досегашен кмет Ценко Чоков.  Още в изборния ден социалистите сигнализираха, че една от секционните избирателни комисии в Галиче е преброила бюлетините и е съставила протокол от гласуването много преди края на изборния ден по закон. По думите на Кирил Добрев от \"Позитано\" 20 протоколът бил готов около 17,30 ч., но в самия документ е записан час 20.00 за приключване на изборния ден и 20,15 ч. за попълване на документа. В социалните мрежи социалистите разпространиха \"подранилия\" с няколко часа документ. По думите на Добрев става дума за подвижна изборна секция, каквато е била открита за кметския вот в Галиче, след като са били подадени поне 15 заявления за това. За последното свидетелства решение на Общинската избирателна комисия в Бяла Слатина ( Председател на секционната комисия, позволила си да опише изборен протокол часове преди края на изборния ден - както твърдят от БСП, е бащата на депутата от ГЕРБ Красен Кръстев - Георги Кръстев Георгиев. Резултатите от гласуването за кмет на Галиче в посочената секция - 52-ма гласували – невалидните бюлетини са четири, 44 гласа са дадени за кандидата на ГЕРБ, един е гласът за кандидата на ВМРО и три - за този на БСП. Общият резултат от изборите за кмет е: 388 гласа за социалиста Веселин Тушинов и 369 за Страхил Стоянов от ГЕРБ. Двамата отиват на балотаж идната неделя.  \"Галиче е пример как  от ГЕРБ печелят избори. Новите иновативни политики се прилагат и тестват първо в изборния процес.Това е подвижна секция – едни хора обикалят други хора с основание по-лесно да упражнят правото си на глас. В Галиче 52-ма души гласуват така. За сравнение в цяла Силистра примерно на предишни избори са били десетина души. Проверете дали въобще някога в Галиче е имало подвижна секция...\", заяви Добрев днес.  Още в неделя обаче от БСП са подали и жалба в Общинската избирателна комисия в Бяла Слатина. Оттам признават, че има извършено нарушение на изборния процес от секционната избирателна комисия, оглавявана от Георги Кръстев Георгиев. Нарушението обаче не влияело на изборния резултат... Ето цялото решение на ОИК-Бяла Слатина: От ГЕРБ все още няма коментар на обвиненията на БСП за манипулиран протокол от изборния ден в Галиче. ", "date": "2018.05.21", "title": "БСП обвини ГЕРБ във фалшификации на вота в Галиче"}
{"url": "http://clubz.bg/68118-facebook_shte_pozvolqva_i_zvukovi_postove", "text": "Скоро ще можем да публикуваме и аудиопостове във Facebook, съобщиха от социалната мрежа. Към тях ще можем да добавяме и снимки, стикери или други изображения, но вместо текст да пускаме музика или глас.  Засега новата функция ще се тества в Индия, скоро се очаква и в други държави. Наред с това Facebook предлага и други нововъведения - синхронизиране на снимките и видеоклиповете ни с облачните услуги и архивиране на временните публикации, така че да не изчезват след 24 часа. Facebook добре припечели от скандала с Cambridge Analytica След утихването на скандала с изтичането на данни от компанията Cambridge Analytica компанията на Марк Зукърбърг набързо предложи серия мерки за увеличаване на сигурността, а скоро след това започна да въвежда все повече нови функционалности. Facebook става и сайт за запознанства Наскоро социалната мрежа обяви намерение да добави и паралелен профил, който да работи в специална система, действаща като сайт за запознанства. Facebook става и сайт за запознанства", "date": "2018.05.21", "title": "Facebook ще позволява и звукови постове"}
{"url": "http://clubz.bg/68121-koj_se_opitva_da_osueti_protesta_sreshtu_aec_belene", "text": "Обявеният още през миналата седмица протест на \"Демократична България\" срещу рестарта на проекта АЕЦ \"Белене\" от властта да бъде \"преместен\" за друг час или място, различно от пространството пред Министерския съвет. Това е поискала столичната полиция от организаторите с мотив - по същото време на същото място щяла да се случи демонстрация в защита на втората атомна централа. \"Позитивната\" за решението на правителството на Бойко Борисов проява се оказа организирана от АБВ - партията, учредена от бившия президент Георги Първанов, чийто нов лидер, избран този уикенд, е бившият социалист и бивш вътрешен министър в кабинета \"Станишев\" Румен Петков. Защитата на АЕЦ \"Белене\" като мероприятие във вторник привечер пред Министерския съвет не е обявена никъде - нито в сайта на самата партия АБВ, в случай че симпатизантите й решат да я подкрепят, нито в медиите, нито в социалните мрежи, показа проверка на Клуб Z. За разлика от протеста на \"Демократична България\", към който ще се присъединят и от комитета \"Да спрем БеляНЕ\", който е широко промотиран от четвъртък миналата седмица - 17 май. Това е и денят, в който от \"Демократична България\" подават уведомление в Столичната община за провеждане на протест в 18,30 ч. във вторник пред Министерския съвет, показа проверка на Клуб Z. От общината пък казаха, че проявата на АБВ е била заявена за същото място и същия ден, но малко по-рано по време от тази на \"Демократична България\". Поне това показвали входящите номера на документите в системата на Столичната община, обясниха оттам. И тъй като изглежда АБВ са били \"първи по време\" - следва вторите по време да се съобразят и или да променят часа, или да променят мястото на събитието си с оглед на опазването на обществения ред. От АБВ все още няма съобщение за проявата им, не е налично и писмото, с което са уведомили Столичната община за нея.  От \"Демократична България\" изпратиха своето уведомление, разпространиха и декларация срещу опита протестът им срещу \"Белене\" да бъде спрян или осуетен. Ето пълния ѝ текст: ", "date": "2018.05.21", "title": "Кой се опитва да осуети протеста срещу АЕЦ \"Белене\"?"}
{"url": "http://clubz.bg/68120-poklonenie_pred_hristina_angelakova_v_operata", "text": "Приятелите и почитателите на Христина Ангелакова ще могат да се сбогуват с нея на 23 май, ден преди празника на българската култура и писменост. Голямата оперна певица си отиде в неделя, след като не успя да се възстанови след операция за смяна на става. Почина Христина Ангелакова Поклонението ще бъде от 10 ч. във фоайето на Софийската опера и балет. Опелото е от 12,30 ч. в църквата „Света София“, а погребението – от 15 ч. на Централните софийски гробища, в Алеята на творците.    ", "date": "2018.05.21", "title": "Поклонение пред Христина Ангелакова в Операта"}
{"url": "http://clubz.bg/68115-sled_zebrite_prokuraturata_pogva_hrastite_okolo_znacite", "text": "Върховната административна прокуратура се заема с \"наличието и видимостта на пътните знаци и на другите средства за сигнализиране\". Това става ясно от съобщение на прокуратурата. Това е поредната \"пътна\" акция на ръководеното от Сотир Цацаров ведомство, след като след поредица инциденти в края на 2017 г. той нареди цялостна общодържавна инспекция на пешеходните пътеки - дали са в нужните цветове и дали изпълняват останалите изисквания на нормативните актове. Шарената \"зебра\" - най-големият престъпник в България А ако се питате докъде са \"зебрите\",  т главния прокурор Цацаров и министрите Валентин Радев и Николай Нанков. Там бе отчетено, че успешно са проверени близо четиринадесет хиляди броя: 13 629 в населени места и 352 по републиканската пътна мрежа. Оказа се, че в Пазарджишко повечето \"зебри\" са оранжеви, на места са пó нагъсто от 250 м или са дублирани със светофар. От пиар мероприятието състваха само... общините, които са собственик на споменатите над 13 000 пешеходни пътеки. След предписанията обаче от юни ще има втора вълна от проверки. Акция \"пешеходна пътека\" на Цацаров върви към пълен успех Ето и цялото съобщение на ПРБ от днес: Акция \"пешеходна пътека\" на Цацаров върви към пълен успех", "date": "2018.05.21", "title": "След \"зебрите\": прокуратурата погва храстите около знаците"}
{"url": "http://clubz.bg/68111-gerb_dade_tasko_ermenkov_na_prokuraturata_iska_mu_ostavkata", "text": "ГЕРБ иска оставката на депутата от БСП Таско Ерменков заради публикацията му, че водата в София е отровна. Това стана ясно от думите на депутата от ГЕРБ Тома Биков, след като партията внесе сигнал в прокуратурата срещу Ерменков заради този казус. Неделна история с Таско Ерменков, ДАНС, ГЕРБ и една фалшива новина Биков настоя от БСП да се разграничат от действията на Ерменков и ако той не подаде оставка, да бъде изключен от парламентарната група на партията. Той определи действията на Ерменков като провокация за националната сигурност. Шефът на правната комисия Данаил Кирилов обясни, че главният прокурор би могъл да поиска снемане на депутатския имунитет на Ерменков, защото престъпленията, за които е внесен сигналът, са тежки. Според него това е началото на една бъдеща защитна стратегия с цел оневиняване на Ерменков. По-късно Кирил Добрев от ръководството на БСП обяви на \"Позитано\" 20, че няма партийна позиция по казуса, но той лично е провел разговор с Таско Ерменков . Парламентарната група на левицата ще се събере да обсъди казуса утре, допълни още Добрев (", "date": "2018.05.21", "title": "ГЕРБ даде Таско Ерменков на прокуратурата, иска му оставката"}
{"url": "http://clubz.bg/68110-turciq_investira_miliardi_v_magistrala_belgrad_saraevo", "text": "Турският президент Реджеп Тайип Ердоган обеща Анкара да инвестира няколко милиарда евро в изграждането на магистрала, свързваща Белград и Сараево. Ердоган от вчера е в босненската столица на посещение, определяно като \"работно\". Министрите на транспорта на Босна и Турция подписаха писмо за намерение за изграждането на магистрала, свързваща Сараево и Белград. Проектът за близо 3 милиарда евро засега е блокиран от босненските сърби. Ердоган посочи, че очаква министрите да се договорят за техническите детайли до лятото, когато ще бъдат обявени търгове за изграждането на пътните участъци. \"Нашият спасител Ердоган\" поиска гласа на турците в Европа Основното мероприятие по време на визитата на Ердоган обаче беше речта му предвид предстоящите на 24 юни в Турция избори, за която пристигнаха хиляди турци от страни от Западна Европа, които забраниха предизборни митинги на чужди лидери на тяхна територия. Хиляди бяха дошли от Германия, Холандия и Австрия, които забраниха предизборните митинги на турски политици, както и от страни от Балканите и от цяла Босна. В Сараево беше единствената предизборна проява на Ердоган в чужбина. На насрочените президентски и парламентарни избори в Турция на 24 юни три милиона турски граждани в чужбина ще могат да гласуват, в това число 1.4 милиона в Германия. Междувременно държавният глава на Турция съобщи, че турското разузнаване (МИТ) е предупредило за готвен атентат срещу него.  Вицепремиерът Бекир Боздаг също предупреди за възможни \"заплахи за убийство\" срещу Ердоган по време на посещението в Босна. \"Но Реджеп Тайип Ердоган не е човек, който би се уплашил от смъртни заплахи или би отстъпил от пътя си\", добави той. Косово разследва как Турция си взе шестима турци от тяхна територия Междувременно в Сараево Ердоган за пореден път удари Фетуллах Гюлен, ислямския проповедник, който живее в САЩ и когото Анкара обвинява за опита за преврат от юли 2016 г. Организацията на Гюлен, който се намира в Пенсилвания, САЩ, има клонове в почти всички страни на Балканите, като особено силно присъства в тези с мюсюлманско население - Косово, Македония, Албания, Босна и Херцеговина, дори в България - в София има средно училище, свързано с Гюлен. Босненските медии съобщиха, че управляващата над 15 години в Турция Партия на справедливостта и развитието (ПСР) на Ердоган планира скоро да открие представителство в Босна. Как Ердоган накара турците да му кажат #Tamam \"Ще покажем, че той [Ердоган] има приятели и има хора, които се гордеят с него\", каза Бекир Изетбегович, мюсюлманският представител в тристранното президентство на Босна, пред поддръжниците си миналата седмица. Половината от 3.5-те милиона граждани на Босна са мюсюлмани, една трета - сърби, докато хърватите съставляват около 15% от населението. Косово разследва как Турция си взе шестима турци от тяхна територия Как Ердоган накара турците да му кажат #Tamam", "date": "2018.05.21", "title": "Турция инвестира милиарди в магистрала Белград-Сараево"}
{"url": "http://clubz.bg/68113-radev_syjivqvaneto_na_aec_belene_predpolaga_i_rusko_uchastie", "text": "Това заяви президентът Румен Радев в Москва в началото на срещата си с руския премиер Дмитрий Медведев, предаде БТА. Радев е на двудневно работно посещение в Русия. Радев поиска „Български поток“ за руски газ през Черно море Според него България и Русия имат едно огромно предимство. И то е, че отношенията им не се базират само и единствено на икономически интерес. Те са свързани с дълбоки исторически, духовни и културни връзки. Затова според него е много важно да се направи преглед, да се види в какви области можем и трябва да развиваме по-динамично отношенията.  Радев изтъкна също като много важно да продължаваме традиционно добрите отношения в туризма, науката, образованието и културата, където имаме интензивен обмен, както и да продължи работата на междуправителствената комисия за икономическо и научно-техническо сътрудничество, която е отлагана миналата година и се чака от руска страна да бъде предложена дата, защото следващата сесия е в Москва. Президентът благодари за поканата, като отбеляза, че за българската страна тази среща е изключително важна, защото възстановява диалога между двете страни на най-високо равнище, прекъснат от много години. Той е важен за плодотворни отношения във всички останали области от взаимен интерес. Радев изтъкна, че срещата се провежда и в навечерието на светлия за всички българи и славяни Ден на българската просвета и култура и на славянската писменост. Дмитрий Медведев смята, че двата народа са свързани със силни връзки на приятелство и духовна близост и в този контекст визитата на президента има особено значение. Според него двустранният стокообмен напоследък по-скоро е намалявал. Медведев изрази надежда интензивността на контактите да нараства, като се имат предвид визитата на президента, както и скорошна визита на премиера Борисов. И допълни, че в скоро време очаква посещение на премиера Бойко Борисов в Русия, съобщи ТАСС. Москва очаква Бойко Борисов Медведев не е поставял темата за санкциите спрямо Русия. Той посочи, че след два дни в Русия ще бъде президентът на Франция, която за миналата година е успяла да измести Германия като пряк инвеститор номер едно в Руската федерация. Радев изтъкна, че има и тежки области, където трудно ще се намери решение, но не трябва да се бяга от диалог. Такава например е лицензионният режим за производство на военна техника, въоръжение и резервни части по спогодба между НРБ и СССР. Тук България има своите определени интереси, отбеляза Радев. Българският военнопромишлен комплекс е важна част от икономиката ни. Има обаче изисквания на руската страна, които са неприемливи за нас, и България трябва да отстоява своите интереси. Като пример Радев посочи изискването България предварително да съгласува с руската страна продажба на произведена у нас военна техника и въоръжение в други страни. Това за нас е неприемливо. Но не означава, че не трябва да има диалог и намиране на решение, което е взаимно изгодно и за двете страни. Утре Румен Радев трябва да се срещне с колегата си Владимир Путин в черноморския курорт Сочи. След срещата с Медведев Радев даде брифинг за българските журналисти. Какво каза, може да видите във видеото: \n\t Москва очаква Бойко Борисов", "date": "2018.05.21", "title": "Радев: Съживяването на АЕЦ \"Белене\" предполага и руско участие"}
{"url": "http://clubz.bg/68116-kucheto_na_megan_dushata_na_kompaniqta_na_kralskata_svatba", "text": "Гости, присъствали на сватбеното парти на принц Хари и Меган Маркъл, организирано от принц Чарлз, не крият възторга си от звездата на купона - кучето на булката, пише в. \"Дейли експрес\", цитиран от БТА. Ave, Хари и Меган, плебеите ви поздравяват! (СНИМКИ) Според присъствалите на тържеството Гай - осиновеният от приют бигъл на младоженката, се оказал \"душата на компанията\" и забавлявал гостите с лудориите си.  По всичко личи, че питомецът на Меган Маркъл вече се чувства в свои води сред отбрано общество, след като по-рано беше съобщено, че имал честта да се вози със самата кралица Елизабет Втора на път към сватбената церемония в събота в замъка Уиндзор.  Пътят на Гай от приют до дворец е своеобразна приказна история в кучешки вариант.  От приют в САЩ Гай се озовава в център за осиновяване на животни в Канада, където през 2015 г. се появява неговата нова майка Меган Маркъл.  \"Историята на Гай е като приказка. Имаше едно куче, нежелано от никого. Сега то, благодарение на вълшебно осиновяване, живее в дворец и припка около кралски особи. Едва ли всеки ден го хранят с филе миньон, но със сигурност за него се грижат добре\", казва Алисън Прайз, мениджър на центъра \"Пет Валу\" в Канада.  Представяме ви херцога и херцогинята на Съсекс (СНИМКИ и ВИДЕО) През ноември миналата година прессекретарят на принц Хари потвърди, че Гай е пристигнал от Торонто, Канада, във Великобритания, и живее заедно с двойката в двореца Кенсингтън.  \n\tДругото куче на Меган Маркъл, Богард - кръстоска между лабрадор и овчарка, се оказало твърде възрастно за подобно пътуване и понастоящем живее в САЩ с близки приятели на новата херцогиня на Съсекс.  Кучето на Меган почти засенчило друг всеобщ любимец на публиката - Джордж Клуни. Той все пак се вредил за няколко танца с кралски особи. Холивудската звезда Клуни танцувал с булката Меган Маркъл на вечерния сватбен прием, организиран от британския престолонаследник принц Чарлз във Фрогмор хаус, съобщи Контактмюзик. Клуни и съпругата му Амал бяха сред 600-те поканени на официалната церемония в храма \"Сейнт Джордж\" на замъка Уиндзор в събота. Двойката беше и сред 200-те гости на вечерния сватбен прием в чест на младоженците, припомня изданието.  Въпреки обкръжението от кралски особи за Джордж Клуни не било проблем да се \"впише в средата\" и да покани на танц не само булката, но и херцогинята на Кеймбридж Катрин, пише в. \"Дейли мирър\".  \n\tИ докато двете височайши дами любезно приели поканата на Клуни за танц, актьорът \"ударил на камък\" с бившата кралска снаха Сара Фъргюсън, която от 1986 до 1996 г. беше омъжена за принц Андрю. Без съмнение сватбеният прием преминал вихрено, но най-паметен ще остане първият танц на младоженците. Новите херцог и херцогиня на Съсекс избраха да танцуват за първи път като съпрузи на хита I Wanna Dance With Somebody на Уитни Хюстън, за който Меган Маркъл преди споделяла, че е \"щастливата й песен\".  След като суетнята около големия ден на принц Хари и Меган Маркъл отмина, една от интригуващите теми е предстоящият им меден месец. Още преди сватбата стана ясно, че младоженците ще го отложат заради ангажименти. Първата официална изява на новите херцог и херцогиня на Съсекс ще бъде в Бъкингамския дворец, където ще бъде чествана благотворителната дейност на престолонаследника принц Чарлз във връзка с предстоящия му 70-и юбилей през ноември. Представяме ви херцога и херцогинята на Съсекс (СНИМКИ и ВИДЕО)", "date": "2018.05.21", "title": "Кучето на Меган - душата на компанията на кралската сватба"}
{"url": "http://clubz.bg/68114-djenifyr_anistyn_%E2%80%93_pyrvata_jena_gej_prezident_na_sasht_v_nova_komediq", "text": "В нова комедия за „Нетфликс“ Дженифър Анистън ще влезе в роля, исторически двойно необичайна за американските избиратели – тя ще играе първия президент жена гей, съобщиха от стрийминг платформата. Американската звезда на стендъп комедията Тиг Нотаро е съавтор на сценария за филма, който се нарича „Първи дами“. Премирната дата все още не е определена. Това е последният от няколко големи проекта за 49-годишната Анистън, чиято кариера след края на сериала „Приятели“ през 2004 г. се състои предимно от роли в романтични комедии. Актрисата подготвя и първото си завръщане в телевизионните сериали след „Приятели“ като звезда и изпълнителен продуцент в драматична поредица за „Епъл“, посветена за живота на група хора, работещи в сутрешно телевизионно шоу.", "date": "2018.05.21", "title": "Дженифър Анистън – първата жена гей президент на САЩ в нова комедия"}
{"url": "http://clubz.bg/68108-zrelostnicite_pishat_po_vqra_na_nikola_vapcarov", "text": "Стихотворението „Вяра“ на Никола Вапцаров е произведението, по което днес пишат дванадесетокласниците на държавния зрелостен изпит, съобщиха от МОН. Седмокласниците трябва да направят преразказ по откъс от романа „Седем хайдути и едно магаре“ на Бранислав Нушич. В 8:00 ч. започна матурата по български език и литература за 55 000 дванадесетокласници. Изтеглената тема беше номер 24. Махнете матурите Зрелостници споделиха пред БНТ, че се чувстват спокойни, защото за тях матурата е \"поредното контролно\", макар и малко по-сложно от обикновеното. Кандидатстудентските изпити според тях са били по-сложни.  ", "date": "2018.05.21", "title": "Зрелостниците пишат по \"Вяра\" на Никола Вапцаров"}
{"url": "http://clubz.bg/68105-valeri_simeonov_nqmalo_da_zabranqva_flanelkite_na_futbolistite", "text": "Една от редакциите на Закона за хазарта, предложени от вицепремиера Валери Симеонов, сериозно притесни спортните клубове. Става въпрос за забраната на т.нар. непряка реклама, или както е формулирано в измененията: \" , съобщение или препоръка, която включва и наименование на хазартна игра, или търговска марка на организатор на хазартна игра и/или дейност,  \". Според клубовете това означава, че в обхвата на забраните ще попаднат не само рекламните банери по стадионите и спортните зали, които рекламират хазартни игри по време на играта, но и рекламите на същите тези организатори, които се излъчват в тв и радиоефира в полувремената. Забраната ще засегне дори екипите на спортистите, често брандирани с името и логото на спонсорите, които масово са фирми организаторки на игри на късмета или букмейкъри. Валери Симеонов пред Клуб Z: Следва въвеждане на ДДС за хазарта Своето \"сериозно безпокойство\" в тази посока изразиха от ФК ЦСКА 1948, които разпространиха  по отношение на непряката реклама. Валери Симеонов се срещнал с Васил Божков. И го разочаровал В коментар за Клуб Z Валери Симеонов посочи, че редакцията на текста нямало да забранява фланелките на футболистите, а целта била да се забрани само прякото и непрякото рекламиране на печалбите, т.е. показването на победителите от моментна лотарийна игра. В действителност обаче, ако само това е намерението на Симеонов по отношениение на непряката реклама на хазарта, то така предложените изменения трябва да минат през редакция в парламента, защото сегашната оставя впечатлението, че се забранява всякаква форма на показване на игрите на щастието. Законът, който ще ограничи хазарта (ПЪЛЕН ТЕКСТ) Валери Симеонов се срещнал с Васил Божков. И го разочаровал Законът, който ще ограничи хазарта (ПЪЛЕН ТЕКСТ)", "date": "2018.05.21", "title": "Валери Симеонов нямало да забранява фланелките на футболистите"}
{"url": "http://clubz.bg/68123-ognqn_minchev_da_regulirame_sveta_chrez_specialnite_si_otnosheniq_s_rusiq", "text": "Ако България претендира, че има специални отнопения с Русия, изградени върху специфични близости - културни, исторически, религиозни - този исторически потенциал трябва да се използва. Това каза политологът Отнян Минчев пред БНР, в коментар за визитата на президента Румен Радев в Москва. Радев: Съживяването на АЕЦ \"Белене\" предполага и руско участие Според Минчев, ако наистина има такъв потенциал, той трябва да се използва, за да се върви в посока, която е обратна на геополитическото противопоставяне. Той смята, че възродената геостратегическа конкуренция неизбежно ще се отрази на отношенията на България както с нейните партньори, така и със страни като Руската федерация, които влизат в \"конкурентна схватка\" с тях. Минчев посочи няколко въпроса, които президентът би могъл да постави в Москва и които са от значение за българския национален интерес. Първият от тях е за цената на руския газ за България, която според него вече три десетилетия сериозно надвишава средната цена в Европа. На второ място Минчев посочи нерешения въпрос за руските входни мита за български стоки, които са по-високи в сравнение с други страни от бившия социалиситчески блок. Политологът изтъкна, че трябва да се обсъди и възможността за транзитиране на руски газ. Според Минчев българският президент като държавен глава на страна член на ЕС и НАТО, трябва да изрази тревога от нарастващото напрежение в региона - особено в района на Черноморието и на Балканите. Той посочи и \"активно разширяващата се милитаризация на Черно море след анексията на Крим от страна на Русия, както и от опитите на руските специални служби да интервенират във вътрешните работи на балканските страни и да създават напрежение от типа на това, което се случи в Черна гора  - опита за преврат, чиито следи водят до специалните служби на Русия\".", "date": "2018.05.21", "title": "Огнян Минчев: Да регулираме света чрез специалните си отношения с Русия"}
{"url": "http://clubz.bg/68088-robert_kovachev_da_te_uvolnqt_ot_bnt_veche_e_kompliment", "text": "Не са длъжни да посочат мотиви, мога само да подозирам. Не ми беше оказана честта да ми бъде казано в очите. С Константин Каменаров се познаваме от над двадесет години и колкото и да е неудобно, смятам, че в един такъв момент е редно нещата да се кажат поне tet a tet. Не мога да знам и не съм задавал въпроси. Какво значение има, актът е извършен. Не. С несходство във вижданията за начина, по който се случват нещата в телевизията. Когато Каменаров стана генерален директор на БНТ, бе посрещнат като човек от бранша, човек от „Голямата бяла къща“, който знае за какво става дума, познава процесите, макар и бегло, през последните години. Беше посрещнат с надежда, не като чуждо тяло. Имали сме, естествено. Най-фрапиращият случай беше, когато сменихме една тема на предаването „Референдум“ - за втория лифт в ски зоната в Банско. Вече бяха поканени гостите. Предаването започва да се прави в четвъртък   като в понеделник се канят коментаторите. В последния момент бях извикан и ми беше обяснено, че такава тема няма. Разговорът беше проведен пред много свидетели, в т.ч. членове на управителния съвет и шефа на дирекция „Информация“ тогава. На моята реплика, че тази тема не се прави за първи път, знаем кои са подходящите гости за нея, знаем, че не се прави лесно и винаги има външен натиск, ми беше обяснено, че няма такава тема. Как БНТ отразява темата Пирин?  В края на октомври м.г., т.е. преди. Може би още тогава трябваше да напусна. Но си обясних случая с неопитността на Каменаров като генерален директор - да удържа на натиск в такива моменти. Казах му, че предшественичката му Вяра Анкова устоя преди две години на такъв натиск. Защото наистина генералният директор е подложен на голям натиск от всички страни, няма какво да си правим илюзии. Продължих да храня надежди, че това просто е случайно. Вече мисля, че не е. На своя глава поръчах изследване на „Алфа рисърч“  . То показа, че около 70% от анкетираните подкрепят изграждането на втори кабинков лифт над Банско. Десетина дни по-късно, след като бе решено, че темата се сменя, тогавашният шеф на дирекция „Информация“ Константин Кисимов от името на Каменаров поиска да пуснем същите данни, но за новините. Казах му, че това може да стане само с позволението на социологическата агенция и с посочване на датата, на която е направено проучването, защото обстоятелствата може да са се променили, съответно и нагласите на хората и едно изследване без вярната дата може да бъде счетено за манипулация. В крайна сметка го публикувахме в новините с изрично посочване на датата. Но знаете ли кое е най-трудното нещо в една телевизия, когато ти свалят темата в последния момент? Точно така. А аз трябваше да върна Боян Петров, светла му памет. Тогава той подходи с голямо благородство. Каза само: „Няма проблем, когато ни поканите – тогава.“ Казват, че нямало незаменими хора. Има – Боян Петров. След тази ситуация повече не сме говорили с Каменаров. Имаше още случаи на подобна намеса в работата, неприятни, но не и радикални. В „Референдум“ сме имали проблеми, обсъждания, спорове, караници, смяна на теми, когато сметнеш, че нямаш подходящи събеседници и прочее, но всичко се обсъжда в процес на диалог. Никой не е отсичал „няма такава тема“. Има метрична система за оценка, която е изработена от търговска дирекция, но няма такива фрапиращи заключения. Последното тестване на предаванията беше преди новата програмна схема. За две беше посочено, че трябва да отпаднат. Но това не са 70%. Всички документи се пазят, останалото са абсолютни импровизации. БНТ спира две предавания. Заради нисък рейтинг Единственото, с което съм ги разбунвал, е да правя добро предаване – да бъдат критични, да правят теми, по които има дебати. По отношение на протеста колегите ми се обадиха, когато вече бяха решили да изразят позицията си. Когато Кошлуков ги притискаше да изписват Емил Джасим не като учител по история, а като активист на „Да, България“. Емил Джасим бе поканен като историк по темата за изучаването на комунизма и никой в този момент не е мислел за него като за член на политическа партия. Каниш човек не за да го питаш какви са последните решения от конгреса на партията му, а по естеството на темите, с които се занимава. Тогава от екипа на предаването казаха, че ще правят протест и аз ги подкрепих, защото решението им беше правилно. Сами си написаха и декларацията. За съжаление това беше последният акт на смелост от тяхна страна. Властта трябва да има търпение и здрав стомах. Трябва постепенно да смели всички, които се опитват да протестират, да вдигнат глава, да нададат глас. Когато бавно ги мачкаш, в един момент хората спират да се бунтуват. \"Денят започва с култура“: Кошлуков оказва натиск за гости и въпроси Ще се види. Нормално е хората да се страхуват, да изпитват съмнения. Нормално е също така и някои хора да не ме харесват. Аз не съм революционер, също съм бил конформист. В определени моменти съм знаел докъде мога да стигна и какво да направя. Рано или късно, по един или друг начин казвам какво е мнението ми. И да е имало такъв призив, то е бил на ниво директори. Но всички, които ме познават, знаят, че не съм заковал и един пирон в моя кабинет. Картините ми бяха облегнати по стените. Да бъда на този пост не ми е било мечта, напротив – от много административна работа често не ми оставаше време да се занимавам с други идеи за проекти. Хем съм обиден, хем съм доволен. Започнах в телевизията през 1994 година, бил съм редактор на Каменаров, когато водеше новините в Ефир 2. С този човек имам някаква биография. Разбира се, особено след случая с Банско и след идването на Емил Кошлуков, което смятам за абсолютно демонстративно показно накъде ще се развива телевизията. Още преди Коледа м.г. Кошлуков се заяде с „Денят започва с култура“ - че сме направили обзорна тема за свободата на словото, вземайки повод от тогавашната класация на „Репортери без граници“, според която бяхме на 109-о място, сега 111-о. Започна да прави анализ на предаването. Втренчи се в него, защото има някаква доза свободомислие. Нещата станаха съвсем видими, след като направихме темата за „Бялата книга“ за състоянието на българската журналистика, като отразихме всички коментари по въпроса, показахме и декларацията на в. „24 часа“, а аз казах на колегите да оставят темата отворена за следващи дебати. Тогава Кошлуков попита: „А защо не направихте материал и за книжките на вестник „Телеграф“ за Иво Прокопиев?“ Защо Кошлуков показва среден пръст в ефир? Натискът не се изразява в пряко нареждане какво да се прави или не, а в това, че когато се направи една такава публична екзекуция, тя трябва да служи за назидание на всички. Важните решения се спускат отгоре по вертикала, не се обсъждат с хората. От идването на Кошлуков насам няма продуцентски съвети, които се правеха всяка седмица и на тях се вземаха координационни решения за предаванията. Това са важни неща за редакционния живот и те вече изчезнаха. Той започна да вика продуцентите или водещите поотделно и така да оказва влияние. Има авторитаризъм в този подход. Действа се реваншистки спрямо останалите от предишното ръководство кадри. А хората искат да работят, да участват, да си кажат мнението. Ние сме хора с опит, не сме хванати от улицата. Нека. Аз поне имам чиста съвест. През годините съм управлявал чрез моите подписи милиони левове и знам, че не съм подписал нещо, за което ще взема пари под масата. Като главен продуцент се подписвам, след като изпълнителният продуцент е сключил договор. След него се подписва делегираният продуцент и накрая съм аз. Подозирам, че е възможно някой някъде да е направил някаква кокошкарска история за 20 лева. Но, при положение че подписвам огромен обем от документи, човек не може да провери всяка буква. Всичко това обаче се проверява във финансова дирекция, като преди това е имало и подпис на юрист. Аз се подписвам чак накрая. И въпреки че тази процедура ме защитава по някакъв начин, знам, че и една стотинка не съм откраднал. Единствените пари, които съм искал да вземам, независимо от извънреден труд и работа по други предавания, са били само за „Референдум“. Има заповед на генералния директор, с която се позволява щатни служители да получават и хонорари и аз не съм единственият, който попада в обхвата й. В моя случай хонорарът за „Референдум“ ми беше предложен преди 9 години, когато започна предаването. Не съм искал или настоявал. Създал съм и „История БГ“ и изобщо не ми е хрумвало да поставям въпроси за заплащане. Направил съм концепцията за „Зелената линейка“, участвал съм във „Великите българи“, „Големият избор“, „Кауза.bg”. Винаги съм искал само изработеното и нищо повече. Оттук нататък мога само да давам. Когато искаш да кажеш нещо честно, пази се – срещу теб се изправя системата. Парадоксалното е, че я регистрирах, за да предпазя предаването от другите телевизии, а не от моята собствена. В момента проучвам авторските си права. Казва ми се, че съм бил на щат, когато съм измислил това предаване. Ще обсъдя с адвокати какво да правя. Да съдя телевизията не ми е любимото занимание. Иначе ми предложиха да остана в „Референдум“ на хонорар. Но им казах, че няма как да съм излишен за цялата телевизия, а да искат да остана само за това предаване. Предложих им да работя за „Референдум“ за без пари, срещу символичен хонорар от 1 лев. Човек трябва да има достойнство. За мен парите в случая не са важни, оценката за това, което си направил е важното. Новата БНТ: по-малко политика сутрин, тежката публицистика - вечер Защо? Защо ще съсипят едно предаване, което удържа в ефир вече близо 10 години? То успя да устои на фона на търговските медии, когато на гърба му вървят популярни риалити формати. За мен това уволнение е комплимент. Те ми казват: „Ти си различен от нас и не искаме да работим с теб.“ Благодаря ви, че ме признахте! Един приятел ми се обади и ми каза: „Виж какво, негативното признание в България е най-доброто признание.“ Аз съм създал две предавания, които са в праймтайма на телевизията – „История БГ“ и „Референдум“. Като не искат да имат такъв човек до себе си – прав им път. Естествено, захващам се с нови проекти. Сега поне имам свободата и не съм затрупан с административна работа. БНТ спира две предавания. Заради нисък рейтинг \"Денят започва с култура“: Кошлуков оказва натиск за гости и въпроси Защо Кошлуков показва среден пръст в ефир? Новата БНТ: по-малко политика сутрин, тежката публицистика - вечер", "date": "2018.05.21", "title": "Роберт Ковачев: Да те уволнят от БНТ вече е комплимент"}
{"url": "http://clubz.bg/68109-53_na_sto_ot_bylgarite_nqma_nujda_da_si_chel_za_da_jiveesh_dobre", "text": "Явно почти половината пълнолетни българи имат проблеми с правилото за пълния и краткия член. 53% например знаят (а някои вероятно налучкват), че се пише „Магазинът се премести“, но останалите или мислят, че е „магазина“ (16%), или се надяват и двете да са верни (15%), или пък признават, че не знаят (16%). Колкото до другата традиция по това време на годината - абитуриентските балове – повечето пълнолетни българи не харесват начина, по който те се провеждат напоследък (56% се изказват негативно, а 27% - позитивно; останалите се колебаят). Най-притеснителният, но не и изненадващ резултат е на въпроса дали трябва да си чел много книги, за да живееш добре. Над половината от анкетираните - 53% се съгласявават с това твърдение, а доста по-малко са хората, които са на обратното мнение. Останалите се колебаят.  Как се пише правилно „Магазина се премести“ или „Магазинът се премести“. Въпросът изглежда много, много лесен. Не и според анкетираните. От агенцията задават и „уловката“, отговорът: „И двете са верни“. 53% дават все пак правилния отговор, 16% избират „магазина“, а 15% - смятат, че и двете са верни. 16 на сто не знаят. Младите хора отговарят като че ли по-вярно – 61% сред хората на възраст от 18 до 25 години са дали верния отговор, докато сред хората на възраст над 66 години този дял е 38%. В голяма степен правилно отговаря и групата на хората на възраст от 56 до 65 години. Хората с по-високо образование отговарят и по-правилно, посочват от агенцията. Абитуриентските балове и нещата, свързани с тях, явно събуждат по-скоро негативна реакция сред обществото. 56% не одобряват начина, по който те се провеждат сега, а 27% го одобряват. Сред групите на хората на възраст между 18 и 25 години, както и сред тези на възраст между 26 и 35 години, преобладават онези, които харесват начина, по който се провеждат баловете. При най-младите например има близо 70% одобрение. 70% е неодобрението в групата 56+.   \"Беше проверено и отношението към твърдението „Не е необходимо да си прочел много книги, за да живееш добре“. Това твърдение звучи двусмислено – то може да е констатация, но може да изразява и съжаление, а дори и одобрение. Точно защото е многозначно, то разкрива достатъчно любопитна обществена картина. На практика няма разлика в отговорите на различните демографски групи\", коментират от \"Галъп интърнешънъл\".", "date": "2018.05.21", "title": "53 на сто от българите: Няма нужда да си чел, за да живееш добре"}
{"url": "http://clubz.bg/68099-da_pusnesh_sluh_che_vodata_v_sofiq_e_otrovena_e_otvratitelno", "text": "При замервания на над 500 показателя в 78 точки през последните 3 дни никъде няма засечени отклонения в качеството на водата, която гражданите на София пият. Това каза пред бТВ директор „Експлоатация и поддръжка” в „Софийска вода” Станислав Станоев. Той се наложи отново да уверява в качеството на водата в столицата заради плъзналите слухове за отравяне на яз. \"Искър\", официализирани във фейсбук от депутата от БСП Таско Ерменков. Неделна история с Таско Ерменков, ДАНС, ГЕРБ и една фалшива новина „Получихме множество обаждания от притеснени клиенти от всички райони на София”, призна Станоев. Той подчерта, че качеството на водата се следи непрекъснато, а ключова инфраструктура като язовирите \"Искър\" и \"Бели Искър\", пречиствателните станции и резервоарите са строго охранявани от полицията. „Хвърля се сянка върху един продукт, който се използва от всички. За разлика от други показатели като въздуха водата в София е перфектна, една от най-добрите в европейските столици”, смята главният държавен здравен инспектор д-р Ангел Кунчев. Контролът е „жесток” на всеки етап и се прави както от фирмата, така и от здравните власти, каза още Кунчев. „Да пуснеш такъв слух от човешка гледна точка е отвратително деяние”, категоричен беше той. Депутатът Таско Ерменков не се включи в разговора в студиото на бТВ, въпреки че беше поел ангажимент да участва по телефона.", "date": "2018.05.21", "title": "\"Да пуснеш слух, че водата в София е отровена, е отвратително\""}
{"url": "http://clubz.bg/68122-stolichna_obshtina_sreshtu_sydebnoto_reshenie_za_nebostyrgach_v_strelbishte", "text": "Столична община иска преразглеждане и обявяване за нищожно на съдебното решение за строеж на небостъргач в кв. \"Стрелбище\". Това заяви по БНР днес архитект Здравко Здравков, срещу когото е образувано наказателно производство заради отказа му да позволи строежа на ъгъла на булевардите \"Иван Гешов\" и \"България\". Той представя днес свършеното за две години на поста, на който наследи дългогодишният главен архитект Петър Диков. Общинари събират пари за глоба на главния архитект на София  Главният архитект съобщи, че забавените преписки в район \"Младост\" от арестуваната за подкуп кмет Десислава Иванчева са около 800. В отчета си за свършеното през двете години като главен архитект на столицата, Здравков отчете най-важните: променена наредба за обществените обсъждания, така че гражданите да изказват мнение далеч преди да се е стигнало до разрешение за строеж, и нова наредба за облика на градската среда.  Сериозни дебати предстоят и по наредбата за преместваемите съоръжения и рекламата, внесена в Столичния общински съвет, чийто срок за обсъждане вече изтече. Определено в центъра рекламата ще бъде разредена, каза главният архитект. Приети в края на март т. г. промени в Закона за устройството и застрояването на Столична община (ЗУЗСО) определиха в София да има две зони за строителство на небостъргачи. Точните им места ще определят промените в Общия устройствен план на столицата, които тепърва предстоят. Промените бяха поискани от арх. Здравков и Столична община с мотив да спре безразборното строителство. Очаква се зоните за небостъргачи да са след 7-и километър на бул. \"Цариградско шосе\" и при пресичането на околовръстния път и бул. \"Царица Йоана\" в \"Люлин\". Закононовите промени наложиха 50 м максимална височина за сградите в центъра, а в кварталите - до 75 м. В зоната около околовръстния път ограничението за височината е 15 м. За всеки проект за строителство на сграда над 50 м, независимо къде в София, ще се изисква транспортен анализ как ще влияе на трафика в района.", "date": "2018.05.21", "title": "Столична община срещу съдебното решение за небостъргач в \"Стрелбище\""}
{"url": "http://clubz.bg/68104-pchelichkata_maq_nqma_da_umre", "text": "От години природозащитници предупреждават, че пчелите измират и привличат вниманието към този проблем със сложни пиар акции. Има обаче едно голямо недоразумение - медоносните пчели не са застрашени. На 20 май светът отбеляза Деня на пчелите и в навечерието му природозащитници положиха усилия с прессъобщения и пиар акции да привлекат вниманието към значимостта на тези насекоми. Супермаркет в германския град Хановер опита да покаже колко важни са пчелите. Магазинът свали от рафтовете си продуктите, които не биха съществували без опрашването, извършвано от тях - ябълки, кафе, шоколад, портокалов сок. Изчезнаха близо 60 процента от стоките. Ако четете социалните медии, може да останете с впечатление, че след няколко години заради измирането на пчелите вече няма да има хранителни продукти. Струва си обаче да се вгледаме в детайлите. \n\tБезспорно е, че опрашването на растенията е важно за хората и околната среда. Според експерти от него се възползват приблизително 70% от около 150-те най-важни растения, използвани от човечеството. Акцията в супермаркета обаче не показа реалистичен сценарий. Пчелите далеч не са единствените насекоми, които извършват опрашване. Това се прави и от мухи, оси, бръмбари, пеперуди, молци - всички те пренасят полени от цвят на цвят. Освен това не всички пчелни видове са еднакво застрашени. При дебатите непрекъснато се внушава, че измират медоносните пчели. Това е умен ход, тъй като всички познават малките прилежни насекоми и са готови да участват в опазването им. \n\t\"Спасете пчеличката Мая\" - така Световният фонд за дивата природа (WWF) озаглави свое прессъобщение неотдавна. Проблемът обаче е, че медоносните пчели изобщо не са застрашени. Медоносни пчели ще има, докато хората ги отглеждат. За пчелните кошери се грижат хората, а медоносните пчели са полезни животни. Когато много хора имат желание да се занимават с пчеларство и то е доходоносно, броят на пчелните семейства нараства. Когато интересът и печалбите намалеят, намалява и броят на пчелите. Статистиката също доказва, че медоносните пчели не измират. Според данни на Организацията по прехрана и земеделие (FAO) на ООН броят на пчелните кошери по света почти се е удвоил от шейсетте години на миналия век. Броят на пчелите в Германия през същия период значително е намалял, но от няколко години вече има лека възходяща тенденция. Освен желанието на хората да се занимават с пчеларство върху броя на медоносните пчели влияние оказват и външни фактори. През зимата например акарът \"Вароа\", чиято големина е едва 1,7 милиметра, унищожи множество пчелни семейства. За пчеларите това бе горчив хап, но популацията на медоносната пчела не е сериозно застрашена, тъй като пчелните семейства могат да се развъждат. Застрашени са дивите пчели, но те са познати на малцина. Недоразумението е дразнещо, защото заради него истинският проблем остава на заден план. Всъщност застрашени са много видове диви пчели. Повечето от тях живеят сами, а не в семейства, малко хора знаят за тях, но те все пак са важни за опрашването. Според Международния съюз за защита на природата (IUCN) около 10% от видовете диви пчели в Европа са застрашени от изчезване. За броя на повече от половината видове обаче няма надеждни данни. Освен това броят на насекомите като цяло намалява. Точният мащаб на проблема с измирането на насекомите е неизвестен, тъй като само при отделни случаи е документирано състоянието на популациите за дълги периоди. За причините също няма единно мнение. Учените приемат, че роля за изчезването им имат големите площи монокултури в селското стопанство, както и свиването на хабитатите заради разрастването на градовете. Природозащитниците често посочват като причина за намаляването на насекомите и отделни пестициди като   Препаратът обаче се използва срещу растения, а не срещу насекоми, и служи за борба с плевелите. Все пак се приема за доказано, че три вещества от групата на  могат да навредят на пчелите. Поради тази причина членките на ЕС неотдавна решиха да забранят употребата им на открити площи. Освен политиците с техните мерки отделните хора също биха могли да улеснят живота на пчелите . Една пъстра поляна с цветя вместо английска ливада може да осигури на пчелите достатъчно полени от пролетта до есента. Дивите пчели имат нужда и от цепнатини в клоните или дупки в земята, за си направят гнезда. Можете да им помогнете с \"хотел за насекоми\". Да примамите в градината си освен пчеличката Мая и диви пчели има още едно решаващо предимство - повечето от тях не жилят.", "date": "2018.05.21", "title": "Пчеличката Мая няма да умре"}
{"url": "http://clubz.bg/68107-novite_uchebnici_na_prosveta_veche_sa_odobreni", "text": "МОН одобри всички проекти за нови учебници за 3., 7. и 9. клас на издателска група „Просвета“. Заедно с печатните издания оценителите дадоха положителна оценка и на електронните. Досега „Просвета“ предлагаше електронни учебници за ученици от 1. до 8. клас, но от тази есен и деветокласниците ще могат да учат по тях. \n\tНай-голямата българска издателска група отново представи най-много заглавия за оценяване. \n\tЗа 3. клас има два пълни комплекта по всички предмети – „Чуден свят“ („Просвета – София“) и „Голямото приключение“ („Просвета Плюс“). Те са дело на същите авторски колективи, които създадоха и учебниците за 1. и 2. клас. Хиляди учители работят по тях от миналата учебна година, харесват ги и постигат отлични резултати в клас. Тази висока оценка бе потвърдена на Международния панаир на книгата във Франкфурт, Германия, където престижно жури присъди на „Голямото приключение“ за 1. клас награда за най-добър учебен комплект в Европа за 2017 г. Не по-малко успешен е и другият комплект, „Чуден свят“. \n\tИзвън двата комплекта „Просвета“ предлага учебници по три чужди езика – английски, немски и руски. \n\tЗа 7. клас издателската група има общо 29 учебни комплекта – по два или по три за всеки предмет. А за 9. клас учебниците са 25, включително учебници по английски, руски, немски и френски език, предназначени за интензивно обучение и обучение по втори чужд език. \n\tЕлектронните учебници са дигитални варианти на печатните – изцяло покриват изискванията на МОН за съдържание и отговарят на учебната програма. След одобрението от МОН идва вторият важен етап – учителите трябва да оценят и изберат учебника, по който ще преподават през следващата учебна 2018/2019 година. За да получи оценка „приложим“, един проект трябва да събере най-малко 50% подкрепа. \n\t„Просвета“ гарантира, че ще достави на училищата всички печатни учебници в сроковете, определени от МОН. А електронните учебници ще са на разположение на учителите още в началото на юли. \n\tП.П. Новите учебници за 3.,7. и 9. клас на „Просвета“ разгледайте  .", "date": "2018.05.21", "title": "Новите учебници на \"Просвета\" вече са одобрени"}
{"url": "http://clubz.bg/68103-chij_stol_si_izbirash_na_merkel_ili_na_borisov_snimki", "text": "Ако се чудиш какво да правиш днес, не си на матура или на работа, българското председателство ти предлага... разходка из НДК в опит да подчертае историческата значимост на приключилата през миналата седмица среща на върха ЕС - Западни Балкани в София. Група четвъртокласници от 120-о училище в София се оказа пред отворените врати. Всеки посетител на НДК ще може да седне на мястото, на което през миналата седмица седяха европейските лидери, съобщи министърът на българското председателство на Съвета на ЕС Лиляна Павлова на откриването на пиарското мероприятие.   Павлова посочи, че залата била запазена в автентичната си подредба\" - така, както през миналата седмица в нея са седели лидерите. \"Посетителите ще имат възможност да видят залите за двустранни срещи и на финала на обиколката ще има изненада - подарък за всеки дошъл. Интересът е голям. Днес е неучебен ден за всички, които не са на матура, и това е една от причините да изберем този ден”, каза още министър Павлова. Срещата на върха, която събра лидери от ЕС и от Западните Балкани (Сърбия, Македония, Албания, Косово, Босна и Херцеговина и Черна гора), е най-голямото събитие в 6-месечния календар на българското председателство. Като домакин премиерът Бойко Борисов посрещна в НДК държавните и правителствените ръководители на държавите членки на ЕС, от Западните Балкани, председателите на Европейския съвет Доналд Туск, на Европейската комисия Жан-Клод Юнкер и на Европарламента Антонио Таяни, комисаря за европейската политика за съседство и преговорите за разширяване Йоханес Хан и представители на Световната банка, Европейската инвестиционна банка и Европейската банка за възстановяване и развитие (ЕБВР). Анализатори по-късно коментираха, че въпреки факта, че София вече се появи на картата на международните събития, темата \"Иран\" затъмни перспективата и дискусиите за Западните Балкани. Новините, че ЕС ще продължи да участва в ядреното споразумение с Иран и ще подкрепи европейските фирми, които ще пострадат от американските санкции, беше водеща от събитието, но не и неясните обещания за европейското бъдеще на шестте балкански държави. ", "date": "2018.05.21", "title": "Чий стол си избираш - на Меркел или на Борисов (СНИМКИ)"}
{"url": "http://clubz.bg/68106-godsmak_idva_za_pyrvi_pyt_v_sofiq", "text": "\"Годсмак\" - носител на наградата Artist’s of the Year на The Billboard Music Awards през 2001 г. и група, номинирана 4 пъти за наградите \"Грами\", идва с всичките си хитове в София през ноември! Това обяви преди минути Алекси Калев от Bulgarian Live Music в ефира на Z-Rock. С продажби от над 20 милиона копия в цял свят и три последователни албума под номер 1 в Billboard топ 200, групата се нарежда до банди като които имат същия успех. \"Годсмак\" пусна титулната When Legends Rise Групата от Бостън включи и България в турнето си по повод новия албум  , по който работиха през цялата 2017-а. Новият дългосвирещ проект на Godsmack се появи четири години след предишния им албум   и представя стремежа на бандата да завладее още по-мащабни музикални територии. Godsmack с убийствено ново парче (АУДИО) Музикалното откровение на различния Съли Ерна \"Годсмак\" отдавна заслужи мястото си сред най-големите рок групи в света и за нас е чест и привилегия да организираме първия им концерт в София. Освен песни от най-новия албум феновете ще чуят и всички най-големи техни хитове, превърнали ги в групата, която са сега”, разказва Алекси Калев. Godsmack с убийствено ново парче (АУДИО) Музикалното откровение на различния Съли Ерна", "date": "2018.05.21", "title": "\"Годсмак\" идва за първи път в София"}
{"url": "http://clubz.bg/68100-tomislav_donchev_za_aec_belene_tozi_pyt_trygva_po_razlichen_nachin", "text": "Предлаганите промени в плана за мобилност, станали известни като \"Закона Макрон\", които притесняват българските превозвачи, не са само в ущърб на България и на нашия транспортен бизнес, а противоречат и на редица европейски принципи. Всички се наредиха зад превозвачите Това смята вицепремиерът Томислав Дончев. Според него тези промени били и против един от основните принципи - за свободното движение на хора. \"Как ще вменяваме на един превозвач на колко седмици къде да ходи? Той може да не иска да се прибере вкъщи. Може да реши да види тъща си в Испания\", аргументира се Дончев по Нова тв. По време на срещата на върха в София през миналата седмица европейските лидери бяха посрещнати от протестите на недоволните превозвачи. Те са против регламента, който предвижда тираджиите да се прибират в родината си поне веднъж на 3 седмици, задължително да отсядат в хотели, а командировъчните им да са в размер в съответствие със законодателството в страната, в която се намират.  Вицепремиерът коментира и срещата на върха ЕС - Западни Балкани: „Това събитие само по себе си е успех. На него беше свършена много работа, а това, което съвсем не бива да се забравя, е, че и след него има да се върши много работа. Темата ни беше изключително удачно избрана.” „И тук обичайно фокусираме разговора – кой колко пари ще дава. Чухме, 10 милиарда за свързаност, за инфраструктура – това е добре. Това е т. нар. хибридно финансиране. Най-голямата задача обаче е друга и тя е двустранна – първо, това е процес, който трябва да тече през следващите години. Говорим за реформи в самите държави. Второ, работа с гражданите, които трябва да бъдат убедени, че нямат друга приемлива алтернатива”, разясни Дончев.  Според вицепремиера този път строителството на АЕЦ \"Белене\" \"тръгва по различен начин\".  Властта забърза АЕЦ \"Белене\" Срещу тази схема икономически аргументи не можело да бъдат намерени, доводите против били само политически. Властта забърза АЕЦ \"Белене\"", "date": "2018.05.21", "title": "Томислав Дончев за АЕЦ \"Белене\": Този път тръгва по различен начин"}
{"url": "http://clubz.bg/68098-v_marsiliq_zadyrjaha_za_terorizym_bylgarin_kojto_se_pravel_na_chechenec", "text": "Българин беше задържан в Марсилия по подозрения, свързани с евентуална терористична атака. Първоначалната информация беше за чеченец, който говори руски. 48-годишният мъж, задържан в събота от френските власти, е български гражданин, потвърди за АФП градският прокурор на Марсилия Ксавие Тарабьо в неделя, когато мярката за неотклонение на арестувания беше продължена. Той е имал криминална регистрация във Франция за опит за убийство. Мъжът бил задържан след сигнал на пътничка за човек със странно поведение. Пътникът първоначално говорел на руски и заявил, че е от чеченски произход. Именно човек от тази етническа група извърши преди дни нападение в Париж.  Нападателят от Париж е френски гражданин, родом от Чечения Едва по-късно при проверка на отпечатъците станало ясно, че всъщност става въпрос за българин. Към момента не се знаят други подробности за него. Българинът е пренасял материали, от които може да се направи взривно устройство. Властите гледат на случая изключително сериозно, като на този етап смятат, че може да са предотвратили атентат, посочва бТВ.", "date": "2018.05.21", "title": "В Марсилия задържаха за тероризъм българин, който се правел на чеченец"}
{"url": "http://clubz.bg/68092-shveciq_zashtiti_svetovnata_si_titla_v_hokeq", "text": "Швеция стана световен шампион по хокей на лед за втора поредна година. \"Трите корони\" защитиха титлата си на първенството в Дания след тежък финал срещу Швейцария, решен с дузпи. В редовното време резултатът е 2:2 (1:1, 1:1, 0:0). Стигна се до допълнителна част и дузпи, при които скандинавците взеха връх с 2:1. Така за историята остава крайното 3:2. Първенецът е един, но шампионатът принадлежи и на Швецария, тимът на която преодоля в елиминациите великите сили Финландия и Канада с по 3:2. Триумфът срещу \"кленовите листа\" на полуфинала е мачът на турнира.  Още повече ден по-рано северноамериканците биха Русия с 5:4 след продължение и дадоха заявка да си върнат титлата. \"Часовникарите\" бяха напът да станат и световни шампиони - за първи път в историята си. Те повеждаха на два пъти в първата и втората третина. Дори при дузпите имаха аванс, но \"тре крунур\" грабнаха титлата с последните си два удара - рядко виждана драма! Третото място е за тима на САЩ, който разби тъжния канадски отбор с 4:1 в \"малкия финал\", след като на полуфинала падна тежко от бъдещия шампион с 0:6. Големият губещ за годината е отборът на Канада, който се провали и на олимпийските игри, където допусна сензационно отпадане от Германия.", "date": "2018.05.21", "title": "Швеция защити световната си титла в хокея"}
{"url": "http://clubz.bg/68101-radev_poiska_%E2%80%9Ebylgarski_potok%E2%80%9C_za_ruski_gaz_prez_cherno_more", "text": "  - Това е първата среща на президентите на България и Русия за десет години. Толкова дълга липса на диалог на най-високо равнище не отговаря на интересите на нашите народи, обединени от многовековни духовни и културни връзки. Трябва да се отбележи, че „народната дипломация“, общуването между туристите, артистите, професионалистите, журналистите, културният обмен и т. н. никога не са спирали. Липсата на политическа воля и смелост винаги са били компенсирани от историческата и човешката близост. Днес е важно да се възстанови доверието и да се пристъпи към конкретни действия. През втората половина на 2018 г. трябва да се проведе поредната 16-а сесия на Българо-руската междуправителствена комисия по икономическо и научно-техническо сътрудничество. Очаквам след срещата на президентите правителствата на нашите две страни да набележат конкретни мерки и проекти във всички области. В Сочи - при Путин, в Москва - на \"Зигфрид\" - Имаме принципна договорка с президента на Руската федерация за посещението му в България през 2018 г., когато заедно отбелязваме 140 г. от нашето Освобождение. Но преди президентските избори г-н Путин, разбира се, не можеше да определи конкретна дата. В Сочи ще подновя поканата към него. Уверен съм, че такова посещение в най-скоро време ще създаде благоприятни условия за задълбочаване и разширяване на двустранното сътрудничество. - В качеството си на действащ председател на Съвета на ЕС България се стреми към конструктивен и съдържателен диалог. Смятам, че такова отговорно решение бе единствено възможното в тази трудна ситуация, изискваща принципно и далновидно поведение. - Отношението ми към санкциите е известно. Те не са повод за замразяване на отношенията. Никои санкции не са вечни. Санкциите нанасят щети на всички страни и са неефективен инструмент. Още повече считам, че свободната търговия в по-голяма степен помага на мира, тъй като създава взаимни връзки, от чието скъсване никой не е заинтересован. Що се отнася до ограничителните мерки на ЕС срещу Русия, те имат за цел разрешаването на кризата в Украйна. Отмяната на санкциите е свързана с цялостното изпълнение от всички страни на Минските споразумения. Изпълнението им би позволило да бъде възстановено доверието между ЕС и Русия и следователно би помогнало за задълбочаването и разширяването на двустранното българо-руско сътрудничество. ЕС и Русия трябва да отговорят на въпроса в каква насока искат да изграждат отношенията си и как ще решаваме спорните въпроси – в режим на диалог, или ще се откажем от него. През последните дни диалогът се активизира. Преди няколко дни в Сочи бе канцлерката Ангела Меркел, днес и утре ще обсъждаме българо-руските отношения с премиера Дмитрий Медведев и президента Путин, а в близките дни в Русия ще пристигне президентът Макрон. Смятам, че това е многообещаваща динамика. Радев: Санкциите вредят на Русия и на Евросъюза (ПЪЛЕН ТЕКСТ) - Туризмът е една от онези области, в които България няма нужда от реклама. Според руски данни страната ни е сред най-популярните туристически дестинации и това е естествено – ние предлагаме отлични условия за морска, планинска и скиорска почивка, а нашите народи имат общи духовни и културни традиции. В България също така има много места, свързани с историческата памет за освободителната Руско-турска война от 1877-1878 г. Над 450 000 руски граждани се сдобиха с недвижими имоти в България, най-вече по морските курорти. България, както и Русия, вече предприема мерки за облекчаване на визовите изисквания и те носят добри резултати. - Не бих искал да коментирам действията на нито един от предшествениците ми. Доколкото знам, това не е прието и в Русия. Мога със сигурност да кажа, че в страна, в която към Русия исторически се отнасят със симпатии, подобни действия могат само да ѝ навредят. - Това е още едно доказателство за необходимостта от възстановяване на взаимно изгодните отношения с Руската федерация. Въпреки че България е член на НАТО, тя продължава да охранява въздушното си пространство с помощта на изтребители МиГ-29 и поради това е необходимо да им бъде гарантирана своевременна техническа поддръжка. От финансова гледна точка сумата от 40,5 милиона евро не е толкова малка, но от гледна точка на способността за отбрана това е крайно недостатъчно за гарантиране на пригодността към полети на достатъчно на брой самолети до приемането на въоръжение на изтребители от нов вид. Проблемът с техническата поддръжка на изтребителната авиация няма да бъде решен, но това ще позволи на България самостоятелно да гарантира въздушния си суверенитет. - България заяви намерение да модернизира военновъздушните си сили чрез закупуване на боен самолет от нов вид. Съгласно изискванията, утвърдени от българското правителство, изтребителите трябва да бъдат произведени и да бъдат на въоръжение поне в една държава членка на НАТО или ЕС, което е логично от гледна точка на съюзническите ни ангажименти. Това изискване дава отговор на въпроса, така че нека бъдем реалисти – закупуването на още изтребители МиГ-29 е невъзможно. - Необходимо е да се отбележи, че няма решение на Алианса за създаването на т. нар. флотилия в Черно море. България винаги е смятала, че предприеманите в областта на отбраната действия не трябва да водят към ескалиране на напрежението. Това трябва да бъде общ принцип за страните от НАТО и за Русия в Черноморския регион. - Преди всичко смятам, че тази тема има нужда от деполитизиране и трябва да се вслушваме в мненията на експертите и икономистите. Във всички случаи България е заинтересована да стане енергиен център на Югоизточна Европа, което означава също така да стане страна, разпределяща природен газ. Що се отнася до доставките на газ от Русия, смятам, че България има нужда от преки доставки на руски газ през Черно море. Да го наречем „Български поток“. Такъм подход е продиктуван от здравия разум и изискванията за енергийна сигурност и ефективност, и то не само по отношение на България, но и на ЕС като цяло. Такива стремежи по нищо не се различават от намеренията на Германия да реализира „Южен поток-2“. Разбира се, България и Германия са членки на ЕС и трябва да спазват правилата на Третия енергиен пакет. Надявам се, че и руската страна, и Брюксел ще приемат тази идея с разбиране. Второ, добър ход е това, че нашето правителство отново повдига темата за АЕЦ „Белене“. Беше време, когато същите политици се гордееха с прекратяването на този проект. Смятам, че това е проява на реализъм и зрялост. Този проект има бъдеще, но с отчетливи юридически, времеви и ценови рамки. - България твърдо смята да укрепи позициите си на регионален газоразпределителен център и ЕС ни подкрепя за това. По линия на Фонда за свързване на Европа бяха отпуснати безвъзмездно 920 000 евро за предпроектни проучвания. Тези работи вече се извършват, а една от основните цели на проекта е увеличаването на транзита на природен газ, включително руски, през българска територия. - Безспорно най-сигурният, най-надеждният и най-евтиният път е прекият. Особено когато става дума за доставката на допълнително количество руски природен газ за България, Сърбия, Унгария, Австрия и Северна Италия. Както за Русия, така и за България логичният избор за увеличаването на доставките на руски природен газ за Европа е пътят през територията на България. Затова е в наш общ интерес да получим пряк достъп на руски газ до българското Черноморско крайбрежие. Убеден съм в това. В това отношение много силен аргумент на България е построената и действаща газопреносна система, която сега се разширява, а газовите хъбове със съседните страни ще осигурят достъп до страните от Централна Европа. - България е ядрена страна и тя трябва да остане ядрена. Имаме дългогодишен опит и силни традиции в ядрената енергия, гарантиращи стабилността и предсказуемостта на производството на електроенергия в България. Този опит, а също така плановете ни за бъдещето и проектите в енергийната сфера трябва да включват АЕЦ. Що се отнася до строителството на АЕЦ „Белене“, през последните няколко дни българското правителство промени позицията си и се очаква Народното събрание също да отмени мораториума за реализирането на този проект. Трябва да се има предвид, че в него вече са вложени 3 милиарда лева на българските граждани, основното оборудване е платено и доставено. Европейската комисия е информирана за проекта, а площадката е построена и лицензирана. Към АЕЦ „Белене“ имат интерес чуждестранни инвеститори и очаквам българското правителство да пристъпи към реализирането на този проект именно чрез избора на стратегически инвеститор. Радев: Санкциите вредят на Русия и на Евросъюза (ПЪЛЕН ТЕКСТ)", "date": "2018.05.21", "title": "Радев поиска „Български поток“ за руски газ през Черно море"}
{"url": "http://clubz.bg/68102-bylgarskiqt_shofor_li_drugo_trqbvashe_da_iskame", "text": "Който следи българските медийни дебати, няма да се учуди, че около пакета за мобилност всички бяха на страната на собствениците: всички партии, всички анализатори. Дори шофьорите, които промените уж трябва да защитят, дружно заявиха, че не искат повече пари и почивки. Това било българският интерес, казаха ни, макар че аз лично не виждам с какво е в мой интерес, че сто и петдесет хиляди български работници ще продължават да живеят като номади и ще ходят, с извинение, по нужда в паркове и градинки. Както впрочем не виждам интереса си в това дружно да защитаваме хазартния бизнес или пък печалбите на онези, които искат да тровят децата ни с тютюнев дим в заведенията. Леви партии у нас явно няма, няма и достатъчно видими критични гласове, които да се противопоставят на нелепи аргументи като това, че западните компании искали нашите да фалират и шофьорите ни да идат да работят при тях (за повече пари, при по-добри условия). Но да оставим тази вътрешнобългарска асиметрия. Който иска права – нека се организира в профсъюзи, да стачкува, да се бори. Да помислим за това, защо позволяваме политиците да ни сервират антиевропейски емоции и да позират като народни закрилници. Всеки конфликт има две страни, но аз почти не чух спокойно, добронамерено разяснение защо Западна Европа иска регулации. Парламент и правителство в един глас зад превозвачите Става дума за дъмпинг, който подкопава тамошния пазар на труда. И натискът там идва не - и не само - от предприятията, които искали да изместят нашите, а най-вече от гражданите, които се боят, че Източна Европа занижава заплащането и социалната защита на работниците. Под този натиск и в тежка борба с крайнодесните популисти управляващите във Франция, Холандия и Германия искат реформата. По странен начин дори БСП и националпопулисткият фронт у нас не само се правят, че не разбират това, а дори застават на позиции на неолиберализма: всеки да експлоатира работниците си, както знае, всеки да печели, колкото може. Териториалният дъмпинг, ако го наречем така, се състои в свободното и безконтролно пренасяне на труд и стойност от едно място с ниски стандарти към друго с високи. Битката с него се води далеч преди появата на ЕС. Средновековните гилдии са вид трудов монопол, те определят цените на продукцията и допускат външни производители при тежки условия. С появата на националния пазар тези защитени пространства са отворени за конкуренция отгоре и с принуда, което периодически предизвиква работнически битки – през XVIII век в Англия са борят срещу шотландските евтини работници, във Франция през ХIХ век – срещу италианските. Подписването на Римския договор през 1957 г. е придружено с дебати по темата: Франция се бои от снизяването на стандартите при отварянето на регулирания си пазар на труда, а Германия е на по-либерални позиции. Периодически темата излиза на дневен ред, като най-острите дебати се състояха около директивата „Болкенщайн\" за либерализиране на услугите през 1996 г. – и това беше така, защото услугите са много по-мобилни от индустриите. Сегашните дебати около командированите работници – тези, които уж временно работят в друга държава, без предприятието, което ги праща, да се съобразява с местното законодателство – бяха предшествани от вълни на недоволство срещу „португалския зидар“, после срещу „полския водопроводчик“, за да стигнем днес до „българския шофьор“. Колкото по-мобилна и нематериална става икономиката, толкова по-остро ще се поставя въпросът. Гръцкият капитан ходи да направи курс в Холандия, после пак се връща да си пие узото. Полският лекар лекува в Лондон през уикенда, за да се върне в поликлиниката за през седмицата. Само помислете какъв проблем се задава с телеработата в интернет: седи си нашият човек в някое китно селце и работи за компания в Германия, а парите му се привеждат в някаква далечна банкова сметка. А тук може би дори го водим безработен. Как точно ще го регулираме? С това не казвам, че държавите са безпомощни - казвам, че тази битка за защита на трудовия пазар няма скоро да утихне. Англия напуска ЕС основно заради ужаса от неконтролируемия приток на работна ръка от Източна Европа, която подбива цената на труда там; тя пак ще внася работници, но и сама ще преценява кои и колко. Макрон иска да избегне „Фрексит\", затова действа предварващо. Впрочем, натискът от Запад и най-вече от Париж е към хармонизиране на ЕС като цяло – не само на трудовите стандарти, но и на данъчното облагане, с което Източна Европа, но и Ирландия дразнят партньорите си. Става дума за нещо като данъчен дъмпинг - състезаваме се кой повече да свали мизата, за да подмами инвеститори, което пък съсипва социалните политики. Наясно сме, че сближаването не може да стане бързо, но не е лошо все пак да не забравяме за посоката и смисъла на това, което се прави. Посока към сближаване с най-високия стандарт, а не с най-ниския. Ако български фирми фалират, ще дойдат други, по-добри; ако българите се отчаят и напуснат страната си, просто няма да има повече държава. Безспорно правителствата са, за да защитават интереси, но ако искаме да постигнем компромис, трябва да си представяме какво иска другата страна. В този случай искат командироването да се ограничи във времето до 3 седмици – време, за което помоему може да се обиколи няколко пъти континентът. Искат сближаване на заплащането и на условията на труда както за берачите, така и за строителите. Изгърмяхме си глупаво патроните с популисткия вой около предполагаемия двоен стандарт на храните, в който най-истеричните видяха отравяне на гордия източноевропейски народ. Какво трябваше да поискаме наместо това? Или да го кажа иначе: къде ЕС прави дъмпинг у нас? На всички ни е ясно: в сферата на селското стопанство. Субсидиите у нас са в пъти по-ниски дори от тези на съседна Гърция. И това поставя нашите производители в положението на немския водопроводчик, който се конкурира с полския; на френския шофьор, който губи работата си заради българския. Ако бяхме умни, щяхме да концентрираме всичките си усилия върху това да издействаме уеднаквяване на аграрните субсидии, проявявайки готовност да отстъпим в пакта за мобилност. Да търсим съюзници за сделката, да подготвяме общественото мнение, да озаптяваме радикалния популизъм. Пък нека тогава правителството да вее байрака „Западни Балкани“ - за едната чест и слава.", "date": "2018.05.21", "title": "Българският шофьор ли? Друго трябваше да искаме!"}
{"url": "http://clubz.bg/68094-putin_muskuli_vmesto_inteligentnost", "text": "Какво ще поиска Русия за ролята си по ядреното споразумение? Какви отстъпки ще направят Германия и Западна Европа? След анексирането на Крим и нападенията в Източна Украйна би било фатално да се отменят санкциите срещу Русия. Също толкова лошо би било при изграждането на нов газопровод да се пренебрегнат интересите на Украйна. Но доколко катастрофално би било, ако и Русия излезе от споразумението с Иран? Когато през 2015 г. Русия подписа споразумението, се появи лелеяната възможност въпреки анексирането на Крим страната отново да бъде призната за важна международна сила. На този плацдарм сега Русия играе още по-важна роля. Излизането на Тръмп от ядреното споразумение се хареса на радикалите в шиитската държава. Излизането на Русия от споразумението би довело до сваляне на сегашното умерено правителство в Техеран. Положението би се обострило. Европейците са крайно зависими от това, Русия да продължи да е страна по споразумението. Какво са готови да платят като цена на Русия Германия и Европа? И то за действия, които не съществуват. Тъй като няма нищо, което Русия би могла да направи, което би искал и Путин. Действията на Тръмп тласкат Меркел в обятията на Путин В Германия често се говори за мирния характер на руското население. Кой знае дали това е вярно. Във всички случаи руските правителства рядко са се съобразявали с това. Сочи, където се срещнаха Меркел и Путин,  е на една и съща географска ширина с Ница и едва през 1829 г. е обявен за руска територия. Кавказката война приключи през 1864 г. И както сега узнахме – не и окончателно, както и че Русия на Путин не е миролюбива държава. Единственият коз на Путин са военните. Икономическата мощ на най-голямата по територия страна в света със славата на световна сила, едва ли е по-голяма от Африка. Точно 3,4 на сто от световния брутен вътрешен продукт се пада на държавите от Югоизточна Европа и ОНД. Това е резултатът от модела за развитие на Путин. Той следва съветската традиция и залага на суровини, енергия и военни, вместо на нови технологии. Това води до все по-голяма зависимост на Путинова Русия - отдавна не само от Запада, но и от презрения Китай и дори от Финландия («Нокиа»). Би било нещо ново Путин да реагира разумно и с помощта на дългосрочна инвестиционна програма да проправи пътя към индустрията. Досега непрестанно се поемаше в обратната посока. Путин укрепваше мускулната сила на държавата вместо нейната интелигентност. Китай тръгна по съвсем друг път, който е далеч по-успешен. Китайското ръководство, както и Путин, стриктно следи опозицията да не причинява ядове, но гледа в бъдещето. Русия е не само икономически слаба. С всеки ден става все по-слаба, докато други градят мощ. За никого друг по света Русия вече не е модел. Днес никой не се стреми да я последва. Руското ръководство не може да се примири с подобна загуба на значимост. Вместо да печели симпатии, Русия реагира с бомби и ракети. Това показва, че надценява ресурсите си и дългосрочните си възможности. Това не е утеха, тъй като Путин става все по-опасен. Както Тръмп е непредвидим, така Путин не е предвидим. Той може да печели точки единствено с изненадващи светкавични войни. Истинско изкуство би било да се накара Путин да поведе Русия по мирен път и икономическо развитие. За това са нужни магьоснически сили. Чудесата не са от компетенцията на германското правителство.", "date": "2018.05.21", "title": "Путин - мускули вместо интелигентност"}
{"url": "http://clubz.bg/68095-trymp_iska_razsledvane_dali_fbr_e_vnedrilo_shpionin_v_ekipa_mu", "text": "Американското министерство на правосъдието възложи на своя главен инспектор да провери дали е имало нередности или политически мотиви в начина, по който ФБР е водило контраразузнавателното разследване на хора, заподозрени в сговор с руски агенти, които са се намесили в президентските избори през 2016 г., предаде Асошиейтед прес. Това бе съобщено в декларация, след като вчера президентът Доналд Тръмп написа в туитър, че ще изиска министерството да разследва дали ФБР е внедрило свои хора в предизборната му кампания с политически цели. Президентът освен това иска да се разследва дали подобни действия са били поискани от правителството на Барак Обама. Според в. \"Ню Йорк таймс\" ФБР е поръчало на информатор да се срещне с двама души от кампанията на Тръмп - Картър Пейдж и Джордж Пападопулос, но това е било в разследването на евентуални връзки на тези хора с Русия, посочва Франс прес. Депутати от Демократическата партия обвиняват Белия дом и републиканците, че всъщност се опитват да дестабилизират специалния прокурор Робърт Мълър, който от близо година разследва евентуален сговор между Москва и предизборния екип на Тръмп. Конгресменът демократ Адам Шиф, член на комисията по разузнаването към Камарата на представителите, заяви вчера, че твърденията на президента за някакъв \"шпионин\" в кампанията му са абсурдни, добавя БТА.", "date": "2018.05.21", "title": "Тръмп иска разследване дали ФБР е внедрило шпионин в екипа му"}
{"url": "http://clubz.bg/68093-london_ne_podnovqva_vizata_na_abramovich", "text": "Британските власти тепърва ще подновяват визата на Роман Абрамович, руският милиардер и собственик на английския футболен клуб Челси, след като е изтекла през миналия месец, съобщава Би Би Си. Олигархът е подал молба за продължаване на визата, но досега няма инкакъв отговор.  Живеещият в Лондон Абрамович, който закупи Челси през юни 2003 година, в момента е без виза за Великобритания. Той не беше видян в съботния финал за Купата на Футболната асоциация на Англия между Челси и Манчестър Юнайтед спечелен от „сините“ с 1:0. Личният \"Боинг 767\" на олигарха за последен път е излятял от Лондон на 1 април и оттогава е в Москва, Ню Йорк, Монако и Швейцария, но не се е връщал във Великобритания, твърди кореспондент на Би Би Си. Джон Ман, говорител на Роман Абрамович, обяви че това са лични въпроси и няма да има коментар.  Визата на руския богаташ е изтекла в края на април. Обикновено тя се издава за първи път за три години и четири месеца, след което се подновява на всеки две години. Този път продължаването й се бави необичайно дълго. След като Русия беше обвинена за атаката срещу бившия руски шпионин Серегй Скрипал в началото на март т.г. с химическото оръжие новичок, властите в Англия обявиха, че ще затегнат режима срещу руските олигарси, пребиваващи на Острова. Абрамович е 13 в списъка на най-богатите руснаци. Състоянието му се оценава на над 12 милиарда долара. В британската преса се появиха съобщения, че той е търсил начини да придобие и право на жителство във Великобритания, но досега няма съобщения дали е успял. Великобритания зове за стратегия против Кремъл  Междувременно стана известно, че влиятелната комисия по външните работи към Камарата на депутатите в британския парламент поиска правителството на Тереза Мей да положи повече усилия за борба срещу потоците от \"корумпирани\" руски пари, които са в обращение в Лондон, предадоха Франс прес и Ройтерс. Руските пари, изпрани във финансовите институции на лондонското Сити, вредят на усилията на правителството да заеме твърда позиция срещу агресивната външна политика на Москва, се посочва в доклада. Във финансовия център на Великобритания са се излели големи потоци руски пари след разпадането на Съветския съюз през 1991 г. и Лондон остава предпочитана западна столица за руски олигарси и функционери, които парадират с богатството си на най-луксозните места в Европа, цитира Ройтерс доклада на парламентарната комисия по външните работи. Според парламентарната комисия по външните работи президентът Путин и съюзниците му . Депутатите настояват за по-твърди мерки и за засилено сътрудничество със Съединените щати, страните от Г-7 и Европейския съюз в борбата с корупцията и мръсните пари.", "date": "2018.05.21", "title": "Лондон не подновява визата на Абрамович"}
{"url": "http://clubz.bg/68097-v_sochi_pri_putin_v_moskva_na_zigfrid", "text": "На   президентът Румен Радев ще бъде на работно посещение в Руската федерация, съобщават от пресцентъра на \"Дондуков\" 2. Радев чества с Путин в Сочи Освобождението на България В рамките на визитата си българският държавен глава ще проведе среща със своя руски колега президента Владимир Путин, с министър-председателя Дмитрий Медведев и ще участва в отбелязването на Дните на българската култура в Москва. По време на посещението си в Русия българският президент ще бъде придружаван от своята съпруга. Днес Радев ще разговаря днес с Медведев, като според официалното съобщение  \"се очаква в разговорите да бъдат засегнати енергийни теми и двустранните ни отношения\". Срещата с руския президент Владимир Путин е насрочена за утре, 22 май, в Сочи. Радев при Путин в Сочи на 22 май В навечерието на 24 май президентът Радев ще се срещне с български и руски представители на културата. Радеви ще отидат и на опера - \"Зигфрид\" на Рихард Вагнер в изпълнение на Софийската опера и балет, която е на турне в Болшой театър. На   в Сочи българският държавен глава ще се срещне със своя руски колега Владимир Путин. Двамата президенти ще проведат среща, след което ще ръководят пленарните разговори на двете официални делегации. Радев и Путин ще направят съвместни изявления за представителите на медиите. В българската делегация са и съпредседателят на „Групата за приятелство България - Русия“ в Народното събрание Красимир Велчев, председателят на Комисията по икономическа политика и туризъм в българския парламент Петър Кънев, представители на местната власт, учени, общественици и културни дейци. Радев при Путин в Сочи на 22 май", "date": "2018.05.21", "title": "В Сочи - при Путин, в Москва - на \"Зигфрид\""}
{"url": "http://clubz.bg/68087-mahnete_maturite", "text": "Ако сте сред тези, които днес са на държавен зрелостен изпит, познат още като матура, запитайте се - колко пъти през последните месеци (на \"късметлиите\" - години) ви обясниха, че от тези два теста зависи животът ви? Сигурно много - учители, родители, разни други фактори... Какво всъщност зависи за ученика и бъдещ студент от оценките на въпросните матури? Отново на теория - можете да влезете в университет съвсем спокойно дори да имате тройки на матурите, и то в повечето най-престижни специалности. Ще бъде ли целият изпит проведен наведнъж, или ще бъде разделен на модули? Кога ще изтече темата за интерпретативен текст по литература? Кой колко е платил, за да разбере въпросите по-рано? А за да му диктуват отговорите веднага щом някой изнесе теста? В крайна сметка държавните зрелостни изпити са най-важни за директорите на училищата, защото на базата на резултатите от матурите се определят рейтингите, от това зависи и престижът на гимназиите. А оттам – напливът от кандидати и, разбира се, парите, които получават, които на практика са “на глава“. Затова е нормално да слушате непрекъснато за важността на държавните зрелостни изпити – за настоящето ви, за бъдещето ви, едва ли не за това дали сърцето ви ще продължи да бие, след като излязат оценките. Как процедират повечето зрелостници? Съобразяват матурите, които ще държат, с изискванията за кандидатстване на университета и специалността, която са избрали. Но съвсем не по критериите на незапознатите с изкуството “да си нагодиш състезателния бал“. Ако ще кандидатствате софтуерно инженерство в Софийския университет, най-вероятно няма да се явите на матура по математика. Защо? Оценката от дипломата за средно образование по математика влиза в състезателния бал, а оценката от матурата заменя средноаритметичното от оценките през годините в гимназията. Ако сте отличник, но по някаква случайност не изкарате 6.00 на матурата, това ви сваля бала и автоматично ви намалява шансовете да влезете в желаната специалност. Тоест зрелостниците избират пътя с възможно най-малко съпротивление. Без излишни рискове. Това се отнася за онази малка част от дванадесетокласниците, твърдо решени да влязат в желаната специалност в университета, за която оценките от матурите не са вход. В университетите у нас обаче през последните години има  . В някои случаи този изпит е с по-голяма тежест от зрелостния, но при раздутия прием и малкото кандидати това е без значение. Става все по-лесно за ученик, изкарал оценки над заветната тройка на матурите, да влезе в университет. И все по-вероятно да сте положили  От десет години матурите са задължителни за всички дванадесетокласници. Трудно ми е обаче да си спомня една година, когато е минало без скандали около тях. Грешки във въпросите на тестовете, грешки в условията на задачите, грешки при посочените от съставителите верни отговори… Изтекли теми за текстове и условия на задачи, напоследък и спекулации с авторите, които “ще се паднат“ по литература… които се оказват верни… (Оглеждайте се за някоя дискусия във фейсбук на \"Иван Вазов\" с \"Атанас Далчев\"… обикновено предсказанията се оказват верни.) На всички ученици, учители и родители, които са се сблъсквали с феномена матура, вероятно им е направила впечатление липсата на какъвто и да било логически компонент в тестовете. Зубърска работа, както се казва. За креативност и показана богата обща култура в есето по български език и литература е по-вероятно да ви порежат, отколкото да получите висока оценка. Причината тестовете да са такива вероятно е за да бъдат прикрити недостатъците на образователната система. Резултатите от изследвания като PISA говорят за функционална неграмотност сред тийнейджърите у нас. Но матурите на практика не проверяват дали такава има при зрелостниците. И експертите в МОН са доволни. Не са за изпускане и куриозите сред проверяващите… След като тестът ви бъде проверен, той се връща в училището, където можете да го видите. Не се изненадвайте, ако на цитат от лирически текст на повече от два реда някой проверяващ ви е сложил кавички (каквито според речника на БАН от 2014 г. в този случай НЕ трябва да има), ако са пропуснали да забележат някоя ваша грешка или са поправили верен отговор (и то в противоречие с официалните отговори). Вероятно известна част от тези, на които се е паднала честта да проверяват, не са много по-грамотни от вас. Или не са особено ентусиазирани да си свършат работата както трябва… Тази година само в 5 от общо 117 специалности в Софийския университет може да се кандидатства само с изпит, с резултатите от матурите не става. Това са регулираните специалности „Право\", „Медицина\" и „Фармация\" (където Медицинският факултет, Биологическият факултет и Химическият факултет още не могат да се разберат за формата на изпитите) и две от специалностите във Факултета по журналистика и масова комуникация – „Журналистика\" и „Връзки с обществеността\". Излиза, че май са прави – ако не животът, то поне мястото ви в университета може да зависи от матурите. И от грешките във въпросите, от грешките в отговорите, от грешките на проверяващите, от успеха на преписващите. И в крайна сметка – от това дали четете какво “Пейо Яворов“ ви пише във фейсбук… ---- „Генерация Z“ – с подкрепата на „Америка за България“", "date": "2018.05.21", "title": "Махнете матурите"}
{"url": "http://clubz.bg/68096-nqma_iznenada_maduro_e_preizbran", "text": "Досегашният президент на Венецуела Николас Мадуро е победител на президентските избори, предадоха Франс прес и Ройтерс, съобщава БТА. По официални данни Мадуро получава 5,8 милиона гласа, а главният му съперник Енри Фалкон - 1,8 милиона. Избирателната активност е достигнала 46,1 процента. Мадуро извоюва лесна победа на оспорваните избори, въпреки че и двамата му основни съперници ги обявиха за нелегитимни заради множество нередности. Марадона и Ердоган дадоха рамо на Мадуро \"Ние не признаваме този изборен процес, за нас избори нямаше. Във Венецуела трябва да бъдат организирани нови избори\", каза Фалкон пред журналисти и обвини правителството, че е оказало натиск над избирателите.  Опозицията призова за бойкот на изборите, напомня Ройтерс. След обявяването на резултата привържениците на Мадуро ликуваха и танцуваха латинотанци около президентския дворец Мирафлорес в центъра на Каракас.", "date": "2018.05.21", "title": "Няма изненада - Мадуро е преизбран"}
