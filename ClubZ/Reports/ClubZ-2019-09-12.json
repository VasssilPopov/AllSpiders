{"url": "https://clubz.bg/87768-evroparlamentyt_otlagane_na_brekzit_%E2%80%93_samo_pri_obosnovano_iskane", "text": "Отсрочка за Брекзит може да има, само ако искането е добре обосновано. Това се казва в разпространена днес резолюция, приета от Работната група за Брекзит и подписна от лидерите на политическите групи в Европарламента. Новината бе огласена днес на пресконференцията от председателя на ЕП Давид-Мария Сасоли. Документът ще се обсъжда на пленарна сесия идната седмица в Страсбург. Предвид последния развой на събитията в британския парламент Брекзит без споразумение изглежда все по-вероятен, за което цялата отговорност ще бъде на Лондон, предупреди Сасоли. Той обяви при какви условия ЕП е готов готов да даде втора отсрочка за излизането на Обединеното кралство от Съюза. Той изтъкна, че е изумен от решението за разпускането на британския парламент. Според него институцията трябва да работи точно в този важен за страната момент. Резолюцията съдържа три основни елемента: Сасоли повтори, че подписаното споразумение остава най-доброто възможно. И подчерта, че предпазният механизъм, или т.нар. backstop, е предвиден само за Северна Ирландия. Парламентът повторно отказа на Джонсън предсрочни избори Същевременно Сасоли се обяви и за промяна на Дъблинския регламент за миграцията. Той определя критерии и механизми за определяне на държавата членка на ЕС, компетентна за разглеждането на молба за международна закрила, която е подадена в една от страните от Съюза от гражданин на трета държава или от лице без гражданство. Той уточни, че промените в регламента трябва да се основават на солидарността между страните-членки.", "date": "2019.09.12", "title": "Европарламентът: Отлагане на Брекзит – само при обосновано искане"}
{"url": "https://clubz.bg/87765-v_bylgariq_se_izvyrshva_prevrat_no_sreshtu_profesionalizma_v_jurnalistikata", "text": "Асоциацията на европейските журналисти – България излезе с позиция, в която се казва, че  Оттам питат и дали съдебната журналистка Силвия Великова е отстранена заради обективното отразяване на темата правосъдие и отказа й да се включи в хвалебствения хор спрямо единствения кандидат за главен прокурор Иван Гешев.  \"Изкупуването на медии от политически и бизнес кръгове, назначаване на ръководни длъжности на хора, които нямат нищо общо с журналистическата професия, опитомяването на обществените медии, компроматната война през сайтове бухалки и все по-голямото смълчаване на журналистическата гилдия – всичко това говори, че един от стълбовете на демокрацията – институцията на правото да бъдеш информиран, е тежко увредена. Новият директор на БНР започна с рокадите: свали Великова от ефир, пенсионира шефа на \"Хоризонт\" Отнемането на ресора и свалянето от ефир на дългогодишния правосъден журналист Силвия Великова в БНР е пореден случай на заглушаването на критичните гласове като част от пълзящата подмяна, която се извършва в българската медийна среда. Абсолютно изненадващо е отстраняването на Великова, когато в нейния ресор трябва да бъде избран следващият нов главен прокурор в края на октомври.  АЕЖ пита: Отстранена ли е Силвия Великова заради обективното отразяване на темата правосъдие и отказа й да се включи в хвалебствения хор спрямо единствения кандидат за главен прокурор Иван Гешев? Асоциацията на европейските журналисти – България направи опит да се свърже с генералния директор на БНР Светослав Костов, но той не отговаряше на мобилния си телефон. Отстраняването на Великова влиза по печален начин в  контекста на случващото се в последните дни.  Във вторник редица медии, като по команда, разпространиха почти безкритично сигнал от лицето Йордан Бонев, който твърдеше, че попаднал на онлайн разговор за организиран държавен преврат.  Като журналисти знаем, че всеки ден в редакциите се получават десетки, а понякога и стотици небивалици и конспиративни теории, а медиите дават гласност на сигнали от зрители, читатели или слушатели едва след проверка на достоверността им. АЕЖ поиска публично разграничаване от \"ПИК журналистиката\" В този случай това не бе направено и въпреки че подателят има съмнително минало и репутация и сам  е твърдял, че е участвал в мними заговори срещу правителството (това на Орешарски), организирани от опозицията (по онова време настоящия премиер Бойко Борисов), сигналът се превърна във водеща новина за определен кръг медии и сайтове – т.нар. агенция “Пик”, Нова телевизия, присъдружният й сайт Дарик нюз, Монитор, Канал 3, вестник Труд, Българска национална телевизия и други. Координираното отразяване на сигнал, почиващ на чат от потенциално фалшиви профили и подаден от вече компрометиран подател, го превърна в част от дневния ред на държавата. Сигналът услужливо бе коментиран от представители на властта и това го направи задължителен за отразяване от почти всички медии. На този фон прави впечатление професионалното отразяване на темата от журналистката от БНР Силвия Великова, която от години се занимава с ресор “Правосъдие” в общественото  радио. Абсолютно изненадващо обаче Великова бе отстранена от графика за отразяване на протеста срещу номинацията на Иван Гешев в четвъртък вечер и бе уведомена, че въпреки първоначалния график, тя няма да води предаването “Преди всички” в петък сутринта. АЕЖ: Действията на прокуратурата могат да доведат до смразяващ ефект на автоцензура на журналистите Призоваваме ръководството на Българското национално радио в лицето на генералния директор Светослав Костов и и.д. директор на Програма Хоризонт Николай Кръстев да защитят името на БНР като обективна обществена медия. За тази цел Костов и Кръстев трябва незабавно да възстановят Великова като ресорен репортер по темата “Правосъдие” и да дадат гаранции, че няма да допуснат външна намеса от страна на Прокуратурата или на изпълнителната власт в редакционната политика на радиото.\" АЕЖ поиска публично разграничаване от \"ПИК журналистиката\" АЕЖ: Действията на прокуратурата могат да доведат до смразяващ ефект на автоцензура на журналистите", "date": "2019.09.12", "title": "В България се извършва преврат, но срещу професионализма в журналистиката"}
{"url": "https://clubz.bg/87766-dragi_opasnostta_ot_recesiq_narastva", "text": "Опасността от рецесия в еврозоната е \"малка\", но \"нараства\", заяви днес на пресконференция президентът на Европейската централна банка (ЕЦБ) Марио Драги, цитиран от ДПА и Франс прес. Този ясен сигнал на песимизъм идва, точно когато институцията преразгледа низходящо прогнозите си за икономическия растеж и инфлацията във валутния съюз за 2019 и 2020 годината, отбелязва АФП. Освен това на днешното си заседание по паричната политика ЕЦБ понижи лихвата по депозитите от минус 0,4 на сто до минус 0,5 на сто, както се очакваше, и обяви нова програма за изкупуване на облигации за 20 милиарда евро месечно от 1 ноември. Лихвата по рефинансирането бе запазена на исторически ниското равнище от 0 процента, а маргиналната лихва остана 0,25 на сто. По думите на Марио Драги ЕЦБ очаква \"по-продължителна слабост\" на икономиката в еврозоната.  Бизнесът: Кризата дойде ЕЦБ понижи днес прогнозите си за икономическия растеж и инфлацията в еврозоната на фона на глобалната несигурност и търговската война между САЩ и Китай. Банката очаква икономиката на еврозоната да нарасне с 1,1 на сто тази година, след като през юни залагаше на 1,2 процента. За 2020 година институцията предвижда темп на растеж от 1,2 процента спрямо 1,4 процента, прогнозирани през юни. През 2021 година икономиката на региона би следвало да нарасне с 1,4 процента - без промяна спрямо юнската оценка. Драги предупреди днес за тенденция към спад заради геополитическата несигурност, нарастващата опасност от протекционизъм и нестабилност на нововъзникващите пазари. Годишната инфлация, според оценките на институцията, се очаква бъде 1,2 процента за 2019-а (1,3 процента - юнска прогноза), след което да отслабне до 1 процент през 2020 година (1,4 процента - юнска прогноза) и постепенно отново да се ускори до 1,5 процента през 2021 година (1,6 процента - юнска прогноза). ЕЦБ не изключва възможността да понижи отново лихвите, което е допълнителен сигнал за решителността на институцията да продължи да стимулира икономиката. Още през юли банката обеща да не вдига лихвите до средата на 2020 година и отново отхвърля тази вероятност, освен ако перспективите за инфлацията не се обърнат и показателят не се доближи до целевите 2 процента, посочва АФП, цитирана от БТА.", "date": "2019.09.12", "title": "Драги: Опасността от рецесия нараства"}
{"url": "https://clubz.bg/87759-rusiq_vijda_risk_ot_qdrena_vojna_obvinqva_zapada", "text": "Съществува риск от избухване на ядрена война при днешното международно положение, заяви днес заместник-министърът на външните работи на Русия Сергей Рябков, представяйки доклад под заглавие „Ново разбиране и пътища за укрепване на многостранната стратегическа стабилност“ в пресцентъра на ТАСС, предаде агенция “Фокус”. „Има риск от избухване на ядрена война. Тази негативна динамика се проявява особено забележимо през последната година“, посочи дипломатът. По думите му действията на Запада стават все по-емоционални и от време на време много агресивни.  „Те избягват обсъждането на назрелите въпроси по същество, блокират работата на каналите за диалог, продължават да разрушават архитектурата на контрола над въоръженията и целенасочено провеждат откровено деструктивна линия за разрушаване на градените десетилетия ефективни договорни механизми в сферата на сигурността и стабилността“, каза Рябков. „Това е крайно опасно и безотговорно поведение. То може да има много негативни последици за стратегическата стабилност“, добави той. Рябков заяви, че ядрените държави трябва да потвърдят недопустимостта на ядрената война. „Отговорните ядрени държави трябва да препотвърдят недопустимостта на ядрената война. Това са класически формули. Те бяха изковани включително с участието от американска страна на президента Роналд Рейгън, който е кумир на много днешни дейци, задаващи тона във Вашингтон“, каза Рябков.  Руски експерти приканват за радикална промяна в подходите при оценка на стабилността и контрола над въоръженията, пише днес \"Комерсант\", цитиран от БТА. Вестникът се позовава на споменатия доклад за отношенията на Русия със САЩ и за стратегическата стабилност, подготвен от водещи руски аналитици след ситуационен анализ във външното министерство. Документът е интересен, доколкото изводите в него до голяма степен са в противоречие с днешната външна политика на Кремъл, отбелязва изданието: обичайната за Русия концепция за стратегическа стабилност според авторите е остаряла, а високо ценените от Москва традиционни механизми, ограничаващи въоръженията - слабо ефективни. Това до голяма степен напомня за сегашния подход на САЩ към проблема, послочва \"Комерсант\". Експертите твърдят, че ситуацията в сферата на стратегическата стабилност днес е в дълбока криза, тъй като САЩ рушат традиционната архитектура, използвана за поддържането й - системата от споразумения за съкращаване на ядрените оръжия, отказват преговори за укрепването й и отново обмислят използването на ядрени оръжия в неядрен конфликт. Те обаче призовават разпадането на двустранните и многостранните договори, ограничаващи ядрените оръжия, да се разглежда \"не като края на света, а като нормално, макар и негативно развитие с оглед фундаменталната промяна на военно-стратегическия контекст, което трябва да приемем и да продължим напред\". Според доклада в днешната ситуация традиционният процес за ограничаване на ядрените въоръжения няма как да продължи в досегашния двустранен (руско-американски), камо ли в тристранен (Русия - Китай - САЩ) или по-широк формат. Авторите предлагат въвеждането на нов термин - \"многостранна стратегическа стабилност\". Това е положение, при което ядрените държави са способни да предотвратят всякакви военни сблъсъци помежду си (преднамерени или не), защото \"всеки подобен сблъсък може да прерасне в глобална ядрена война\". \"Заплахата от ядрена война и унищожаване на човечеството\" според експертите е нараснала, \"дори при положение че страните нямат намерение да започват такава\", а да се разработват нови споразумения за ограничаване на оръжията в днешния контекст е \"контрапродуктивно\". За предотвратяване на катастрофа е необходимо да се укрепват каналите за комуникация между военните, да се води редовно диалог за стратегическите оръжия и ядрените доктрини и да се създават режими на прозрачност, но без ангажименти за ограничаване на въоръженията. Също и да се разработват правила на поведение в сферите с най-голям риск от военни сблъсъци - в киберпространството, космоса и регионалните конфликти, заявяват авторите на документа.  ", "date": "2019.09.12", "title": "Русия вижда риск от ядрена война. Обвинява Запада"}
{"url": "https://clubz.bg/87763-es_udylji_sroka_na_sankciite_sreshtu_oligarha_malofeev", "text": "Съветът на ЕС удължи с още 6 месеца срока на ограничителните мерки във връзка с действия, подкопаващи или застрашаващи териториалната цялост, суверенитета и независимостта на Украйна. Срокът е до 15 март 2020 г. Мерките включват замразяване на активи и ограничения за пътуване. Те се прилагат по отношение на 170 лица и 44 образувания. В този   фигурира и добре познатият у нас руски олигарх Константин Малофеев. Преди няколко дни той получи 10-годишна забрана за влизане в България. Това стана след обявяването му за една от руските връзки на Николай Малинов – председателя на движение „Русофили“, който бе арестуван за кратко по обвинения в шпионаж. Малинов подготвил Проект \"България\" за преориентация към Русия (5 СТЪПКИ) Прокуратурата пусна \"шпионска\" докладна записка на Николай Малинов Константин Малофеев е включен в този черен списък още на 30 юли 2014 г., скоро след анексирането на Крим и Севастопол. Той е близък на проруските сепаратисти в Крим и Източна Украйна, на които оказва финансова подкрепа. На него принадлежат думите: „Не можете да включите цяла Украйна в Русия. Може би източните й части.“ Малофеев някога искаше да купи българската телевизия ТВ-7. Ззаедно с ген. Леонид Решетников - също много добре познат у нас и също руска връзка на Николай Малинов - той е създател и водач на националистическата организация „Двуглав орел”. Преди днешното удължаване на действията на санкциите за последен път това бе направено на през март т.г. Русия опрости $500 млн. дълг на олигарха Малофеев В отговор на кризата в Украйна се прилагат и други мерки на ЕС. Сред тях са: Прокуратурата пусна \"шпионска\" докладна записка на Николай Малинов Русия опрости $500 млн. дълг на олигарха Малофеев", "date": "2019.09.12", "title": "ЕС удължи срока на санкциите срещу олигарха Малофеев"}
{"url": "https://clubz.bg/87753-strah_trese_kochinata_snimki", "text": "Протест рещу единствения кандидат за нов главен прокурор Иван Гешев и за сваляне на правителството имаше днес пред Съдебната палата в София, организатор е гражданско сдружение БОЕЦ.  Преди това лидерът на БОЕЦ обяви във фейсбук: Преврат е, когато някакви скрити сили се опитват да свалят законното правителство в една държава. \n\tБОЕЦ открито, публично и последователно искаме да отстраним мафията от властта, като първите стъпки в тази битка в момента считаме, че са оттегляне на кандидатурата на Гешев - кандидата на мафията за главен прокурор и сваляне под граждански натиск на мафиотското и нелегитимно правителство на Пеевски и Борисов. Това се нарича - гражданска революция!\" Сред обявените искания на безсрочния протест освен оттеглянето на Иван Гешев като кандидат за главен прокурор  и оставката на кабинета, фигурира и приемането на зокан за лустрацията. 1500 на протест срещу Гешев, жива верига около парламента Протестът протече спокойно, но при засилено полицейско присъствие.   ", "date": "2019.09.12", "title": "\"Страх тресе кочината\" (СНИМКИ)"}
{"url": "https://clubz.bg/87760-anglijski_pastor_e_zadyrjan_za_bludstvo_s_romcheta", "text": "Английски пастор е задържан след сигнали за блудствени действия с малолетни в ромския квартал \"Надежда\" в Сливен, потвърдиха за Радио \"Фокус\" - Сливен от прокуратурата в града. Мъжът е задържан тази сутрин, срещу него е образувано досъдебно производство. По-рано в медиите се появи информация, че осъденият за педофилия англичанин Даниел Ериксон - Хъл се е спасил от британското правосъдие, като е станал пастор в ромската махала на Сливен, предаде \"Фокус\". Прокуратурата ще иска и задържането му под стража за 72 часа, съобщи агенцията.", "date": "2019.09.12", "title": "Английски пастор е задържан за блудство с ромчета"}
{"url": "https://clubz.bg/87722-zashto_samo_malinov_a_siderov", "text": "Ако шпионските истории можеха да бъдат описвани в цветове, тази щеше да е в розово, като розов роман, в който се повтаря едно и също, важното е сюжетът да е банализиран. А и детайлите са подбрани по същия начин - 9 септември, движение с името “Русофили”, съветско-руски генерал, бивш разузнавач, ноторно известен в България руски олигарх, близък до Путин, и български олигарх в изгнание, както и две руски организации - едната е с разузнавачески привкус - Руският институт за стратегически изследвания, известна като пристан и на пенсионирани агенти, а другата е с имперски, великоруски и великоправославен елемент - общество “Двуглав орел”. Собственикът на \"Дунарит\" отрече да познава Решетников, Малинов, Малофеев и Цветан Василев Интересното е, че в случая шпионите на практика нямат никаква нужда от осветяване, защото те много нагло и упорито години наред се самоосветяват - развиват всякакви натрапчиви дейности, събори на \"Копринка\" (добре посетени и от опозиция, и от представители на властта - депутати, кметове и подпомагани от министерства), да не говорим за председателя Николай Малинов, който развява през годините близките си връзки с митичния Решетников, или за самия генерал, който не спря да се изявява и да бие на очи по всякакви български медии, да ораторства и да дава нетърсени съвети. На цялата тази компания сякаш само надпис \"Шпиони\" ѝ липсва. И то от години. Прокуратурата имаше толкова възможности да се задейства, обаче чак сега. Започна се с арести, обиски и разпити на група русофили, като официални коментари какво се случва нямаше. Съспенсът растеше. На 10 септември се събраха най-видните представители воглаве с главния прокурор и неговия заместник и единствен кандидат за нов главен прокурор Иван Гешев. Николай Малинов: Квалификацията „шпионин” е обидна за мен От представения накратко сюжет се разбра, че засега единственият привлечен за обвиняем от множеството разпитвани и проведени обиски (11 в три населени места) е Малинов, който е действал срещу заплащане от двете руски организации, като е намерена и докладна отпреди години на руски език, за кратко представена като проект \"България\", според която Малинов е предлагал как да се промени геополитическата ориентация на България от Запада към Русия - чрез собствена телевизия, неправителствени организации, аналитичен център, сайт и партия, която трябвало да стане масова електорална сила. В сюжетната линия според сбитото описание на единствения кандидат за главен прокурор Гешев бяха въвлечени и руският олигарх Малофеев, бившият банкер Цветан Василев, \"Дунарит\", \"Авионамс\". “Малинов заявява, че са предприели действия за прехвърляне на половин милиард евро от Цветан Василев към Малофеев. Малинов заявява, че от януари до март 2015 г. е постигната договореност за прехвърляне на активи в компанията \"Виваком\". Николай Малинов е заявил, че \"Дунарит\" и \"Авионамс\" са авторитетни предприятия. В областта на медиите той посочва телевизионната група, в която членува и ТВ7. Малинов казва още, че за съжаление не му се е удало да овладее компанията и държавата не е позволила това”, обрисува схемите Гешев. Малинов подготвил Проект \"България\" за преориентация към Русия (5 СТЪПКИ) Това са сюжети, които още преди години надълго и нашироко са били развивани на страниците на “Телеграф” и “Монитор”, чийто собственик само по една случайност е корпулентният депутат от ДПС Делян Пеевски, бивш ортак на бившия собственик на фалиралата КТБ. Те са с давност няколко години, като в тях Цветан Василев е обвързван с Кремъл чрез Малофеев. (Цветан Василев е много актуален напоследък. Той се изяви задочно и в друга конспирация - за “пълзящ преврат” срещу властта, в който чрез протестите срещу Гешев ще се сваля правителството - платено, разбира се.) Разкритията на прокуратурата обаче се посрещнаха основно със съмнения и почти без никакъв възгорг дори и от най-сериозните критици на Москва в България. Премиерът Бойко Борисов беше, да го кажем, предпазлив, като коментира, без по съществото да каже нищо, от което стана ясно единствено, че обичаме и Русия, и САЩ, и ЕС. Президентът Румен Раден беше един от първите, които коментираха, като поиска повече доказателства. Той беше индиректно замесен в скандала заради предполагаемата роля на Решетников в изборите през 2016 г. Сред разпитваните беше и социологът Живко Георгиев, автор на изследване, което преди президентските избори очертава кой е кандидатът с най-големи шансове да бъде избран. Георгиев освен това е част от Стратегическия съвет при президента. „Здравият разум очевидно напуска българското политическо пространство и особено управляващите“, каза още Радев. Той обаче въпреки възмущението си към момента е само косвено засегнат. Лов на вещици, замислен като пиар акция на прокуратурата, предизборна пушилка, предизборна порнография бяха част от реакциите. Всички наблюдатели отбелязоха, че шпионският скандал гръмва преди местните избори. Кампанията още не е започнала, но ожесточението вече се усеща. Кампанията се очертава повече от кървава, особено в София, където вече е съпътствана от гнусни компромати срещу противниците на статуквото. Същевременно управляващата партия се чувства доста по-несигурна, че ще може да разшири или даже да задържи влиянието си от предните местни избори - и заради натрупването на недоверие и недоволство от управлението, което влиза от скандал в скандал, но и заради вътрешнопартийните напрежения, с които трябва да се справи (това ще са първите избори без вездесъщия доскоро зам.-шеф на ГЕРБ Цветан Цветанов, като с местните избори ще трябва да се прочистват и негови лобита по места). На този фон и при изнервеното противопоставяне в София привличането на десен електорат, който е много скептичен особено в столицата, където е доста влиятелен, изглежда важен опит. Връзката е проста - десният електорат е резервиран към Русия и много по-чувствителен към руското влияние в България, така че ловът на руски шпиони може да се приеме като трупане на някакъв актив пред него за управляващите. Точно оттам обаче коментарите към тази \"повърхностна\" акция изглеждат доста скептични. Т. нар. шпионски скандал идва и като опит за заглушаване на силната обществена реакция след публикации, преминаващи границите на журналистиката и целящи да уязвят кандидата на \"Демократична България\". Нещо като \"нали мразите Русия, ето ви малко руски шпиони, а сега се успокойте\". Според Димитър Бечев пред РБК случващото се трябва да се разглежда в контекста на предстоящите избори, и обвиненията към Малинов от такава гледна точка са по-скоро атака на прокуратурата към президента Радев, избран с подкрепата на БСП. Управляващата партия ГЕРБ иска да получи подкрепа от десноцентристкия електорат, смята Бечев. Още по-интересен изглежда друг контекст - изборът на нов главен прокурор. И отново стигаме до едно име: Гешев. Според някои коментари политическата сметка за налагането на Иван Гешев за главен прокурор въпреки неговата обществена неприемливост се плаща от ГЕРБ. И за да се потули протестната обществена енергия, се генерира шпионски скандал. Факт е, че големите разкрития на прокуратурата дойдоха в деня, в който имаше голям анти-Гешев протест, организиран от \"Правосъдие за всеки\". Видя се и какви усилия бяха вложени с \"контрапротести\" и съмнителни струпвания на лица, приличащи основно на клиенти на съдебната система, в опит да се размие недоволството и да се обезличат сериозните аргументи срещу избора на Гешев. Така подозрението, че има класическо мероприятие за отвличане на вниманието, не изглежда лишено от основания. Колко е важно за определени сили той да бъде избран за нов главен прокурор и че нервността расте показва и конспиративният сценарий, който почти паралелно с лова на руски шпиони започна да се лансира - отново без много въображение, като в него трябваше да бъдат претопляни стари \"герои\" като Чикагото. След сбитото изложение без въпроси по време на пресконференцията Гешев намери време да дръпне и кратка, но съдържателна реч /патриотична/: Кратката реч на Гешев, посветена на българофилството му, очерта и още една линия - в която той грее като принципен кандидат на здравите патриотични сили, като същевременно се опитва да умилостиви поне малко кръговете у нас, които изпитват резерви към степента на руското влияние в България. С вкарването на антируски елемент в образа на Гешев и на прокуратурата като цяло (въпреки че главният прокурор Сотир Цацаров през годините е показвал близки отношения с колегата си Чайка, с когото през 2017 г. подписаха Програма за сътрудничество.), изглежда се търсят още - създаването на прозазападен и псевдореформаторски имидж за навън и на някакво второ ниво заглушаване на възраженията срещу липсата на реформи в съдебната система и превръщането ѝ в бухалка за разчистване на сметки. Образът на единствения кандидат за главен прокурор трябва да бъде поизлъскан запред западните партньори - имидж, според който той е борец срещу руските интереси, ловец на руски шпиони и т.н., е добре дошъл. И може да замъгли спорната му кандидатура, възгледите му за разделението на властите, подхода му към разправянето с неудобните.  Има и друга версия, че прокуратурата и службите ни са били активизирани от НАТО, чиито отношения с Русия са в най-ниската си точка от години. Като това се подкрепя и от острия тон, с който по-рано от МВнР реагираха на готвена изложба в Руския културно-информационен център в България, посветена на 9 септември 1944 г. и първоначално озаглавена \"Освобождение\". Може и в опит за баланс, каквото е любимата политика на премиера Борисов, след като той даде сериозни сигнали за затопляне на връзките с Русия, като още през 2016 г. показа, че е възможно възобновяването на \"Южен поток\" (спрян при Орешарски), а с последните стъпки на властта строителството на АЕЦ \"Белене\" изглежда все по-реално.  Ето какво смята политологът Огнян Минчев пред БНР за интерпретацията на скандала през хипотезата за натиск от евроатлантическите ни партньори с цел да бъдат предотвратени хибридните атаки срещу България, идващи от Русия: \"Ако това беше обяснението на нещата, нямаше да се разиграва на равнището на Николай Малинов, Ваня Добрева и т.н. В България има много по-сериозни фактори, които гарантират руското влияние в българската икономика и политика и във вземането на институционалните решения. Ако имаше такъв натиск, той нямаше сигурно да остави без последствие и видимите лобисти на руските интереси в България. В парламента можем да посочим лидери на партии, вземащи позиции, пряко подкрепящи интересите на Русия и в ущърб на българските интереси - и по отношение на самолетите Ф-16, и по отношение на \"Белене\". Може би в основата става дума за икономически интереси - в които едно лоби се опитва да изтласка друго. Интересно е споменаването на \"Дунарит\", към което са известни апетитите на Пеевски, както и преповтарянето на тези, известни от медии, близки до депутата.  Всъщност едва ли има някой, който да се съмнява, че Москва има добре разработена агентурна мрежа в България, че се води непрестанна и масирана хибридна война, че налага икономическите си интереси, както и силно геополитическо влияние. В светлината на сегашната акция обаче скептиците към тази неочаквана активност на службите и прокуратурата (по-известни като \"ловци\" на \"радикализирани\" български ученици) много хора посочиха, че Николай Малинов е само на повърхността на руското влияние и интереси в България. Те напомниха и \"сдържаността\" на страната ни по случая \"Скрипал\", когато София реши да не гони руски дипломати, както и липсата на реакция след неуспешния провал в Черна гора. Вероятно никой не се съмнява, че руската агентура действа активно в страната, но едва ли и само толкова очевидно. Защо никой не разследва дейността на БНО \"Шипка\" или на българския клон на \"Нощните вълци\" у нас например? Защо е пренебрегнат Волен Сидеров, лидер на партия \"Атака\" и все така част от управляващото мнозинство. Той е носител на руски отличия, обявява се категорично против базите на НАТО у нас и \"еврогейските ценности\".  \"Атака\" беше единствената българска парламентарно представена партия, която изпрати наблюдатели на ре­ферендума, а след това под­крепи Декларацията за неза­висимост на Крим, както и подписания на 18 март 2014 г. в Кремъл \"Договор за приема­нето на независима, суверен­на Република Крим в състава на Руската федерация\". През 2014 г. Сидеров откри предизборната си кампания от Москва. Това са цитати от реч на Сидеров от 2014 г., която той дръпнал при получаването на \"Звезда на отчеството\" в Москва. След напускането си на БСП Малинов видимо се сближи с \"Атака\". На последните парламентарни избори той бе в листата на \"Обединени патриоти\" (но не стана депутат), освен това често е канен в партийната телевизия на Сидеров. Самият Сидеров редовно говори открито за ревизия на геополитическата ориентация на България (нещо, в което прокуратурата обвинява Малинов) и за завой към Евразия (както личи и от горния цитат), освен това като участник в управляващата коалиция и излъчени членове на кабинета от своята квота има достъп до важна информация. И т. н. Той обаче не е сред посочени от прокуратурата като свързани с Малинов в шпионската му дейност. Даже излезе с коментар, в който разви тезата, че шпионският скандал е насочен срещу ГЕРБ и премиера Борисов. Как така от службите и от прокуратурата не им е хрумнало да разгледат по-детайлно например руските връзки на лидера на \"Атака\". Може да се окаже, че и оттам ще изгреят любопитни взаимоотношения.  Ситуацията с разкритията на прокуратурата много напомня на стария виц за Ширлиц: За родната прокуратура обаче се отваря нова работа - задава се преврат. Николай Малинов: Квалификацията „шпионин” е обидна за мен Малинов подготвил Проект \"България\" за преориентация към Русия (5 СТЪПКИ)", "date": "2019.09.12", "title": "Защо само Малинов? А Сидеров?"}
{"url": "https://clubz.bg/87757-59_partii_i_7_koalicii_na_mestniq_vot_na_27_oktomvri", "text": "59 партии и 7 коалиции са регистрирани в ЦИК за участие в местните избори на 27 октомври. Това съобщи говорителят на изборната комисия Александър Андреев, след като преди ден изтече срокът за подаване на документи.  Регистрация е била отказана на 5 партии и 1 коалиция, тъй като подадените от тях документи не са били в съответствие с изискванията. Национално движение „Единство“ и партия „Солидарност“ са \"дисквалифицирани\" поради ниския брой подкрепящи ги избиратели - под 2500, колкото е нужният брой за регистрация в ЦИК. Говорителят припомни условията за гласуване на български граждани в държави членки на ЕС - те могат да заявят искането си да бъдат вписани в избирателните списъци и да упражнят правото си на глас. Гражданите, които на предходните избори са включени в избирателните списъци, ще бъдат вписани автоматично, освен ако не са изявили изрично желание имената им да бъдат отстранени от списъците. За местния вот важи принцина на уседналост - тоест вот може да се подава само, ако избирателят има адресна регистрация на територията на общината, в която иска да гласува не по-малко от 6 месеца преди насрочването на вота.  В ЦИК са постъпили 3 сигнала и 9 жалби във връзка с подготовката за местните избори, съобщи още Андреев. Регистрацията на кандидатски листи за общински съветници и кандидати за кметове е с краен срок 24 септември в общинските избирателни комисии. ", "date": "2019.09.12", "title": "59 партии и 7 коалиции на местния вот на 27 октомври"}
{"url": "https://clubz.bg/87764-tomislav_donchev_intrigite_stanaha_mnogo_ne_moga_da_gi_prosledq", "text": "Така вицепремиерът Томислав Дончев обобщи пред бТВ коментара си за сюжети като \"подготвян преврат\" срещу властта, които прокуратурата сама призна преди ден, че проверява. Той нарече версиите за преврат \"абсурдни\" и добави: Метежи в консервна кутия По другата тема в развитие - \"шпионското\" разследване срещу председателя на Национално движение \"Русофили\" Николай Малинов, Дончев призова политиците да се въздържат от интерпретации и органите на реда да бъдат оставени да си вършат работата по разследването. По думите му - както каза преди ден и главният прокурор Сотир Цацаров - акцията не е срещу \"Русофили\", а се разследват конкретни негови членове за незаконна дейност - има и събрани доказателства.  Прокуратурата пусна \"шпионска\" докладна записка на Николай Малинов Вицепремиерът обяви, че според него няма промяна в отношенията между България и Русия заради разследването. Нямало и промяна в работата по големите проекти, които България движи заедно с Русия, макар и управленецът да не назова кои точно проекти има предвид.  По думите му  По-голям проблем обаче било не кой ги разпространява, а че хората масово им вярват. И че никога не може да се каже със 100% (сигурност) кой ги организира. За стартиращата предизборна кампания за местния вот на 27 октомври Дончев отбеляза, че до момента, откакто участва в избори, не си спомня  За протестите Дончев обяви, че наличието им е нормална демократична практика, но не влезе в конкретика. Каза само, че недоволството на медицинските сестри заради заплащането им не би трябвало да е адресирано в момента към Министерството на здравеопазването, защото не то е работодател на специалистите, а болниците. Вицепремиерът припомни, че са отпуснати пари за по-високи възнаграждения на сестрите, но как те стигат до тях зависи от болниците, които са реалният работодател. За местните избори Дончев добави, че   Прокуратурата пусна \"шпионска\" докладна записка на Николай Малинов", "date": "2019.09.12", "title": "Томислав Дончев: Интригите станаха много, не мога да ги проследя"}
{"url": "https://clubz.bg/87748-rouling_dari_19_miliona_za_borba_s_mnojestvenata_skleroza", "text": "Британската писателка Дж. К. Роулинг, прочула се с поредицата романи за приключенията на Хари Потър, направи щедро дарение за изследвания в областта на лечението на множествена склероза, предаде Асошиейтед прес, цитирана от БТА. \n\tВнушителната сума от 15,3 милиона лири (18,8 милиона долара) е предоставена на изследователски център към университета на Единбург, който носи името на покойната майка на писателката. Ан Роулинг страда от множествена склероза и умира на 45-годишна възраст. \n\tСредствата ще бъдат използвани за осъвременяване на клиниката \"Ан Роулинг\", която функционира от 2010 г. благодарение на предишно значително дарение на Дж. К. Роулинг. \n\tПисателката споделя, че е окуражена от постигнатия напредък и се гордее, че клиниката не само прави важни изследвания, но предоставя и \"практическа подкрепа и грижи за хората с множествена склероза\".", "date": "2019.09.12", "title": "Роулинг дари $19 милиона за борба с множествената склероза"}
{"url": "https://clubz.bg/87758-siderov_ne_iska_da_e_kmet_ataka_podkrepq_veche_fandykova", "text": "Волен Сидеров, който преди време обяви, че обмисля да се кандидатира за кмет на София, защото искал да спира гей парада, обяви, че партията му \"Атака\" ще подкрепи Йорданка Фандъкова. От Дряново той посочи, че според формацията му Фандъкова е най-подходящият кандидат за кмет на София и трябва да продължи да ръководи общината, съобщава БГНЕС.  Сидеров вещае предсрочни избори, ако ГЕРБ загуби София   По думите на Сидеров било редно \"Атака\" да подкрепя ГЕРБ, защото двете партии продължават да са коалиционни партньори въпреки  . Относно слуховете, че също ВМРО се кани да излъчи свой кандидат за кмет Сидеров допусна, че това ще бъде  . Сидеров бе категоричен, че ако воеводите излязат със собствена кандидатура, това ще е удар срещу коалиционния им партньор ГЕРБ. Фандъкова: Градът не излиза в отпуск, не мога и аз По отношение на темата с шпионския скандал Сидеров изрази мнение, че целта е да се атакува Бойко Борисов заради енергийните проекти. Според него много хора, които симпатизират на Русия, ще си го изкарат на ГЕРБ, без премиерът да има вина за това. С шпионския скандал се търсел медиен отзвук преди изборите В политически план Борисов може да понесе щети, допусна Сидеров, цитиран от БГНЕС.   Фандъкова: Градът не излиза в отпуск, не мога и аз С шпионския скандал се търсел медиен отзвук преди изборите", "date": "2019.09.12", "title": "Сидеров не иска да е кмет. \"Атака\" подкрепя вече Фандъкова"}
{"url": "https://clubz.bg/87743-noviqt_direktor_na_bnr_zapochna_s_rokadite_svali_velikova_ot_efir_pensionira_shefa_na_horizont", "text": "Новоизбраният директор на Българското национално радио (БНР) Светослав Костов започна с рокадите. Днес от ефир е била свалена дългогодишната водеща и репортер в съдебния ресор Силвия Великова, научи Клуб Z. Директорът на програма \"Хоризонт\" Ивайло Савов пък излиза в пенсия. За второто БНР съобщи официално. Светослав Костов е новият генерален директор на БНР Великова е един от водещите на предаването \"Преди всички\" по \"Хоризонт\". В съдебния ресор е позната с острия си език и критиките към дейността на прокуратурата и съдебната система. Днес обаче й е било съобщено, че ресорът й се отнема, както и че вече няма да води ефир. Информацията за освобождаването на Великова от ресора й и от ефир вече е обект на коментари сред колегите й от другите медии. И те питат кой я отстрани. Попитан дали е имало критики за работата й, той отговори: Лили Маринкова: Има подозрения, че БНР е дадено под аренда За промените в ръководството на програма \"Хоризонт\" беше известено в прессъобщение, в което се казва, че освобождаването на директора на програмата Ивайло Савов е станало с решение на управителния съвет на общественото радио. Той ще бъде пенсиониран, а временно постът му ще бъде зает от международния журналист Николай Кръстев. Той е дългогишен кадър на БНР, но до скоро водеше свое предване в телевизия \"Блумбърг\". Завърна се отново в общественото радио преди месец като главен редактор в програма \"Хоризонт\".  Лили Маринкова: Има подозрения, че БНР е дадено под аренда", "date": "2019.09.12", "title": "Новият директор на БНР започна с рокадите: свали Великова от ефир, пенсионира шефа на \"Хоризонт\""}
{"url": "https://clubz.bg/87744-djonsyn_ne_bil_lygal_kralicata", "text": "Борис Джонсън отрече днес да е излъгал кралица Елизабет II със съветите, които й е дал за петседмичното  прекъсване на сесията на парламента, съобщи Би Би Си. Премиерът коментира решението на най-висшия граждански съд на Шотландия, който постанови в сряда, че суспендирането е незаконно. Шотландски съд обяви за незаконно суспендирането на парламента На въпрос дали е излъгал монарха за причините за спирането на работата на депутатите, той отговори: И добави: Правомощието да преустанови работата на парламента е на кралицата, която действа формално по съвет на премиера. Лейбъристите обявиха, че е \"по-важно отвсякога\" парламентът отново да заработи след като правителството публикува документ за недостиг на стоки в случай на Брекзит без сделка. Документът Yellowhammer (Жълтият чук) - публикуван в сряда, предупреди за дефицит на храна и гориво при сценарий на Брекзит без сделка. Джонсън обаче настоява, че Великобритания \"ще бъде готова\" да напусне ЕС до текущия краен срок 31 октомври без споразумение, \"ако трябва\". Настоящото петседмично спиране на парламента започна в ранните часове на вторник, а депутатите няма да работят до 14 октомври.", "date": "2019.09.12", "title": "Джонсън не бил лъгал кралицата"}
{"url": "https://clubz.bg/87703-italiq_dva_embriona_shte_spasqvat_ot_izchezvane_beliq_nosorog", "text": "Учени създадоха два ембриона на бял носорог, за да се опитат да спасят от изчезване този вид, съобщи в Кремона, Северна Италия екипът на проекта, предаде Франс прес. Тези ембриони представляват последната надежда за северния бял носорог - единия от двата подвида на белия носорог - след като последният мъжки на име Судан почина на възраст 45 г. миналата година в кенийския резерват \"Ол Педжета\". Двете женски, Наджин (30 г.) и дъщеря ѝ Фату (19 г.) са последните индивиди от този вид, които живеят в \"Ол Педжета\". Никоя от тях не може да износи бременност до края й: Фату страда от дегенеративни лезии в матката и Наджин - от чупливост на таза, несъвместима с раждане.     Учените сега трябва да разработят техника за присадят тези ембриони в приемни майки - южни бели носорози. Методът и цялото оборудване за използването му са разработени от нулата, припомни той. Приписваните в Азия медицински свойства на роговете им стимулират бракониерството през 70-те и 80-те години на миналия век, което унищожава в голяма степен популацията на северните бели носорози в Уганда, Централва Африка, Чад, Демократична република Конго и в днешен Южен Судан. Тези традиционни територии на северния бял носорог са били дълго време жертва на конфликти и оттам - на криминални дейности, между които и бракониерството. През 2008 г. северният бял носорог е вече бил смятан за изчезнал в диво състояние.", "date": "2019.09.12", "title": "Италия: Два ембриона ще спасяват от изчезване белия носорог"}
{"url": "https://clubz.bg/87756-a1_puska_5g_mreja_za_finalite_na_gaming_league_na_aniventure_comic_con_2019", "text": "А1 ще проведе следващия тест на   на   и финалите на най-голямата гейминг лига у нас -  , които ще се проведат в Inter Expo Center на 14 и 15 септември. Компанията ще покаже една от възможностите на 5G за ниско времезакъснение, като осигури 5G свързаност за финалите по League of Legends и Counter-Strike:GO. Също така по време на двудневното събитие влогърът Слави Панайотов от The Clashers ще играе демонстрационни срещи на 5G смартфони с победителите от турнирите по Clash Royale и Brawl Stars. Геймингът е още едно приложение на 5G мобилни мрежи, което има специфични изисквания като изключително ниска латентност на връзката и възможност за висока скорост на предаванe на данни. За да осигури добро преживяване на играчите – особено, когато те участват в професионален турнир с награден фонд от няколко хиляди лева, стабилността на свързаността е също важен фактор. А1 пуска 4 смартфона на специални цени за 4 дни Игрите за теста са финалите на Counter-Strike:GO и League of Legends, които ще се проведат в неделя от 13:00 и 16:00 часа. За целта А1 ще свърже общо десет настолни компютъра през своята 5G мрежа – пет за единия отбор и пет за другия отбор. Победителите от Clash Royale и Brawl Stars ще имат шанса да играят демонстрационна среща на 5G смартфони с влогъра Слави Панайотов от The Clashers в събота и неделя. По време на Aniventure Comic Con 2019 ще бъде осигурено 5G покритие на територията на изложението с мрежово покритие на А1 в партньорство с NOKIA.  Изпитанията на 5G мрежата ще се проведат на тестовите честоти, които Комисията за регулиране на съобщенията предостави на А1 на 1 юли 2019 г. А1 беше първата компания, която започна тестовете на 5G на своя 5G базова станция в България. Тя беше инсталирана на НДК и послужи за демонстрация на cyпepбъpз мoбилeн шиpoĸoлeнтoв дocтъп чрез пускане на 16 телевизионни канала в HD резолюция едновременно през мобилна мрежа. По този начин А1 изпробва възможностите на 5G за предоставяне на фиксирани услуги като телевизия и интернет през мобилна мрежа. А1 тества базова станция за 5G През 2018 г. A1 обяви развитието на електронните спортове за свой приоритет за България и стартира свой гейминг шампионат. Тогава беше обявена схемата на първенството, която включва онлайн турнири през уикендите, офлайн турнири през цялата година и голям финал по време на Aniventure Comic Con, което на практика превръща състезанието в първата състезателна гейминг лига в България. Първите Гранд финали на отборите и индивидуалните състезатели ще изправят един срещу друг най-добрите играчи по CS:GO, League of Legends, FIFA, Clash Royale, и Hearthstone. Посетителите на Aniventure Comic Con ще могат свободно да се включат в турнири по някои от най-нашумелите игри у нас - Fortnite, Brawl Stars, FIFA и 1v1 League of Legends, в които ще се борят за парични награди и професионална гейминг техника.  \n\t  А1 тества базова станция за 5G", "date": "2019.09.12", "title": "А1 пуска 5G мрежа за финалите на Gaming League на Aniventure Comic Con 2019"}
{"url": "https://clubz.bg/87747-germaniq_i_kitaj_pred_diplomaticheska_vojna", "text": "Германия и Китай са пред дипломатическа война, при това само дни, след като канцлерката Ангела Меркел посети Пекин с огромна делегация от представители на германския бизнес. По време на посещението ѝ в азиатската република топмениджъри от фирми като „Сименс“ призоваха Берлин да акцентира предимно на икономическите си връзки и да смекчи тона към Китай. Изказванията им предизвикаха политическа буря в Берлин, а лидерът на свободните либерали Кристиан Линднер директно атакува Меркел и я призова да избере ясна позиция по отношение на Китай и спазването на човешките права там. Скандалът в германския Бундестаг съвпадна  и с посещението на лидера на протестите в Хонконг Джошуа Уон. Уон бе приет от германския външен министър Хайко Маас, а берлинските медии го честваха като борец за свободата не само на Хонконг, но и на цял Китай. Само три дни след иначе успешното посещение на Меркел в Китай отношенията между двете страни се вледениха и достигнаха най-ниската си точка от десетилетия насам. Заради приема на Уон в германското външно министерство Китай привика посланика на Германия за обяснение. В същото време китайският посланик в Берлин Ву Кен организира безпрецедентна пресконференция за журналисти в посолството, на която обвини Германия, че не се е съобразила с искането на Китай да не пуска Джошуа Уон в страната. Китай смята Уон за „подбудител на метежи“ срещу властта в Китай и приемът му е разтълкуван като вражедебен сигнал срещу Пекин. Срещата на Маас с Уон ще повлияе много сериозно негативно на отношенията между двете страни, посочи посланикът. Китай смята, че протестите в Хонконг са организиран иот „чуждестранни сили“, които целят разцеплението на страната, заяви още дипломатът. Какъв ще е отговорът на Китай все още е отворен въпрос, но отношенията засега са вледенени.", "date": "2019.09.12", "title": "Германия и Китай пред дипломатическа война"}
{"url": "https://clubz.bg/87751-ivan_todorov_teroriziral_nap_no_tq_ne_se_chuvstvala_terorizirana", "text": "Разпечатка от сайта на самата Национална агенция за приходите влезе в работа днес в защита на обвинения в кибертероризъм - именно срещу НАП - Иван Тодоров. Адвокат Ина Лулчева приложи пред Апелативния спецсъд именно снимани отговори на НАП - след като от сървъра им бяха източени данни - откъдето самите потърпевши съобщават на гражданите, че ... Сървърите на НАП били на ниво от 2008 г Шефът на \"Тад Груп\" Тодоров е обвинен като подбудител заедно с търговския си директор на Кристиян Бойков да извърши престъплението кибертероризъм, което се изразява в това \"да създаде смут и страх в населението\" - каквато е формулировката на съответния член в Наказателния кодекс (НК). От днес обаче той е обвинен и като лидер на организирана престъпна група (ОПГ), стана ясно от думите на прокуратурата. Собственикът на \"ТАД Груп\" бил пратен в ареста \"заради формата на главата\" Държавното обвинение и днес отново застъпи тезата, че Тодоров е ръководил ОПГ, която е действала с користна цел. Всъщност през цялото време прокуратурата изтъква, че шефът на \"ТАД\" е нареждал на служителите си да правят тестово проникване в комуникационните системи на дружества, с цел да открива слабости и после да ги привлича като клиенти. Аргумент за водещата му роля е и че в цялата фирма охранителните камери били насочени в мониторите на служителите, т.е. - място за \"самодейност\" е нямало. Адвокатите пък оспорват, че това - макар и да е така и да е лоша търговска практика, няма нищо общо с източването на НАП, камо ли с \"всяване на смут и страх в населението\"  Проникване в сайтове с евентуална цел те да бъдат привлечени като клиенти изобщо не се съдържа в текста на члена за тероризъм, твърди Лулчева. В шеги и пръскачки: задържаха шефа на \"ТАД Груп\" в ареста Прокуратурата и днес изтъкна, че няма никакви нови доказателства,  , когото първата инстанция пусна, после апелацията остави в ареста, а миналата седмица отново първата отново остави зад решетките. Според държавното обвинение, първо - има обосновано предположение, че той е извършил деянията, за които е привлечен, и второ - има опасност да извърши ново престъпление. Прокурорът каза днес, че по делото има данни, че фирмите, които са \"тествани\" от \"ТАД груп\", после са изнудвани, че данните ще се появят в медиите в случай на отказ на сключване на договор. Както и че организираната престъпна група се отличавала с \"последователност и упоритост\". Паролите на \"ТАД груп\" разбити с лукавост - чрез охранителните камери Вместо това адвокат Лулчева за цял час пледира, че няма по делото нито едно свидетелство нито за насилие, нито за увреждане, нито за противозаконна дейност  а пък се надявала, че все още у нас никого не съдят за намерения. Хакерите от \"ТАД груп\" щели да разклатят държавата, като измокрят гостите пред парламента Както Клуб Z вече писа, по това дело прокуратурата пусна отчасти веществени доказателства - снимки от камери, разпити, части от чатове и пояснения какво са си говорили участниците в тях. Прокуратурата пусна нов транш \"доказателства\" срещу \"ТАД Груп\" По този повод неотдавна адвокатката на Тодоров написа молба, включително до главния прокурор Сотир Цацаров. В нея Лулчева казваше, че   и че така се опитват да въздействат на съда и да настроят обществото срещу клиента й. По тази причина тя пише молба до главния прокурор - прокуратурата да й даде всичко, с което разполага, за да може и тя да преценява кои части да си пуска - релевантно на своята теза в делото. Това разбира се й е отказано. Предстои съдът да се произнесе утре. Собственикът на \"ТАД Груп\" бил пратен в ареста \"заради формата на главата\" В шеги и пръскачки: задържаха шефа на \"ТАД Груп\" в ареста Паролите на \"ТАД груп\" разбити с лукавост - чрез охранителните камери Хакерите от \"ТАД груп\" щели да разклатят държавата, като измокрят гостите пред парламента Прокуратурата пусна нов транш \"доказателства\" срещу \"ТАД Груп\"", "date": "2019.09.12", "title": "Иван Тодоров тероризирал НАП, но тя не се чувствала... тероризирана"}
{"url": "https://clubz.bg/87755-novite_resori_v_ek_vsqha_smut_s_nazvaniqta_si", "text": "Наименованието „Съхраняване на европейския начин на живот“ - един от ресорите в новата Еврокомисия, породи полемики и не е изключено то да бъде сменено. Затова намекнаха пред Клуб Z източници, близки до централата на ЕК в Брюксел. Новата Еврокомисия под кръстосан огън За този ресор ще отговаря гъркът Маргаритис Схинас, който ще бъде и един от зам.-председателите на бъдещата Комисия. Всъщност това е ново наименование, чиято цел според мнозина е да не бъде използвана думата „миграция“. Мария Габриел поема иновациите и младежта в Европа Днес в спора се включи и председателят на ЕК Жан-Клод Юнкер. Въпросът за наименованията не само на този, но и на други ресори, е бил обсъждан и днес на Конференцията на председателите на политическите групи в Европарламента, заяви председателят му Давид-Мария Сасоли. Сасоли смята, че по всяка вероятност в бързината да се дадат нови имена на ресори е имало „случаен“ подход. И така сее стигнало до куриозни според него наименования. Въпросът за новитеназвания на част от ресорите ще бъде обсъден и на предстоящата сесия на Европарламента в Страсбург. Евродепутатите ще питат за това новоизбранатапредседателка на Комисията Урсула фон дер Лайен на 19 септември. Самият Маргаритис Схинас, чийто ресор предизвика най-много полемики с наименованието си, запази спокойствие и се ограничи да заяви, че е „развълнуван“ от номинацията си. Той е говорител на сегашната Еврокомисия, чийто мандат изтича на 31 октомври. Мария Габриел поема иновациите и младежта в Европа", "date": "2019.09.12", "title": "Новите ресори в ЕК всяха смут с названията си"}
{"url": "https://clubz.bg/87746-prokuraturata_pusna_shpionska_dokladna_zapiska_na_nikolaj_malinov", "text": ", от прокуратурата разпространиха част от писмения доказателствен материал, събран в хода на разследването срещу председателя на движение „Русофили” Николай Малинов. Той беше задържан на 9 септември, ден по-късно се разбра, че е обвинен в шпионаж, но бе освободен под гаранция от 50 000 лв. Малинов подготвил Проект \"България\" за преориентация към Русия (5 СТЪПКИ) Въпросната докладна записка и приложенията към нея, разпространени днес, са на руски език. С изключение на една част, озаглавена \"Придобиване на контрол върху \"Дунарит\" АД от \"Емко\" ЕООД. От копията, качени в сайта на държавното обвинение, не става ясно от коя дата са документите - с изключение на споменатия, при който има дата в горния ляв ъгъл - 17.02.2016 г. Вероятно това е датата, на която е разпечатано откритото копие. Пуснатите страници съдържат обяснение за геополитическата ориентация на България, за дейността на Национално движение \"Русофили\", за създаване на икономическа основа на дейността на движението, за \"Дунарит\" и за активи, свързани с Цветан Василев.  Докладната записка, за която прокуратурата твърди, че е изготвена от Малинов, започва с анализ за отношението на Запада към България и българите и оферта към Русия да засили политическото и икономическото си влияние у нас чрез придобиването на активи, свързани с КТБ. Освен това според него САЩ „агресивно и систематично подкупват българските политици, а активните структури на гражданското общество са създадени и финансирани от Вашингтон”. Основните медии пък били или \"западна собственост\", или във финансова зависимост от западни източници. Николай Малинов: Квалификацията „шпионин” е обидна за мен Крайната цел на Запада в докладната е определена като  . „ В частта за дейността на НД \"Русофили\" се казва: Описани са и разказаните вече от прокуратурата стъпки за постигане на целите на движението - актиност, създаване на сайтове, на аналитичен център, на собствена телевизия и на партия, която да е в Народното събрание. За организацията  става ясно още от изложението. Заключението е, че русофилсвото не може да оцелее в България без помощ чрез присъствие в ключови икономически отрасли. Според следващото приложение е описано какви активи трябва да бъдат придобити. Намесени са имената на Цветан Василев и Константин Малофеев.  Като ключово за целия процес е посочено придобиването на „Виваком” с помощта на руската банка ВТБ и оставането на компанията под руски контрол, като в приложението, посветено на подходящи за купуване активи се посочва, че тя е част от пакет свързани с КТБ предприятия за над половин млрд. евро. В списъка за придобиване са още \"Дунарит\" и \"Авионамс\", както и телевизиите ТВ: и Би Би Ти. Собственикът на \"Дунарит\" отрече да познава Решетников, Малинов, Малофеев и Цветан Василев     Николай Малинов: Квалификацията „шпионин” е обидна за мен Собственикът на \"Дунарит\" отрече да познава Решетников, Малинов, Малофеев и Цветан Василев", "date": "2019.09.12", "title": "Прокуратурата пусна \"шпионска\" докладна записка на Николай Малинов"}
{"url": "https://clubz.bg/87762-izdirvat_25_000_uchenici", "text": "Държавата издирва 25 000 ученици преди началото на учебната година. Те не са открити на адресите си и не се знае къде се намират. Други 19 000 са намерени, но родителите им са отказали да ги пуснат в клас. \"В почти всички области има училища, където посещаемостта е 50 на сто\", заяви министърът на образованието Красимир Вълчев по време на семинар за новата учебна година в Правец. Имало и куриозни случаи на 16-годишни, които за първи път влизат в първи клас. Общо 1100 екипа на министерството обикалят махалите да събират отпаднали ученици. Средната учителска заплата ще стане догодина 1500 лева бруто, а през 2021 - 1800 лева, каза министърът. Държавата ще отпусне по 360 милиона лева допълнително през всяка от следващите две години за увеличение на заплатите, добави той. Очаква се близо 4500 учители да навлязат в пенсионна възраст тази учебна година. Вълчев посочи, че засега няма кадрова криза, но такава ще възникне през следващите години. Най-трудно се намират учители по английски, информационни технологии, математика, физика и химия. Вълчев отчете също, че въпреки увеличението от 500 лева за учители в трудни райони, по този проект са кандидатствали едва девет души.", "date": "2019.09.12", "title": "Издирват 25 000 ученици "}
{"url": "https://clubz.bg/87752-naj_blqskavite_avtomobili_na_izlojenieto_vyv_frankfurt_snimki", "text": "Днес във Франкфурт беше открито традиционното международно автомобилно изложение (IAA). То се провежда винаги по това време на нечетна година и е най-голямото в света като мащаби - изложбени площи, брой премиери, посетители и т.н. Вижте някои от най-бляскавите нови модели.  ", "date": "2019.09.12", "title": "Най-бляскавите автомобили на изложението във Франкфурт (СНИМКИ)"}
{"url": "https://clubz.bg/87749-shefyt_na_frenskiq_parlament_s_povdignato_obvinenie", "text": "На председателя на долната камара на френския парламент, Националното събрание, Ришар Феран снощи бяха повдигнати обвинения в конфликт на интереси, предадоха Франс прес и Асошиейтед прес. \n\tПовдигането на обвинения на действащ председател на долната камара на френския парламент, който е четвъртият по значение човек в държавната йерархия на Франция, е нещо безпрецедентно, отбелязва Франс прес. \n\tСатиричният вестник \"Канар аншене\" разкри, че през 2011 г. застрахователна компания, която е била ръководена от Феран, е решила да наеме търговски помещения, които са принадлежали на интимната му приятелка. Феран отрича да е извършил нещо нередно. \n\tПърва жалба по този казус го беше принудила да напусне правителството през юни 2017 г. Тогава прокуратурата беше започнала разследване, което прекрати през октомври същата година поради давност на предполагаемото деяние. След това сдружението за борба с корупцията \"Антикор\" заведе ново дело като граждански ищец, което автоматично води до сезиране на съдия-следовател и започване на разследване. \n\tСега обаче Феран обяви, че е решен да остане на поста си и \"да продължи да изпълнява задачите си\", а президентът Еманюел Макрон публично го подкрепи. Говорителка на президента заяви, че Феран \"ще се защити и ще се бори\" в съда.", "date": "2019.09.12", "title": "Шефът на френския парламент с повдигнато обвинение"}
{"url": "https://clubz.bg/87719-vijte_ot_kakvo_se_strahuva_djonsyn_pri_brekzit_bez_sdelka", "text": "Планът на британското правителство за \"Брекзит без споразумение\" предупреждава, че тежки нарушения на трафика през Ламанша ще засегнат доставките на лекарства и някои видове пресни продукти, а протести и контрапротести в страната може да бъдат придружавани от безредици, предаде Ройтерс, цитирана на БТА. \n\tПланът за най-лошия възможен сценарий носи името \"Операция Йелоухамър\" и е бил подготвен на 2 август. Лондон се опира на този документ при подготовката за най-лошия възможен сценарий. Меркел: САЩ няма повече автоматично да пазят Европа", "date": "2019.09.12", "title": "Вижте от какво се страхува Джонсън при \"Брекзит без сделка\""}
{"url": "https://clubz.bg/87712-malkoto_izvrateno_zabavlenie_na_oleg_sencov_v_zatvora", "text": "Украинският режисьор Олег Сенцов и активистът Александър Колченко, обвинени в тероризъм в Русия и лежали в затвора повече от пет години, дадоха първата си пресконференция след освобождаването си. Те се завърнаха в Украйна в резултат на размяната на затворници между Москва и Киев. Размяната се проведе на 7 септември, Русия и Украйна освободиха по 35 души. Списъкът на хората, които Москва върна на Киев, бе публикуван в уебсайта на президента на Украйна. Руската страна не оповести публично имената на освободените от Украйна. Той и Колченко отговаряха повече от два часа на въпроси от пълната с журналисти зала. Предлагаме ви някои от най-важните изявления на освободените, подбрани от руската редакция на Би Би Си.  – Докато Путин е на власт, не смятам да ходя в Крим.  – По отношение на Крим, ще се върнем там… е, само с танкове. Разбирате, че няма нужда да възприемате думите ми буквално. Лично аз ще живея в Киев, дъщеря ми вече е тук. Синът и бившата ми съпруга заминават за Крим. Общуваме, решаваме семейни въпроси.  – Нямам какво да добавя към това, което казвах в съда още от самото начало. Мога да го повторя отново, но по принцип не съм променял позицията си.  – Колекционирането на обиди е увлечения за слабите. Който иска да бъде силен, трябва да умее да прощава. Не тая обиди и нямам претенции към Афанасиев и Чирний. Всеки си има своята съдба. Пожелавам на Чирний свобода, на Афанасиев – всичко най-хубаво.  – Както вече казах, 100 години преговори са по-добри от един ден война. Дали Русия иска мир: колкото и овчи кожи да си облече вълкът, зъбите му са си на място. Не вярвайте, че Русия иска мир. Аз вярвам в това.  – Разбирам, че има затруднения, не всичко е добре. Много неща не са направени или направени лошо. Но като цяло, страната се движи в правилната посока.  – През 2014 г., след Майдана, имах усещането и видях как хората могат да променят страната си, да сменят властта, независимо колко силна и железобетонна е тя. Ето защо, когато попаднах в руски затвор и видях какво се случва в тази държава, ми се стори, че хората не могат и не искат да живеят така. Мислех, че промените са възможни. Не вярвах на тези, които ми казваха: тук нищо не се случва, това е блато. Останах там пет години. Да, за съжаление, това е блато. Хората, които силно обичат Путин, не са много. Тези, които силно го мразят – също. На мнозинството му е все едно и затова там е блато. Не знам дали са възможни промени. Не съм социолог и ми е трудно да правя прогнози. А и революциите е невъзможно да се прогнозират. Никой не предсказа руската революция през 1917-а, нито Майдана в Украйна. Наистина се надявам, че нещо ще се случи и тази страна ще стане по-цивилизована, защото в Русия има хора, които искат да живеят нормално. Но те са малко.  – Не съм се страхувал да не се поддам на руската пропаганда [в затвора]. Когато гледах руска телевизия, беше едновременно смешно и тъжно, защото хората седят и я гледат със сериозни лица.  – През почивните дни гледах [предаването на Дмитрий] Кисельов. Стараех се да не го пропускам, защото в затвора развлеченията не са много: няма цирк, няма театър, а при Кисельов има всичко. Не знам какъв човек би повярвал на това. Но е забавно за гледане – малко извратено удоволствие, само понеже си в затвора, разбирате.  – Ще направя всичко, за да насоча вниманието към този проблем – както за нашите политически затворници, така и за руските. Тук вие ги разделяте, а аз не. За мен те всички са затворници на Кремъл – хора, които се нуждаят от помощ. Нашите хора са ни по-близки, но и едните, и другите са хора. Трудно ми е да посоча някакви конкретни действия, но ще направя всичко, което мога.  – Путин няма да го върне. Не помня кой каза – четох го в „Новая газета” – той по-лесно ще се откаже от Кремъл, отколкото да върне Крим. Това е много важен основен камък, върху който съществува цялата му политика. (…) Но смяната на режима в Русия е неизбежна, властта там не е вечна, драконите също умират. Това ще се случи рано или късно, надявам се, че ще видя това събитие… Единственият вариант е да настъпят радикални промени в политическата структура на Русия. По мирен вариант – примерно ако дойде Навални или някой друг – европейски демократ – защото Навални изглежда няма да върне Крим. Другият вариант – това е революция, която може да доведе до гражданска война… Не бих искал това, не желая нито един човек да умира. Можете да бъдете агресивни на дивана, но когато видите как умират хора… Така че се надявам всичко да бъде мирно и че все пак ще си върнем Крим.  – Чух името Цемах за първи път в самолета. Трудно ми е да коментирам тази ситуация. Имаме президент – човек, на когото Украйна е делегирала властта. Той е взел такова решение, което означава, че сигурно е било необходимо. Можем да спорим, да изразяваме различни мнения. Но рядко имаме 100% универсални решения. Необходими са и компромиси, без тях работата е невъзможна.  – За мен въпросът дали ще се занимавам с политика засега остава отворен. Все още не съм решил. Животът ми се стече така, че чувствам определена отговорност пред моя народ, пред моята страна и затова ще направя всичко, което мога.  – Смятам да се занимавам с двете от най-прекрасните неща на този свят – да правя филми и да живея.", "date": "2019.09.12", "title": "Малкото извратено забавление на Олег Сенцов в затвора"}
{"url": "https://clubz.bg/87731-bsp_varna_pripozna_lidera_na_vyzrajdane_za_kmet_na_morskiq_grad", "text": "Раздиращата се от жестоки скандали структура на БСП – Варна реши да преговаря с лидера на партия “Възраждане” Костадин Костадинов за кандидат-кмет,    Изданието припомня, че той е варненец и местен общински съветник. Идеята на местните социалисти била да издигнат независим претендент, а формацията да го подкрепи. Решението е взето снощи на общинска конференция, която е протекла с бурни скандали, като доста номинирани са си направили отвод. В крайна сметка вариантът с Костадинов е подкрепен с внушително мнозинство, пише \"Сега\". Под въпрос е обаче дали пленумът на БСП през уикенда ще потвърди кандидатурата. На събранието снощи са се чули силни гласове срещу Костадинов, включително от зам.-председателя Кирил Добрев. За лидера на “Възраждане” се застъпва изпадналият в немилост при Корнелия Нинова Борислав Гуцанов. Добрев обаче заявил, че трябвало самият Гуцанов да е кандидат, за да не бяга от отговорност. БСП подкрепи Мая Манолова за кмет Енигма е как Гуцанов ще се кандидатира, след като не иска. Към момента БСП – Варна няма свой партиен кандидат. На заседанието са се чули и предложения партията въобще никого да не издига. Както винаги през последните месеци, делегатите са обсъждали и темата “Защо стигнахме до тук”. Тя е преминала на изключително висок тон. А Кирил Добрев е бил бурно освиркан. Партия \"Възраждане\" на Костадин Костадинов се прочу по време на кампанията за Европейски парламент с агресивен клип, публикуван в социалната мрежа. На него мъж разстрелва с два автомата насядали по парламентарни банки костюмирани мъже. Стрелбата продължава 10 секунди, телата отхвърчат, падат на пода, сгърчват се . \"Само ние можем\", обещават надпис и глас. След това излиза и името на политическа партия, и номерът на бюлетината ѝ в евроизборите. Въпрос към ЦИК и главния прокурор: Това призив за насилие ли е? (ВИДЕО) Видеото беше докладвано на Централната избирателна комисия заради агресивното си съдържание. Послед остра реакция на активисти на партията, които заплашиха с обесване представители на медиите.  Фен на „Възраждане“ плаши АЕЖ с обесване Въпрос към ЦИК и главния прокурор: Това призив за насилие ли е? (ВИДЕО) Фен на „Възраждане“ плаши АЕЖ с обесване", "date": "2019.09.12", "title": "БСП-Варна припозна лидера на \"Възраждане\" за кмет на морския град"}
{"url": "https://clubz.bg/87738-razdelenie_v_dbg_najden_zelenogorski_i_kompaniq_napuskat_zaradi_maq_manolova", "text": "Зам.-председателят на \"Движение България на гражданите\" Найден Зеленогорски и негови съпартийци от ръководството и Националния съвет на партията я напускат. Причината - решението в София формацията да подкрепи издигнатата от инициативен комитет Мая Манолова за кмет.  От партията на Кунева подкрепиха Манолова за кмет Това обяви самият Зеленогорски. Той припомни, че ДБГ е дясна партия и членува в Европейската народна партия.  Решението за Манолова той нарече  ДБГ реагира: Напускане на партията преди избори подпомага ГЕРБ Според напускащите ДБГ е трябвало да участва в преговори за общ десен кандидат за София, но тези преговори не били проведени по начин, по който да се постигне успех. Той и колегите му обявиха, че в София  , издигнат за кмет на столицата от \"Демократична България\". Мотивът - експерт, почтен човек, силна управленска програма, десен кандидат.  Зеленогорски и колегите му обявиха, че започват да работят за нов десен проект. Идеята е той да работи за консолидация на десницата. Проектът ще бъде регистриран по Закона за политическите партии, но няма да прилича на останалите партии, които са \"централизирани като комунистическата партия\". Новият проект щял да е децентрализиран, а в него ще има място и за \"непартийните демократи\".  Напускащите ДБГ ще подкрепят кандидати за кметове в страната на десни партии в други градове -   в Плевен,   в Кюстендил (в първите си мандати бе кмет от десницата, в последствие подкрепен от ГЕРБ, а на настоящите избори - издигнат от ГЕРБ), Златко Живков в Монтана (СДС и ГЕРБ на предстоящите избори) и т.н. На места ще се подкрепят и кандидатите на ДБГ, въпреки раздялата - в Бургас, в Шумен, в Добрич и т.н. Зеленогорски съобщи, че напрежение в партията имало още от решението на европейските избори партията да не се яви. Тогава структурите на формацията подкрепили водача на листата на \"Демократична България\" Радан Кънев, което според напускащите е било от значение за спечелването на мандат.  ДБГ реагира: Напускане на партията преди избори подпомага ГЕРБ", "date": "2019.09.12", "title": "Разделение в ДБГ: Найден Зеленогорски и компания напускат заради Мая Манолова"}
{"url": "https://clubz.bg/87708-meteji_v_konservna_kutiq", "text": "Мине се, не мине и от най-тихия ъгъл на публичното пространство някой запрати в центъра на събитията поредния сценарий за сваляне на правителство. От няколко дни наблюдаваме истински рейд на недовършени изречения от устите на едри прокурори и още по-главни политически жонгльори. Из медиите се търкалят истории за шпионаж без шпиони, които искали да сменят геополитическата ориентация на България. Гледаме брифинги без въпроси, защото ставало дума за класифицирана информация. В парламента се показва загриженост за националната сигурност, а изслушването на представителите на законността – вътрешен министър, шеф на ДАНС и главен прокурор, се изражда от \"изслушване\" в \"посещение\". И ако още не сте разбрали – във фейсбук ври и кипи от подготвяни метежи. А премиерът Борисов е като героя на Чудомир, който повтаря: \"Не съм от тях, како Сийке.\"  В целият този абсурд (който не може да бъде осмислен и от Бекет – пророка на песимизма), един герой от протестната 2013 година, станал известен със свои признания, че протестира срещу пари, подхвърли нова конспирация – готвел се преврат. И то през чат във фейсбук. Вярно, имаше редица случаи на телефонни измамници, които омайваха своите жертви от затворническата килия, но за първи път една бивша кметица с присъда от 20 години затвор за корупция (на първа инстанция) сваля властта през социалните мрежи. И независимо че това изглежда скалъпено през фалшиви профили, то е внесено като сигнал в прокуратурата. В наситената от подривни дейности седмица отново видяхме нещо доскоро невиждано - протест, контрапротест и неговата реконтра. Доволни и недоволни, \"за\" и \"против\" процедурата по избора на единствения кандидат за главен прокурор Иван Гешев демонстрираха в центъра на София. Разбира се, по-интересните групи привлякоха и повече внимание. Едните нямаха табели, но бяха с неофашистки татуси, едри момчета извисяваха гласове в подкрепа на \"законността\". Друга \"независима\" група разнасяше плакати \"Гешев е расист\", а един от тях уверено го прочете \"Гешев е радост\". Всички тези сюжети са радостни моменти за управляващите. Валери Симеонов, който още преживява поредния си развод с Волен Сидеров, обяви, че недоволството срещу номинацията на Иван Гешев за главен прокурор може да премине в метеж, както и че на хората се плаща, за да излизат на улицата. \"В историята има много случаи, не само в България, но и в други държави, когато от такива протести са се пораждали и реализирали метежи\", заподозря той. Само преди година, отново по това време, подобни тези развиваха Волен Сидеров и бившият член на политическия кабинет на премиера, днес посланик в Израел – Румяна Бъчварова. Тогава за няколко дни лидерът на ГЕРБ смени трима свои министри заради инцидента край Своге, при който загинаха 20 души. Сидеров обяви, че има \"заговор срещу премиера, в който участват хора, които са близки до него\". А Бъчварова посочи: \"Сегашното правителство е законно избрано, има мнозинство и демократичният цикъл е четири години. Във всички критики се екстраполира личното желание на някого да дойде на власт.\" Добре де, през 2013-2014 г. активистите на ГЕРБ също можеха да бъдат обявени за метежници, защото протестираха срещу правителството на БСП и ДПС. Кога конституционното право да протестираш се превърна в подривна дейност? Кога диктаторът на Туркменистан Гурбангули Бердимухамедов е успял да поръси своето семе и върху родния политически естаблишмънт, та някакви хора да си повярват, че са взели държавата на концесия и за период от четири години могат да правят каквото си искат? С няколко думи: метежи в консервна кутия. Бие на кухо и дрънчи отдалеко. И един съвет: сменете сценаристите. Поне един сюжет да изгледаме докрай.", "date": "2019.09.12", "title": "Метежи в консервна кутия"}
{"url": "https://clubz.bg/87754-dbg_reagira_napuskane_na_partiqta_predi_izbori_podpomaga_gerb", "text": "С тези думи завършва декларацията от името на Изпълнителният съвет на \"Движение България на гражданите\" в отговор на обявеното по-рано днес напускане на зам.-председателя на партията Найден Зеленогорски и още трима души от ръководните органи на партията. Мотивът им е подкрепата, която ДБГ обяви за кандидатурата на Мая Манолова за кмет на София. Зеленогорски и сподвижните му са против подкрепата за \"ляв кандидат в столицата\" и на свой ред обявиха подкрепа за кандидата на \"Демократична България\" арх. Борислав Игнатов. Разделение в ДБГ: Найден Зеленогорски и компания напускат заради Мая Манолова От Изпълнителната комисия на партията \"изразяват огорчение от решението на г-н Найден Зеленогорски да напусне, най-вече за начина, по който беше направено и избрания момент\". Въпреки това декларират  . Критикуват обаче и заявката за създаване на нова дясна формарция, дадена от Зеленогорски: Пред Клуб Z лидерът на ДБГ Димитър Делчев каза още, че не приема обвинението, че не са проведени разговори от партията за общо явяване на изборите с \"Демократична България\". По думите му разговори с представители на обединението е имало, но \"те не доведоха до нищо\".  \n\t ", "date": "2019.09.12", "title": "ДБГ реагира: Напускане на партията преди избори подпомага ГЕРБ"}
{"url": "https://clubz.bg/87720-sobstvenikyt_na_dunarit_otreche_da_poznava_reshetnikov_malinov_malofeev_i_cvetan_vasilev", "text": "Предприемачът от отбранителния бизнес Емилиян Гебрев отрече тази сутрин в интервю за Би Ти Ви да има каквито и да били връзки със заподозрените в шпионския скандал у нас. Той обаче го свърза с нещо, което описа, като серия опити да му бъде отнета собствеността върху предприятието за експлозиви и боеприпаси \"Дунарит\". Прокуратурата повдигна обвинение в държавна измяна на секретаря на движение \"Русофили\" Николай Малинов въз основа на данни, че е получавал пари от руски организации, за да работи за геополитическо преориентиране на България към Русия, като една от стъпките в тази посока била заводът \"Дунарит\" да бъде придобит от дружеството на Гебрев ЕМКО. Бившият руски разузнавач Леонид Решетников и олигархът Константин Малофеев, които според обвинението са били руските връзки на Малинов, получиха забрани да влизат в България за идните 10 години. В делото досега у нас са задържани общо осем заподозрени. Гебрев: От 2015 г. има война срещу мен за физическо, юридическо и икономическо унищожение Гебрев каза, че споменатите събития, заради които Малинов е обвинен, съвпадат с времето, когато срещу него е бил извършен опит да бъде отровен, и с времето, когато е заявил интерес да купи \"Дунарит\" през 2015 г. Той посочи, че тогава не е подозирал, че могат да го обвинят в пране на пари, защото са придобили \"Дунарит\" през 2005 г. с  предишния собственик - КТБ с мажоритарен акционер укриващият се днес в Сърбия Цветан Василев. Предприемачът повтори обвиненията си от февруари т.г. срещу правна фирма на име \"Виафот\", която по думите му води непрекъсната съдебна война срещу увеличението на капитала на \"Дунарит\", с което той е  придобил предприятието. Съдът, каза Гебрев, се е произнесъл, че той е краен собственик, но въпреки това продължава да не бъде вписан като такъв в Търговския регистър. Гебрев каза, че никога не е имал сметки в КТБ, нито отношения с тази банка и че само веднъж е разговарял 10 минути с нейния бивш собственик Цветан Василев.", "date": "2019.09.12", "title": "Собственикът на \"Дунарит\" отрече да познава Решетников, Малинов, Малофеев и Цветан Василев"}
{"url": "https://clubz.bg/87735-sasht_izprevariha_sauditska_arabiq_po_iznos_na_petrol_za_malko", "text": "Световното търсене на петрол устоява на неблагоприятните икономически фактори, съобщи днес в месечния си доклад Международната агенция по енергията (МАЕ), цитирана от Ройтерс. \n\tТърсенето е подпомогнато от ниските цени на черното злато, дължащи се на изобилното предлагане, включително от САЩ, които за кратко изпревариха Саудитска Арабия като най-голям световен износител. \n\tПри цени на петрола, които в момента са с 20 процента под миналогодишните, пазарът предлага подкрепа на потребителите, отбелязва МАЕ. \n\tБумът в производството на шистов петрол позволи на САЩ да доближат, а за кратко дори да изпреварят, Саудитска Арабия като водещ световен износител. . . през юни, след като износът на суров петрол скочи до над 3 милиона барела дневно, посочват авторите на доклада. \n\tМАЕ запази оценката си за растежа в световното търсене на петрол през 2019 г. на ниво 1,1 млн. барела дневно и 1,3 млн. барела дневно за 2020 година. Прогнозата се основава на предположението, че няма да има повече прекъсвания в търговските преговори между САЩ и Китай, като МАЕ посочва и намаляването на напрежението около Иран. \n\tВъзстановяване на производството на САЩ след урагана Дориан, както и силното увеличаване на добива от Бразилия и Северно море са факторите, които рязко тласкат нагоре производството извън ОПЕК, допълват експертите на организацията. \n\tРастежът на добива от страни извън картела се очаква да се увеличи до 2,3 млн. барела дневно през 2020 година, което е повишение с 400 000 барела спрямо текущата година. \n\tСъщевременно се очаква търсенето на петрола на ОПЕК да достигне 28,3 млн. барела дневно през първото полугодие на 2020 година. Това е с 1,4 млн. барела дневно по-малко от производството на картела през август. Очакваното разминаване между търсенето и предлагането може да стимулира ОПЕК и партньорите й, включително Русия, да преразгледат споразумението си за ограничаване на добива, известно като ОПЕК+, допълва МАЕ. БТА", "date": "2019.09.12", "title": "САЩ изпревариха Саудитска Арабия по износ на петрол. За малко"}
{"url": "https://clubz.bg/87736-%E2%80%9Edyrjavni_medii_v_ungariq_publikuvat_destabilizirashta_es_informaciq%E2%80%9C", "text": "Държавните медии в Унгария възпроизвеждат информация от уеб страници в страната, свързани с Русия. И така се дестабилизира ЕС. Обвинението отправи унгарската евродепутатка от български произход Клара Добрев, която е и зам.-председател на Европарламента. Това стана по време на изслушване в Комисията по граждански свободи, правосъдие и вътрешни работи на отговарящия за сигурността еврокомисар Джулиан Кинг. Тя е съпруга на бившия унгарски премиер (2004-2009), социалиста Ференц Дюрчани. Кинг информира евродепутатите за напредъка в борбата с дезинформацията и актуалното състояние на сигурността на 5G мрежите в ЕС. Руската дезинформация в YouTube: 13 млрд. гледания, $58 млн. от реклами Комисарят обърна внимание на интересния според него факт, че на последните европейски избори не е имало мащабна дезинформационна кампания, за разлика от други случаи. Но това, разбира се, не значи, че не я е имало. Като пример британският еврокомисар даде онлайн платформа в Германия. Тя рекламирала една партия и представлявала 84 на сто от симпатизантите й във ФБ. Макар да не бе споменато име, вероятно става дума за крайнодясната „Алтернатива за Германия“ (АзГ). Именно по тази причина Еврокомисията иска големите компании да се подпишат под Кодекса за добри практики. Предстои сега те да подпишат собствените си доклади за изпълнение. Кинг припомни думите на българската еврокомисарка Мария Габриел, че ако резултатите в тези сфера не са задоволителни, ЕК трябва да предложи допълнителни действия, включително регулативни такива. Като комисар с ресор „Дигитална икономика и общество“ Габриел отговаря и за борбата с дезинформацията. Крайната десница надига глава в Източна Германия Но освен платформите гражданите също трябва да подават сигнали за подобно поведение, убеден е Кинг. ЕК от две години насам е мобилизирала проверители на факти, или fact-checkers. Повечето от тях са научни работници и специалисти. Скоро ще има и европейска онлайн платформа срещу дезинформацията, която ще бъде финансирана от Брюксел. Същевременно дезинфомацията с произход Кремъл за тази година е скочила двойно в сравнение със същия период през 2018 г., отбеляза еврокомисар Кинг. Кинг призна за липсата на напредък в две сфери в борбата с дезинформацията: Руските фалшиви новини целят устоите на Евросъюза Колкото до сигурността на 5G мрежите, тук има ново предизвикателство. Докато при предишните поколение мрежи като 3G и 4G притесненията са били свързани най-вече с цената, сега главното безпокойство буди сигурността. Крайната десница надига глава в Източна Германия Руските фалшиви новини целят устоите на Евросъюза", "date": "2019.09.12", "title": "„Държавни медии в Унгария публикуват дестабилизираща ЕС информация“"}
{"url": "https://clubz.bg/87734-systoqnieto_na_nacionalnata_sigurnost_ot_politika_na_shtrausa_do_visoki_niva", "text": "С очаквани атаки от страна на левицата парламентът прие доклада за състоянието на националната сигурност за 2018 година. Той бе подкрепен с гласовете на 97 депутати. 47 бяха против, а 10 се въздържаха. Дебатите бяха напрегнати, като се стигна дори до спиране на микрофона на представители на БСП. Социалистите атакуваха липсващи според тях анализи на проблеми като бедността, неравенството, маргинализацията, членството в Шенген, чумата по свинете и др. Подчертаха обаче, че държавата най-сетне е признала проблема \"корупция\". Тези доклади са редовни, изготвят се всяка година от Държавна агенция \"Национална сигурност\" (ДАНС) и се внасят в парламента за гласуване от Министерския съвет. Това формално събитие обаче не попречи на депутатите да упражнят красноречието си. И продължи с критиките: Изброи още липсата на теми като демографската криза и членството в Шенген, за което сега правителството започна да поддържа тезата, че не е в интерес на България заради мигрантските потоци. За сметка на това обаче в доклада има отделени \"цели 30 страници за българското европредседателство\", посочи Вигенин и попита какво общо е имало то с вътрешната сигурност. За зам.-шефа на антикорупционната комисия в парламента Кристина Сидорова (БСП) \"докладът признава, че има огромна корупция в държавни и общински институции\". Тя обаче подчерта, че въпреки това няма никакви мерки за справяне с нея. И попита защо в доклада няма и дума за работата на КПКОНПИ, превенцията, както и за конкретни мерки.  Драгомир Стойнев пък направи опит да говори за чумата по свинете и за това проспа ли я държавата. Но се впуска в нападки към управляващите. В резултат председателстващият заседанието Емил Христов (ГЕРБ) изключи микрофона на Стойнев. От ГЕРБ дълго слушаха критиките от парламентарната трибуна, без да се намесят. Все пак в защита на текста се изказаха Емил Радев и Красимир Ципов. За Ципов \"докладът за националната сигурност показва успехи в борбата с контрабандата, увеличение на разкриваемостта на престъпността и намаляване на катастрофите\".", "date": "2019.09.12", "title": "Състоянието на националната сигурност: от политика на щрауса до високи нива"}
{"url": "https://clubz.bg/87730-stivyn_king_za_trymp_pensioniraneto_i_institutyt", "text": "Стивън Кинг гостува в „Късното шоу на Стивън Колбер“ на 11 септември, за да поговори за последния си роман, за Тръмп и за плановете си за пенсия след кариера, оставила зад гърба си повече от 60 книги, обобщава „Холивуд рипортър“.  Правата за новия роман на Краля – „Институтът“, вече са купени от Spyglass Media Group, които смятат да правят лимитиран сериал. Историята е за деца със свъхспособности, които са отнемани от родителите им и затваряни в специален Институт – там дарбите им се държат под контрол и са употребявани спрямо нуждите на държавата. Според някои „Институтът“ поражда сравнение с настоящата ситуация на мигрантските деца в Америка. Стивън Кинг гледа \"Чернобил\", сеща се за Тръмп Попитан от Колбер дали политиката или президентът Доналд Тръмп са повлияли на последното му произведение, Кинг отбеляза лаконично, че след изборите през 2016 г. нацията в Америка живее в изнервена обстановка. Писателят разкри, че е блокирал президента Тръмп в туитър: Краля посвещава „Институтът“ на своите внуци. Той коментира, че обича да пише за деца (както в „Кери“ или „Талисманът“): Това е 61-вата книга за Кинг, който ще навърши 72 години на 21 септември. На въпрос дали планира да се пенсионира в скоро време, писателят отвърна, че не бърза. \" \"", "date": "2019.09.12", "title": "Стивън Кинг: за Тръмп, пенсионирането и \"Институтът\""}
{"url": "https://clubz.bg/87728-biznesyt_krizata_dojde", "text": "Това заяви пред  председателят на Асоциацията на индустриалния капитал Васил Велев. Идва ли нова икономическа криза? По думите му и в машиностроенето, и в електротехниката, и в текстил и облекло, в производството на мебели, на метали - имаме спад в продажбите, и то от месеци. Според него има два начина на поведение – да се правим, че нищо не се случва, за да не се свива допълнително потреблението и оттам да не се усилва допълнително кризата, другото – да се каже честно на хората да бъдат по-разумни. Христина Вучева: Финансовата криза отпреди десетилетие няма да се върне Запитан дали ще се стигне до рецесия в България, Васил Велев отговори: \"Когато индустрията тръгне надолу, икономиката е инертна, процесите се развиват бавно, но посоката е тази.\" Време е да се действа, няма какво да чакаме, категоричен е Велев. Христина Вучева: Финансовата криза отпреди десетилетие няма да се върне", "date": "2019.09.12", "title": "Бизнесът: Кризата дойде"}
{"url": "https://clubz.bg/87717-novata_evrokomisiq_pod_krystosan_ogyn", "text": "Похвали и критики заваляха към Урсула фон дер Лайен, веднага след като тя обяви ресорите на своите еврокомисари, пише „Политико“. Председателката на ЕК чу добри думи по свой адрес заради решимостта си за баланс между двата пола в Комисията и  за ангажимента си към борбата с климатичните промени. Мария Габриел поема иновациите и младежта в Европа С недоволство обаче бяха посрещнати някои назначения или ресори. Като например „Съхраняването на европейския начин на живот“ - ресора, за който ще отговаря гръцкият еврокомисар Маргаритис Схинас. Притеснения будят и някои от имената в новата Еврокомисия. Като например това на унгареца  , който ще отговаря за политиката на съседство и разширяването. Той не е член на управляващата в страната му партия ФИДЕС, но е смятан за лоялен към премиера Виктор Орбан. Трочани бе правосъден министър на Унгария по времето, когато според критиците правителството е правело всичко възможно да подкопае спирачките и балансите. Унгарските евродепутати социалисти ще направят всичко, за да не стане Ласло Трочани член на ЕК. Товасе казва в писмено изявление на един от тях - Чаба Молнар. Друго скандално име е това на румънската еврокомисарка  , която получи ресора „Транспорт“. Тя се смята за близка на бившия лидер на управляващите в Румъния социалисти Ливиу Драгня. През май той влезе в затвора за осигуряване на фалшиви работни места за партийни служители.  Румънските евродепутати либерали се зарекоха да гласуват против Плумб поради съмнителната й прозрачност. Те изтъкнаха, че тя неведнъж е заемала позиции срещу ЕС. Полският кандидат  , който ще отговаря за земеделието, пък е член на управляващата в продината му партия „Право и справедливост“ (ПиС), която редовно влиза в сблъсък с евроинституциите. Отгоре на всичко той е разследван за измами при възстановяването на разходи за пътуване като евродепутат в периода 2004-2014 г. Проблеми има и французойката  , която ще поеме вътрешния пазар в ЕС. Наскоро тя бе разпитана от френската полиция в рамките на разследване за предполагаеми злоупотреби с еврофондове от страна на бившата й партия \"Демократично движение\". Други бъдещи еврокомисари пък са критикувани заради дейността им на предишните постове.  ще отговаря за икономиката в ЕС. Същевременно като премиер на Италия той не можа да вдигне на крака икономиката на собствената си страна. Пък какво остава за Европа?  ще продължи да отговаря за конкуренцията и в бъдещата Комисия, макар и вече на по-висок пост – като изпълнителен зам.-председател. Според критици регламентите на конкуренцията не се променят с необходимата бързина, за да посрещнат предизвикателствата на дигиталния свят – другия ресор на датчанката. Както се вижда, споровете започнаха веднага след обявяванетона екипа. Интересно ще е какво ще се случи до 23 октомври, когато Европарламентът трябва да одобри новата Комисия. Всички кандидате ще бъдат изслушани пред ресорните комисии на Европарламента. Изслушванията ще започнат на 30 септември. Евродепутатите имат правото да отхвърлят кандидатури. Правили са го неведнъж в миналото. Преди да питат кандидатите в комисиите, евродепутатите ще им изпратят и писмени въпроси. Но преди началото на всичко това Комисията по правни въпроси в ЕП трябва да обяви, че нито един от бъдещите еврокомисари не е замесен в конфликт на интереси. Според правилата на Парламента кандидат-комисарите биват оценявани според тяхната компетентност, ангажимент към Европа и лична независимост. За да бъде одобрена една кандидатура, се изискват най-малко две трети от гласовете на най-влиятелните евродепутати, или т.нар. координатори от всяка политическа група в комисиите. Ако един кандидат не получи такова мнозинство, той ще трябва да отговаря на допълнителни въпроси в писмен вид и дори да се яви отново пред съответната комисия. Ако и тогава няма две трети от гласовете на координаторите, кандидатите ще могат да бъдат одобрени с обикновено мнозинство от пълния състав на комисиите.", "date": "2019.09.12", "title": "Новата Еврокомисия под кръстосан огън"}
{"url": "https://clubz.bg/87724-sasht_otlagat_za_15_oktomvri_povishenie_na_mita_vyrhu_vnos_ot_kitaj", "text": "САЩ ще отложат планираното повишаване на митата върху внасяни от Китай стоки на стойност 250 милиарда долара за 15 октомври, написа в Туитър президентът на САЩ Доналд Тръмп, предадоха Франс прес и ДПА, цитирани отБТА. \n\tПървоначално се планираше митата върху тези стоки да бъдат повишени от 25 на 30 на сто на 1 октомври. Решението беше взето по искане на китайския вицепремиер Лю Хъ и във връзка с факта, че на 1 октомври тази година Китайската народна годишнина празнува 70-ия си юбилей, поясни Тръмп. Китай маха митата за 16 типа американски стоки", "date": "2019.09.12", "title": "САЩ отлагат за 15 октомври повишение на мита върху внос от Китай"}
{"url": "https://clubz.bg/87721-martin_petrov_vkara_gol_v_benefisa_na_kompani_video", "text": "Мартин Петров отбеляза гол в бенефиса на бившия капитан на \"Манчестър Сити\" Венсан Компани, игран снощи на стадион \"Етихад\". Двубоят противопостави звезди на \"Сити\" и на Висшата лига и завърши 2:2. Като бивш играч на \"гражданите\" и съотборник на белгиеца Мартин Петров бе получил специална покана. Той отбеляза гол в типичния си стил за 1:0, след като беше изведен отляво от атаката в зоната на Гари Невил, напредна като в доброто старо време и с удар от малък ъгъл опъна мрежата зад Едвин ван дер Саар. Роби Кийн изравни, а Робин ван Перси изведе напред легендите на Висшата лига, преди Бенжани да фиксира крайния резултат. Самият Компани не игра заради контузия и гледаше от скамейката.  В отбора на Висшата лига личаха Ван дер Саар, Гари Невил, Ашли Коул, Джейми Карагър, Пол Скоулс, Райън Гигс, Ван дер Ваарт, Сеск Фабрегас, Патрик Виера, Ван Перси, Роби Кийн... За величията на \"Сити\" се изявиха не само бивши асове като Джо Харт, Майка Ричардс, Яя Туре и Марио Балотели, но и настоящи начело с Давид Силва и Серхио Агуеро. Парите от мача, игран пред пълни трибуни, отиват за благотворителност. Венсан Компани се оттегли от \"Манчестър Сити\", след като изведе тима до поредна титла преди няколко месеца. Сега той е играещ треньор на \"Андерлехт\" в родината си.", "date": "2019.09.12", "title": "Мартин Петров вкара гол в бенефиса на Компани (ВИДЕО)"}
{"url": "https://clubz.bg/87725-detektoryt_na_lyjata_v_botev_investiciq_v_personal", "text": "\"Дългосрочна инвестиция в персонал\". Така изпълнителният директор на \"Ботев\" (Пловдив) Иван Йотков обясни странната приумица на клубния собственик Георги Самуилов да подложи на детектор на лъжата играчите от мъжкия отбор и треньорите в детско-юношеската школа. Новината за това намерение на петролния бизнесмен излезе преди няколко дни. Веднага тръгнаха спекулации, че и Самуилов подозира футболисти за уредени мачове. В края на миналия сезон в \"Черно море\" поставиха на полиграф тима си по подозрение, че е полегнал на ЦСКА-София. Близо половин отбор титуляри тихомълком бяха отстранени. Шестима от \"Черно море\" изхвърлени от тима за уреден мач Твърдеше се, че тестът е доброволен и не е ясно какво ще се случи с хората, отказали да се подложат. Оказва се, че не е доброволен. Директорът твърди, че полиграф се прилагал в големи европейски клубове, а това не е вярно. Георги Самуилов придоби \"Ботев\" за един лев през миналата година. Той обеща, че ще довърши строежа на стадион \"Христо Ботев\", замразен преди пет лета при абдикацията на Цветан Василев.  Борисов на стадиона на \"Ботев\" (Пд): Действайте, накрая ще помогнем Наскоро дейността бе подновена, като на Колежа дойде и премиерът Бойко Борисов - той обеща подкрепа от страна на държавата \"на края\". Борисов на стадиона на \"Ботев\" (Пд): Действайте, накрая ще помогнем", "date": "2019.09.12", "title": "Детекторът на лъжата в \"Ботев\" - инвестиция в персонал"}
{"url": "https://clubz.bg/87723-s_manolova_otpred_bsp_iska_da_formira_mnozinstvo_v_sofiq", "text": "Минимум двойно увеличение на броя общински съветници на БСП в София и формиране на мнозинство в местния парламент. Такава смела заявка даде в сутрешния блок на бТВ лидерът на столичната организация на социалистите Калоян Паргов. Очаквано вчера вечерта левицата с голямо мнозинство, без нито един \"против\" и с двама въздържали се реши да подкрепи независимата Мая Манолова за кандидат за кмет. А днес Паргов призна - БСП не би имала никакъв шанс в София, ако издигне партийна кандидатура. Парадоксалното е, че Манолова получи подкрепа и от\"Движение България на гражданите\" (ДБГ), която беше част от бившата дясна коалиция Реформаторски блок. Това поставя въпроса за политиките, платформите и приоритетите на кандидат-кметицата - как те ще съчетаят вляво и вдясно. БСП подкрепи Мая Манолова за кмет И допълни: Паргов не посочи еднозначно ще поставя ли левицата някакви условия на Манолова. Посочи само, че предстоят разговори с нея по платформата на левицата за София и даде пример с единомислието на социалистите и бившия омбудсман по казуса с търга за почистване на столицата. От партията на Кунева подкрепиха Манолова за кмет Според него на \"Московска\" 33 има три основни проблема: липса на прозрачност, липса на експертност и сблъсък между институцията община и гражданите. \"Това е кауза за формиране на мнозинство\", посочи той. И допълни, че ако Манолова стане кмет, тя \"ще разчита на общински съветници, подкрепили платформата й\".   От партията на Кунева подкрепиха Манолова за кмет", "date": "2019.09.12", "title": "С Манолова отпред, БСП иска да формира мнозинство в София"}
{"url": "https://clubz.bg/87726-atanas_kambitov_izkustvoto_trqbva_da_se_nasyrchava_no_po_pravila", "text": "Факторите са много. Бих казал, че зависи от обстоятелствата. Графитите могат да бъдат възприети и като вид съвременно изкуство, и като вандализъм. Важно е на какви места се правят, т.е. специално обособени площи и терени, или произволно избрани сгради например. Съгласете се, че когато става дума за изрисуване на училище, детска градина, новосаниран блок например и авторът е избрал да изобрази нещо, неразбираемо за широката общественост, в тези случаи трудно би се разчело като изкуство. За съжаление не са малко случаите, в които сме свидетели на знаци или надписи с неособено стойностно или направо нецензурно съдържание. В случаите обаче, когато авторите са избрали подходящо място, съгласувано със съответните институции, и изрисуват нещо, подплатено с ясна концепция – тогава вече това е изкуство. Община Благоевград приветства красивите неща. През последните години два пъти сме били домакини на международен 3D фестивал. Първия път бяха направени графити на ключови места в града, а тази година беше изрисувана и оградата на бившите казарми – една огромна стена, с изключително красиви творения. Моето наблюдение е, че хората одобряват подобни прояви. Както вече споменах, не са малко случите, в които сме свидетели на грозни надписи и изображения. Стараем да ги ограничим, правим това, което е в нашите възможности. Имаме общинска охрана, освен това в момента вървим и към финализиране на изграждане на цялостно видеонаблюдение в града. Смятам, че това в известна степен действа превантивно. Колкото до местата, на които се правят подобни графити – това са обществени сгради, блокове, къщи, детски площадки и др. Това зависи от много неща – каква площ като размери се почиства, достъпност на терен и т.н.  Да, невинаги е лесно да бъдат установени нарушителите, но смятам, че в съвсем скоро време няма да имаме проблем с това нещо благодарение на видеонаблюдението. Системата е изключително модерна, така че чрез камерите могат да бъдат видени и най-малки детайли. Важно е да отбележа, че достъпът до системата имат и органите на реда. Това означава, че община и полиция работят заедно, което безспорно води и до добри резултати. В подобни случаи може да бъде проявена толерантност, но не смятам, че трябва да се превръща в практика. В крайна сметка има правила и те са, за да се спазват. Разбира се, че изкуството трябва да бъде насърчавано. Това правим и ние, както споменах, община Благоевград вече два пъти е домакин на международен 3D фестивал. В него участват изключително талантливи творци и това се вижда от крайния резултат. В основата на превенцията е добрият пример, който даваме на децата, на младото поколение.  Т.е. това е процес, не е еднократен акт. Трябва да научим децата си да ценят стойностните неща и да творят такива. Красивите неща винаги усмихват. В Благоевград наистина има графити, които заслужават необходимото внимание. Такива са тези, които изобразяват красотата на града ни и богатството ни в исторически и културен план.  ", "date": "2019.09.12", "title": "Атанас Камбитов: Изкуството трябва да се насърчава. Но по правила"}
{"url": "https://clubz.bg/87727-okonchatelno_izslushvat_geshev_za_glaven_prokuror_na_24_oktomvri_ot_1000_ch", "text": "Като първа точка от дневния си ред днес пленумът на Висшия съдебен съвет (ВСС) окончателно реши изслушването на единствения кандидат за главен прокурор Иван Гешев да се случи на 24 октомври от 10:00 часа. Без изненади, то ще е в сградата на кадровия орган на ул. \"Екзарх Йосиф\" № 12. 1500 на протест срещу Гешев, жива верига около парламента Ако днес имаше някаква макар и \"микроизненада\", то е, че сегашният главен прокурор Сотир Цацаров предложи изслушването да се състои в 10, а не в традиционния час, в който започват заседанията на ВСС - 9:30. Настоящият зам. главен прокурор е единствен кандидат в конкурса, след като бе номиниран единодушно от всички 11 членове на Прокурорската колегия на ВСС. До идния вторник (17 септември) трябва да бъдат готови и представени и докладите на Комисията по атестирането и конкурсите (КАК) към Прокурорската колегия, както и на Етичната комисия за професионалните и нравствените качества на кандидата, заедно с публикуването им на сайта на ВСС. С оглед на напълно единодушната подкрепа на Гешев и периодично публикуваните на сайта на ВСС всевъзможни актове в подкрепа от поделения на полицията, следствия, прокуратури и др., едва ли се очакват изненади от двете комисии. Обсъждането от страна на Прокурорската колегия на докладите на комисиите ще е на 9 октомври, а 16 октомври е срокът, до който неправителствени и съсловни организации, представители на висши учебни заведения, научни организации и магистрати да имат време за въпроси и становища към номинирания.", "date": "2019.09.12", "title": "Окончателно: изслушват Гешев за главен прокурор на 24 октомври от 10:00 ч."}
{"url": "https://clubz.bg/87732-kogato_avtomobilyt_se_zakashlq_germanskata_ikonomika_zapochva_da_kiha", "text": "Стълб на германската промишленост от десетилетия, автомобилният сектор вече започва да прилича на Ахилесова пета, уязвима заради търговските конфликти и зле подготвена за бъдещето. Всичко това крие риск от тежки социални последици, коментира Ян Шрайбер от АФП. \n\t \n\tЗдравето на \"автомобилния сектор е по-зле от очакването\", отбеляза Марк Фьорстерман, експерт в компанията EY, в началото на Франкфуртското автомобилно изложение, което продължава до 22 септември. През първите осем месеца на година производството на автомобили е спаднало с 11% на годишна основа, според данните на федерацията на германските автомобилопроизводители VDA. \n\tПричините: търговската война, забавянето на конюнктурата и несигурността около Брекзита, в момент когато компаниите от сектора трябва масирано да инвестират в производството на електрически коли. Неотдавнашен пример - семейната компания Eisenmann, основана през 1951 година и специализирана в производството на машини за лакиране на коли, обяви в края на юли неплатежоспособност, заплашвайки прехраната на близо 3000 служители. \n\tПрез второто тримесечие оперативната печалба на три германски автомоболни групи спадна с 38%, което е много повече в сравнение със средното понижение в сектора на световното равнище от 18%, отбеляза EY. \n\tАвтомобилостроенето в Германия представлява една пета от промишлеността и близо 5% от брутния вътрешен продукт. В него са заети над 800 000 души. В същото време обаче - от химическия сектор до машиностроенето - редица клонове хвърлят индиректно вината върху автомобилостроенето за техните понижени тримесечни резултати, подклаждайки опасенията от рецесия на най-голямата европейска икономика. \n\tОбщо \"поръчките за промишлените компании средно са се свивали с 1% всеки месец от началото на годината\", пресмята Карстен Бжески, икономист от ING. \n\tСред най-засегнатите е \"Mittelstand\" (\"Мителщанд\"), тази мрежа от малки и средни предприятия, които работят активно за износ, \"скритите шампиони\", възприемани от десетки години като ключа за германския успех. \n\tБарометърът за доверието на предприемачите от \"Мителщанд\" премина в отрицателната територия през август за първи път от над четири години, според изследване на банката KfW и института Ifo. Редица от тези предприятия обявиха неотдавна закриване на работни места или затваряне на цели заводи. \n\tСамо че тяхното безпокойство далеч не се ограничава със забавянето на конюнктурата. \n\tМного преди протекционистките заплахи на Вашингтон Volkswagen нанесе през 2015 година първия тежък удар на сектора като призна, че е оборудвал 11 милиона от дизеловите си коли със софтуери, които могат да фалшифицират данните за равнищата на емисиите с парников ефект. \n\tОттогава дизелът губи популярност, там където бе създаден: заплашен от забрани за движение в редица градове, той е заменян с бензин и все повече от електрически двигател, който много по-лесно се произвежда. Общо електрифицирането би могло да струва на Германия 75 000 работни места, според проучване на института Frauenhofer, което бе публикувано през лятото на миналата година. \n\tГигантът Bosch оправда закриването на 600 позиции годишно със спада в сектора на дизела и обяви нови съкращения. В края на юни в Берлин десетки хиляди демонстранти настояха, по призива на синдиката IG Metall, за дигитални и екологични промени, които да бъдат \"справедливи\" за трудещите се. \n\tБъдещето на дизела е толкова деликатна тема както за работниците, така и за компаниите, че почти цялата политическа класа се опита да спре забраните за движение на старите дизели, наложени от съдилищата. \n\tИ най-вече партията на крайната десница \"Алтернатива за Германия\" превърна защитата на тези автомобили в един от бойните си коне, а този ход получи забележителен отклик сред работническите комитети в автомобилния сектор. \n\tСамо че дори в един от бастионите на \"Алтернатива за Германия\", Цвикау, в провинция Саксония, Volkswagen обяви завой към електрическите коли: производството на първия модел \"нула емисии\" на концерна ще започне там през ноември. \n\tПри инвестиции за близо 1,2 милиард евро Цвикау ще стане \"най-големият завод за електрически автомобили в Европа\", според Volkswagen, а следователно и най-голям залог за успеха на това возило. БТА.", "date": "2019.09.12", "title": "Когато автомобилът се закашля, германската икономика започва да киха"}
{"url": "https://clubz.bg/87733-obiskirat_domove_i_ofisi_na_privyrjenici_na_navalni", "text": "Руската полиция е извършила днес из цяла Русия най-малко 150 обиска в жилища и канцеларии на привърженици на критика на Кремъл Алексей Навални, съобщи в социални мрежи Леонид Волков, изтъкнат привърженик на опозиционния лидер, предаде Ройтерс, съобщава БТА. По думите на Волков обиските са в 39 града, от Владивосток на Тихия океан до югозападния Краснодар. В операцията са участвали не по-малко от хиляди служители от правоохранителните органи. Сред претърсените е и жилището на привърженик на Навални, класирал се на второ място на кметските избори в Новосибирск в неделя, каза Волков. Отново и отново: обиск в студиото на Навални и арести Тази кампания срещу опозиционни дейци става четири дни след като пропрезидентската партия \"Единна Русия\" изгуби една трета от местата си в градския парламент в Москва. На местните избори в неделя партията претърпя загуби и в други населени места, но запази доминиращата си позиция в страната, припомня Асошиейтед прес. Преди вота Навални призова съмишлениците си да гласуват тактически в опит да бъдат намалени шансовете на кандидатите, издигнати от Кремъл. Тази стратегия донесе известен успех, отбелязва Ройтерс. ТАСС цитира изявление пред журналисти на ръководителя на правозащитната организация \"Агора\" Павел Чиков, според когото операцията на служители от Следствения комитет е по разпореждане от 4 септември на съд в московски съд. По думите на Чиков, чиято организация оказва правна помощ на обискираните, засега е известно, че следствени действия се извършват в градовете Балаково, Белгород, Владивосток, Воронеж, Екатеринбург, Ижевск, Иркутск, Казан, Кемерово, Краснодар, Красноярск, Курган, Липецк, Мурманск, Нижни Новгород, Новосибирск, Пенза, Перм, Омск, Оренбург, Санкт Петербург, Саратов, Ставропол, Тамбов, Томск, Тюмен, Хабаровск, Чебоксари, Челябинск. Блокираха сметки на Навални Шефът на \"Агора\" добави, че обиски се извършват не само в щабовете на Навални и на активисти от неговата Фондация за борба с корупцията, а и на активисти от движението за защита на избирателните права \"Голос\". Блокираха сметки на Навални", "date": "2019.09.12", "title": "Обискират домове и офиси на привърженици на Навални "}
{"url": "https://clubz.bg/87741-planovete_na_es_za_otbrana_kriqt_riskove", "text": "Сегашното равнище на военните способности и сътрудничеството не отговарят на равнището на новите амбиции на политиката на ЕС в областта на отбраната. Това се изтъква в нов  , изготвен от Европейската сметна палата (ЕСП) и огласен днес. ЕС остава отворен за американски фирми и оборудване в отбраната Одиторите предупреждават за необходимостта от създаване на полезни взаимодействия между инициативите на Съюза и другите рамки в областта на отбраната и сигурността. Един от най-належащите въпроси е дали ЕС ще може да допълва НАТО и да избегне дублирането и припокриването на функции. При новите инициативи на равнище ЕС и предложеното увеличаване на финансирането обаче съществуват рискове, свързани с изпълнението. Страните членки на ЕС продължават да имат водеща роля, когато става въпрос за европейска отбрана. До 2014 г. действията на равнището на ЕС бяха ограничени. Последните развития в международен план обаче, наред с причини от икономическо и промишлено естество, дадоха нов тласък на сътрудничеството в областта на отбраната на Съюза. След въвеждането на Глобалната стратегия на ЕС от 2016 г. и нейния план за изпълнение в областта на сигурността и отбраната са стартирани няколко инициативи и споразумения. В тази връзка Еврокомисията предложи значително увеличаване на средствата за отбрана и външна сигурност в бюджета на ЕС- 22,5 милиарда евро за периода 2021-2027 г Това е почти десеткратно повече в сравнение с 2,8 милиарда евро, заделени за периода 2014-2020 г. Съществува риск да не бъдат въведени подходящи системи за контрол, които да се справят с такова увеличаване на разходите на ЕС, опасяват се одиторите. Те отчитат също, че отбраната е област, която лежи в основата на националния суверенитет. Съществуват явни стратегически различия между държавите членки на ЕС, чиито виждания за заплахата за сигурността и ролята на Съюза в отбраната може да не съвпадат. Отделните страни имат и различни правила за участие и много различаващи се възгледи за използването на военна сила. В такъв контекст някои понятия, като например „стратегическа автономност“ или „европейска армия“, продължават да се използват в широк и неясен смисъл. Одиторите изтъкват, че е много важно да се осигури последователността на инициативите на ЕС и полезните взаимодействия с други рамки в областта на отбраната и сигурността. Това важи най-вече за НАТО, тъй като за 22 държави членки тази организация продължава да бъде основната рамка, когато става въпрос за колективна отбрана. Един от най-належащите въпроси е дали ЕС ще може да допълва НАТО и по този начин да се избегне дублиране и припокриване на функциите на пакта.", "date": "2019.09.12", "title": "Плановете на ЕС за отбрана крият рискове"}
{"url": "https://clubz.bg/87729-bojko_borisov_iskame_da_sme_v_shengen_reputacionno", "text": "Така премиерът Бойко Борисов започна отговора си на въпрос дали позицията на правителството, че иска България да стане част от Шенгенското пространство - обстоятелство, записано и в управленската програма, е променена. Поводът за питането е изявление на Борисов, направено в Германия неотдавна, че дори да беше в опозиция, нямало да настоява за Шенген заради риск от навлизане на мигранти.  Борисов: Дори да съм в опозиция, няма да приветствам влизане в Шенген Премиерът разказа какво е имал предвид с въпросното изявление:  Борисов заяви, че единствената придобивка за българите от Шенген ще е, че няма да си показват личната карта, а европейските граници. Все пак отново обясни за риска от влизане на мигранти, припомняйки, че в момента няма никакъв натиск на границата с Турция, но има такъв откъм Гърция. Премиерът днес присъства на откриването на логистичен център на датската мебелна компания JYSK в икономическата зона София - Божурище. Инвестицията е за 100 млн. евро и се очакват 300 работни места. Премиерът обеща заради инвестициите да се направи нов околовръстен път, който да свързва Божурище и икономическата зона с магистралата съм Сърбия. Новият път ще струва около 50 млн. лв.  Пред посланика на Дания в България, който също бе на събитието, Борисов обяви, че  По думите му, когато е правена икономическата зона в първия му управленски мандат, не е имало никакви инвеститори, а сега \"по 100 тира на ден продукция\" се изнасяла. По-рано през деня в програмата на премиера имаше и среща с министър-председателя на провинция Долна Австрия Йоаханна Микл-Лайтнер. \"В България има много австрийски инвеститори, огромен стокооборот и голямо приятелство със Себастиан Курц (канцлера на Австрия - б.р.), каза още Борисов.", "date": "2019.09.12", "title": "Бойко Борисов: Искаме да сме в Шенген. Репутационно"}
