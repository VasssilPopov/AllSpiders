{"url": "http://clubz.bg/74619-borisov_obqvi_che_ruski_agenti_sa_vlizali_u_nas", "text": "Руски агенти, следени от евроатлантическите служби за сигурност, са влизали в България. Това стана ясно от изявлението на премиера Бойко Борисов пред български журналисти в Брюксел. Той пристигна за участие в Европейския съвет. Все пак на този етап въпросът за изгонването на руски дипломати от страната ни \"не стои на дневен ред\". Така Борисов коментира направното по-рано днес изказване на Цветан Цветанов, че вече има убедителни доказателства за случая \"Скрипал\" и България трябва да възприеме позицията на западните държави по темата. Цветанов обаче не поясни дали това означава гонене на руски дипломати. Днес Борисов обаче коментира: На Борисов бе припомнено, че не е бил убеден, че по случая с отравянето на агента Сергей Скрипал във Великобритания, е имало достатъчно доказателства. Премиерът обаче не пожела да се връща към този случай. Журналистите припомниха на Борисов, че е бил първият европейски лидер, казал, че може да не се стигне до споразумение за Брекзит. И продължи: Борисов бе попитан и дали трябва да сме готови за Брекзит без сделка: Българският премиер изрази оптимизъм, че дори сега да не се стигне до споразумение, има още един Европейски съвет – вероятно през ноември. Преди участието си в Европейския съвет Борисов бе на среща на Европейската народна партия (ЕНП) в Брюксел. Една от обсъжданите теми е била убийството на русенската тв водеща Виктория Маринова. Той е защитил и унгарския премиер Виктор Орбан. Европарламентът даде преди месец зелена светлина за задействането на член 7 срещу Унгария. Чуха се и гласове партията ФИДЕС на Орбан да бъде изключена от ЕНП или поне членството и да бъде замразено. Александер Стуб за Клуб Z: Може да последва излизане на партията на Орбан от ЕНП Борисов на няколко пъти скочи от темата Орбан към тази за Виктория Маринова: Борисов обаче не каза кой е неговият кандидат от ЕНП за бъдещ председател на Еврокомисията. НФСБ сне доверието си от Волен Сидеров, защитавал само Русия Накрая премиерът добави, че вече не му е интересно да коментира споровете в редиците на \"Обединените патриоти\", тъй като те станали нещо съвсем рутинно. НФСБ сне доверието си от Волен Сидеров, защитавал само Русия", "date": "2018.10.17", "title": "Борисов обяви, че руски агенти са влизали у нас"}
{"url": "http://clubz.bg/74610-kijra_najtli_zabrani_na_deteto_si_%E2%80%9Epepelqshka%E2%80%9C", "text": "„Пепеляшка“ и „Малката русалка“ са две от най-любимите приказки на малките момиченца по цял свят от векове насам. Поколения деца са израснали с тях, но сред тях няма да бъде 3-годишната дъщеря на актрисата Кийра Найтли. Тя не позволява на детето си да гледа класическите истории на майсторите в жанра Шарл Перо и Ханс Кристиан Андерсен. Причината: Найтли не иска дъщеря ѝ  Актрисата гостува на шоуто на тв водещата Елън Дедженерис във вторник и разказа за филмите, които дъщеря ѝ Еди не може да гледа. Учудващо, това не са неподходящи за възрастта ѝ истории, а добре познати от родителите анимации. Заглавията в забранения списък започват с „Пепеляшка“. На 22 г. Кийра Найтли претърпяла психически срив - не излязла 3 месеца Все пак има и анимации, които попадат в списъка с позволени за дъщеря ѝ филмчета - такива, в които принцесите не изпадат в паник атака всеки път, когато няма какво да облекат и не плачат, когато принцовете не идват да ги спасят. Кийра Найтли забрани да ѝ уголемяват гърдите с фотошоп  „Замръзналото кралство“ и „Смелата Ваяна“  според Найтли също са приемливи. Гостуването ѝ в шоуто на Елън е по повод участието на актрисата във филма „Лешникотрошачката и четирите кралства“, където тя играе Бонбонената принцеса. За ролята си тя опитала да носи перука от захарен памук, но това ѝ докарало пчели, оси и други насекоми, които непрекъснато се навъртали около главата ѝ, затова се наложило екипът да изобрети нещо друго. Кийра Найтли забрани да ѝ уголемяват гърдите с фотошоп ", "date": "2018.10.17", "title": "Кийра Найтли забрани на детето си „Пепеляшка“"}
{"url": "http://clubz.bg/74615-mej_ochakva_napredyk_i_sdelka_za_brekzit", "text": "Британският премиер Тереза Мей ще разговаря тази вечер с лидерите на ЕС за напредъка, постигнат според нея в преговорите за Брекзит след срещата в Залцбург, за резервното решение за границата между Ирландия и Северна Ирландия и бъдещото партньорство между Брюксел и Лондон. Туск призна: Много е вероятно Брекзит да бъде без сделка Мей заяви това при пристигането си за участие в Европейския съвет в Брюксел. Брекзит ще бъде обсъден още днес на вечерята на рководителитена 28-те страни членки.", "date": "2018.10.17", "title": "Мей очаква напредък и сделка за Брекзит"}
{"url": "http://clubz.bg/74603-i_nij_sme_dali_neshto_na_sveta_ku", "text": "Възмущението от грейналия надпис \"ЛОКО СОФИЯ\" върху мемориала, посветен на една от най-масовите трагедии в човешката история в - Хирошима, е основателно. Основателно, но не и изолирано явление... Освен че може би за пръв път Външно министерство реагира на подобен надпис и че заподозрените са дълбоко сраснали с културните среди, в смисъл - осветители са от Националната опера, другото е, както се казва - стандарт. Пламен Карталов: Срамувам се заради едни българи, които нямат нищо общо с България Може да е възмутително, но не и изненадващо. Стари поклонници знаят, че на самия Божи гроб в Йерусалим те посреща надписът   Още от XIX век е  и едва ли може да съдим Петко - кой знае каква гордост и какво премеждие е било в онези години да стигнеш дотам.  Виж, сега си е друга работа да покажеш, че майка юнашка тебе е родила... През 2012 г. пътешествениците авантюристи Владина Цекова и Христо Вътев разказват в студиото пред журналистката Люба Кулезич за своя находка, докато минавали легендарния път   към гроба на св. апостол Йаков. Двамата, които са изминали пеша \"Ел Камино\" в Северна Испания, показват потресаваща снимка от личния си архив. От нея става ясно, че всеки ден пътешественици от цял свят срещат по свещения за християните маршрут класическия надпис с български трибуквен текст. Маршрутът, станал известен с романа на Пауло Коелю „Дневникът на мага“, е под закрилата на ЮНЕСКО. Ама явно и то не е могло да го опази... Антони Георгиев, главен редактор на Vagabond, описва вълнуващото си изживяване в пустинята Атакама в Чили. Предаваме го без никаква намеса, за да не отнемем от качествата на наратива. Отишъл насред нищото, за да види скулптура \"Ръката на пустинята\". Разказва: През юли 2015 г. римските власти почти разплакват половин студентски град, като задържат Благой Георгиев, известен с живописния прякор Джизъса. Информацията - опитал да издълбае инициалите си на Колизеума... Абе, дано са инициалите.  През същата година Нова тв показва, че легендарното трибуквие се намира още върху катедралата във Флоренция, върху крепостно оръдие в Мароко и къде ли още не.", "date": "2018.10.17", "title": "И ний сме дали нещо на света - \"КУ*\""}
{"url": "http://clubz.bg/74617-ekstradiciqta_na_severin_krasimirov_otblizo_snimki", "text": "Северин Красимиров, заподозрян за жестокото убийство на журналистката Виктория Маринова, кацна тази вечер на летище \"София\" от Франкфурт и бе откаран в Националното следствие, където ще му бъдат взети ДНК проби и ще изкара нощта. МВР разпространи единствено кадри от конвоя, протекъл при драконовски мерки за сигурност и далеч от журналистическите обективи.  Очаква се утре Красимиров да бъде откаран в Русе, където извърши деянието си. Там ще му бъдат повдигнати обвинения и наложена мярка за неотклонение. Журналисти и посрещачи нямаха достъп до Красимиров, който бе взет направо от пистата с автомобил. Там имаше полиция, жандармерия и охрана на съдебната власт. Той се е качил на самолета във Франкфурт днес следобед, охраняван от трима души - българи и германец. Те са седнали на седните места и около тях не е имало никой. Мнозина са разпознали заподозрения, но не се е стигнало до размяна на реплики и напрежение, разказа репортерка на bTV. Преди да изпрати Северин, Германия пита как са ни затворите В момента Северин Красимиров е обвиняем задочно. До 72 часа той трябва да бъде изправен пред Русенския окръжен съд, който да се произнесе по искането на прокуратурата за постоянното му задържане под стража. На 12.10.2018 г. в Министерството на правосъдието бе получено официалното съгласие на немската прокуратура за предаване на обявения за международно издирване български гражданин Северин Красимиров. Съгласно полученото съобщение, за това е информирана и прокуратурата на България. Докато беше в Германия 21-годишният мъж призна, че е ударил, но не и че е изнасилил Виктория Маринова. Телевизионната водеща бе изнасилена и убита в Русе на 6 октомври. Северин Красимиров беше задържан от германските власти на 9 октомври вечерта, осем часа след постъпило искане от българските власти. Той се е намирал в дома на майка си в германския град Щаде. Майката на Северин: Призна, че го е направил на пияна глава, бил надрусан На Красимиров задочно са повдигнати две обвинения. Първото е за изнасилване, за което предвиденото наказание е от 10 до 20 г. затвор. Второто - за извършване на убийство по особено жесток начин, което се наказва с 15 до 20 години затвор или доживотен, или доживотен затвор без право на замяна. Вътрешният министър Младен Маринов съобщи на брифинг, че са иззети веществени доказателства, които свързват пряко лицето с местопрестъплението. Част от ДНК експертизите са готови и дават информация за наличие на негов ДНК материал върху тялото на жертвата.   Майката на Северин: Призна, че го е направил на пияна глава, бил надрусан", "date": "2018.10.17", "title": "Екстрадицията на Северин Красимиров отблизо (СНИМКИ)"}
{"url": "http://clubz.bg/74611-toj_mnogo_mrazeshe_tehnikuma", "text": "18-годишният четвъртокурсник, отговорен за кървавата стрелба в Керч, е притежавал законно оръжие, съобщи отговарящата за защитата на децата в Крим Ирина Клюева, съобщава Би Би Си Русия. След като разстреля на място 17 души, основно ученици в Керченския политехнически колеж, в който и той е учил, младежът се самоуби. Владислав Росляков беше открит мъртъв на втория етаж на техникума. Той беше заснет от видеокамери и кадри с него се появиха в интернет. Имал разрешение да използва ловно оръжие, получено на 8 септември. Преди няколко дни се сдобил и със 150 патрона, съобщава Нюз.ру. Ученик разстреля 17 души и рани над 50 в Крим (ВИДЕО) Разследващите извършиха обиск в дома на младежа. Росляков започва да учи в техникума през 2015 г. Пред РБК съученици на Владислав разказват, че той  Те си спомнят, че той бил много затворен, не общувал почти с никого. Разказаха и че младежът твърдял, че прави опити с взривни вещества.  След случилото се руското министерство на образованието обяви, че усилва мерките за безопасност в училищата и колежите.", "date": "2018.10.17", "title": "\"Той много мразеше техникума\""}
{"url": "http://clubz.bg/74607-70_na_sto_ot_bylgarite_sa_usetili_skok_na_cenite", "text": "Това сочат данни от национално представително проучване на \"Галъп интърнешънъл\", проведено между 5 и 12 октомври сред 820 души. 70% от интервюираните заявяват, че в последните седмици са усетили увеличение на цените на стоките и услугите, които ползват. 18% не са усетили, а 3 на сто са отговорили, че са усетили намаление. Останалите или нямат мнение, или не са отговорили. Демографските показатели сочат, че най-осезаема промяна е усетила по-възрастната част от населението, хората с по-ниски доходи и тези, които живеят в селата. Възможно е това е да се дължи и на факта, че тези части от населението традиционно симпатизират на опозиционни формации. Отговорите действително са политически различаващи се -  привържениците на БСП са усетили най-силно повишението цените на стоките и услугите. Но дори и мнозинството от привържениците на ГЕРБ също твърдят, че са усетили увеличението - макар и не в същата степен, както и привържениците на БСП. Както може и да се очаква, хората с по-високи доходи проявяват и по-малка чувствителност към увеличението на цените. Но дори и в тези социални групи, усетилите увеличение на цените са мнозинство. Данните достатъчно ясно разкриват обществена тревога, коментира от \"Галъп интърнешънъл\". На трендовия въпрос, който се задава на всеки месец или тримесечие, „Според вас какво ще става с цените на основните стоки в близките 2-3 месеца?“ 74% от интервюираните са на мнение, че цените ще растат, 14% отговарят, че няма да има промяна, а едва 2% вярват, че ще намаляват. Останалите се затрудняват да отговорят. Това представлява осезаем ръст на очакванията за повишение на цените спрямо предишните месеци. Предишният подобен скок бе през пролетта на 2017-та, когато отново бе анонсирана възможност за повишаване на цените на енергоносителите. В последните няколко години очакванията за ръст на цените се движат в диапазони около и над 60% от българите, а около и под 20% от българите очакват цените да остават същите. По традиция, минимални са дяловете на онези, които очакват цените да се понижават. Демографските показатели сочат, че привържениците на опозицията (БСП и ДПС) в по-голяма степен смятат, че цените ще се повишат, а привържениците на управляващата коалиция - също преимуществено смятат, че цените ще се повишават, макар и не в толкова голяма степен. По-възрастните са по-разтревожени. „Галъп интернешънъл“ провери и отношението към станалата напоследък тема за смяната на часовото време. 59% от интервюираните по-скоро не одобряват това, че часовото време по принцип се сменя. 20 на сто по-скоро нямат мнение по този въпрос, а 13% по-скоро одобряват сезонната промяна на времето. Останалите са се затруднили да отговорят. По-възрастните и работещите по-чувствително не одобряват практиката за смяната на часовото време, а младите и неработещите нямат толкова ясно изградено мнение, макар че и сред тях противниците на смяната на часовото време са мнозинство.", "date": "2018.10.17", "title": "70 на сто от българите са усетили скок на цените"}
{"url": "http://clubz.bg/74614-hodi_li_volen_siderov_v_saraq_na_ahmed_dogan", "text": "Волен Сидеров редовно ходи в Сарая на Ахмед Доган - поне веднъж в месеца, като дори не се крие, има свидетели на това, обяви зам.-председателят на НФСБ Валентин Касабов в предаването \"Лице в лице\" по bTV. На уточняващ въпрос на водещата Цветанка Ризова, той потвърди думите си. По-рано днес народните представители от НФСБ снеха доверието си от Сидеров като председател на \"Обединените патриоти\". В позиция до медиите се казва, че той не защитава българските интереси, а само руските. НФСБ сне доверието си от Волен Сидеров, защитавал само Русия Малко по-късно Волен Сидеров поиска да се включи в предаването и заяви следното: Телевизия \"Алфа\" отново излъчва На въпрос за спирането и тръгването отново днес на телевизия \"Алфа\", Сидеров отговори така: Волен Сидеров още веднъж се възмути на изявлението на Касабов и увери, че неговото признание е последното, от което се нуждае. Той не е притеснен от снетото доверие. Според него НФСБ бил създаден напук на \"Атака\". Малко по-късно Волен Сидеров гостува в \"Още от деня\" по БНТ. Там той заяви, че снемането на доверието като шеф на ПГ на \"Обединените патриоти\" от НФСБ няма никаква правна стойност. Сидеров подчерта, че за него най-важно е било \"патриотите\" да се явят заедно на евровота, защото той бил Кой спъва тв \"Алфа\" и Православието? Сорос и по-точно... Валери Симеонов Както се разбра, ТВ Алфа не е била спирана от правителството. А просто, както обясни Сидеров, избрали друг формат за излъчване: Но това, което най-много възмутило лидерът на \"Атака\" било изказването на мнение от страна на Симеонов за македонската православна църква: Симеонов: \"Атака\" няма шанс при консерваторите с проруска политика Това особено важало за Македония, каза Сидеров, и допълни, че той и други \"патриоти\" готвели анекс към договора за добросъседство, подписан миналата година в Скопие. Той предвиждал \" двете страни се въздържат от всякакви спекулации и опити за присвояване на исторически събития\". Друг проблем със Симеонов бил фактът, че той и неговите депутати били готови да подкрепят Истанбулската конвенция. За тази цел Сидеров цитира депутатът от НФСБ Борис Ячев, който бе казал, че са склонни да гласуват \"за\" Конвенцията, ако се разясни превода, и заяви, че е чувал и Симеонов да казва - \"е, какво, декларация някаква\". От ГЕРБ също имало такъв кръг хора, \"слава Богу, че обществото реагира\". Проблем било и че блокирали предложението за задължително вероучение на \"Атака\". Борец № 1 срещу джендърството - начело на \"Връзки с обществеността\" при Каракачанов На обвиненията, че работи за интересите на Русия, заяви, че все повече хора в Европа искали да спрат санкциите, защото вредят на ЕС, не на Русия. И каза още: Сидеров отново подчерта колко добра кандидатура за главен секретар на МВР е Светлозар Лазаров, и повтори тезата си, че в ЕС скоро ще управлява мнозинство на ЕНП и консерваторите. Телевизия \"Алфа\" отново излъчва Кой спъва тв \"Алфа\" и Православието? Сорос и по-точно... Валери Симеонов Симеонов: \"Атака\" няма шанс при консерваторите с проруска политика Борец № 1 срещу джендърството - начело на \"Връзки с обществеността\" при Каракачанов", "date": "2018.10.17", "title": "Ходи ли Волен Сидеров в Сарая на Ахмед Доган"}
{"url": "http://clubz.bg/74608-polsha_sreshtu_evrokomisiqta_iska_gazprom_da_si_plati", "text": "Националната газова компания на Полша ПГНиГ (PGNiG) обяви, че е подала жалба в Съда на Европейския съюз срещу споразумението на ЕС с руския газов гигант \"Газпром\", заподозрян в злоупотреба с господстващо положение. Полша се избавя от игото на руския газ На 24 май т.г. Брюксел прие предложените от \"Газпром\" отстъпки, чиято цел беше да спре продължилото 6 години антимонополно разследване за злоупотреба с господстващо положение в осем източноевропейски страни, както и че в пет държави - България, Естония, Латвия, Литва и Полша, руската компания е можела да налага по-високи цени. Постигнатото споразумение позволи на \"Газпром\" да избегне глобата, а на останалите държави - да започнат процедури по предоговаряне на цените на руското синьо гориво. Клаузата за преразглеждане на цените, която руската компания беше задължена да включи в договорите обаче, може да се използва и от самата нея - ако прецени, че цените, на които доставя, са под пазарните. Освен това \"Газпром\" и ЕК се споразумяха, че \"Газпром\" няма да пречи за реекспорт на доставяния руски газ, както и да осигури доставки на газ от други дестинации.  Брюксел и \"Газпром\" се споразумяват за цени и монопол Европейската комисия е готова да води съдебен процес с Полша, за да защити решението си да приключи без глоби антимонополното разследване срещу \"Газпром\", е заявил пред ТАСС говорител на ЕК. Той отбеляза, че право на всяка страна от ЕС е да подава съдебен иск срещу решения на Еврокомисията. Русия и България ще преговарят за нови цени на газа Според жалбата на ПГНиГ Еврокомисията не е положила необходимото усърдие при подготвянето на решението и го е обявила \"в явно противоречие със събраните доказателства и е нарушила определен брой процедурни разпоредби на правото на ЕС\".  Освен това Варшава е на мнение, че наложените на \"Газпром\" ангажименти са били недостатъчни спрямо щетите, понесени от компаниите от Централна Европа в резултат на дейностите на \"Газпром\", несъвместими с правото на ЕС. Полша се избавя от игото на руския газ \"Газпром\", който е контролиран от Кремъл, бе заплашен от глоба, която можеше да достигне до 10 процента от годишния му световен оборот. Брюксел и \"Газпром\" се споразумяват за цени и монопол Русия и България ще преговарят за нови цени на газа Полша се избавя от игото на руския газ", "date": "2018.10.17", "title": "Полша срещу Еврокомисията - иска \"Газпром\" да си плати"}
{"url": "http://clubz.bg/74606-zaradi_es_google_shte_iska_taksa_za_instalirane_na_play_store", "text": "Техногигантът Google вече ще иска лицензионна такса от производителите на мобилни устройства, за да могат да ползват магазина за програми Play Store, съобщиха от компанията. Причината - наложената през юли  от страна на Европейския съюз. ЕС твърди, че компанията нарушава европейското антитръстово законодателство, тъй като ползва огромното си пазарно присъствие, за да потиска конкурентите си в области като интернет-търсенето и мобилните приложения. Google обжалва решението, но междувременно оттам са решили да направят опит да спазват регулаторните изисквания. Google: Решението на ЕК отхвърля модела на Android, който даде повече избор По принци всички производители на смартфони могат не само да инсталират безплатно операционната система Android (която, увериха от Google, ще остане завинаги свободно достъпна), но и няколко ключови приложения на Google -  основният магазин за приложения. Според ЕС обаче това поставя Google в господстващо положение на пазара. Което е технически вярно - шепата други магазини за приложения не се ползват от никого, най-ползваната търсачка в света е тази на Google, а YouTube е най-популярният сайт за видеосподеляне.  За да избегне това, Google вече ще иска лицензионна такса от производителите за инсталиране на Play Store. Досега те само предлагаха Play Store в пакет с няколко други свои приложения.  Абсурдното на ситуацията е, че Android e дело на Google. Менажирането на магазина с приложения също е работа на Google. Всичко това те правят безплатно, като единственото, което им носи някакви ползи, е добавяне на някои от техните собствени - и поначало изключително популярни и известни - програми заедно с пакета.  Освен това, по всяка вероятност това няма да се отрази по никакъв начин на господството на Google в Android пазара - компанията просто няма как да има конкуренция със собствен продукт. Любопитно е също така, че никой не съди Apple заради далеч по-пълното господство над AppStore.", "date": "2018.10.17", "title": "Заради ЕС - Google ще иска такса за инсталиране на Play Store"}
{"url": "http://clubz.bg/74609-do_2022_g_trqbva_da_eliminirame_morbili_i_rubeola", "text": "Правителството прие на днешното си заседание Национална програма за елиминация на морбили и рубеола 2019-2022 г. Основните дейности на програмата са насочени към намаляване възприемчивостта на населението към морбиления и рубеолен вирус, осигуряване на допълнителна възможност за имунизация на групи с повишен риск от заразяване чрез целеви ваксинални кампании, укрепване на системата за надзор на морбили и рубеола и постигане на показателите на Световната здравна организация за ефективност на надзора. Също така подобряване на достъпността и качеството на информацията по отношение на заболяванията, ползата и риска от имунизацията срещу морбили и рубеола, се разяснява в мотивите към решението. Бум на морбили в Европа, най-много случаи в съседна Сърбия Необходимите средства за изпълнението на Програмата са за сметка на утвърдения бюджет за съответната година на Министерство на здравеопазването. Финансирането на разходите за ваксини ще се извършва в рамките на осигурения бюджет за доставка на ваксини за задължителни и целеви имунизации и реимунизации. Морбили и рубеола са ваксинопредотвратими инфекции, които в световен мащаб продължават да са причина за заболяемост и смъртност в детската възраст. Характерни за морбилната инфекция са значителен леталитет и тежки, водещи до инвалидизиране усложнения. Рубеолната инфекция има увреждащ по време на бременност ефект - налице е висок процент спонтанни аборти, мъртвораждания или синдром на вродена рубеола. Внимание: има риск от епидемия от морбили В медицинската практика са познати високо ефективни ваксини, които осигуряват 90-95% защитеност срещу морбили и рубеола. Досегашният опит от приложението на тези ваксини показва, че пълно прекъсване на разпространението на инфекцията се постига само при трайно поддържане на висок имунизационен обхват (> 95%). В противен случай снижението на заболяемостта е временно. През последното десетилетие има бум на морбили и рубеола в много от европейските държави. В България през 2009-2011 г. след дълъг междуепидемичен период (7 години) имаше епидемия от морбили - с 24 365 заболели и 24 смъртни случая. В периода 2011-2013 г. епидемии от морбили бяха регистрирани във Франция, Украйна, Грузия и Турция. Само за първите пет месеца на тази година в ЕС са отчетени 8343 случая, с най-голям брой заболели във Франция, Гърция, Италия и Румъния. Преди месеци бум на морбили имаше и в друга съседна на България държава - Сърбия. Внимание: има риск от епидемия от морбили", "date": "2018.10.17", "title": "До 2022 г. трябва да елиминираме морбили и рубеола "}
{"url": "http://clubz.bg/74542-ruskite_turisti_veche_nqmat_pravo_da_hodqt_v_cyrkvite_v_istanbul", "text": "Руската православна църква напомни на руските вярващи, че трябва да съблюдават решенията на Синода за пълния разрив с Константинополския патриарх Вартоломей. А това значи, че във всички църкви на патриарха руснаците нямат право да се молят, а свещениците да служат. Той добави, че в най-популярните църкви, разположени на туристически места като Истанбул, вярващите руснаци нямат право да влизат и се молят. Освен това е забранено посещението и на единствения православен храм в Анталия. В Турция РПЦ разполага с 6 епархии, 10 манастира и 30 духовни училища. За Гърция забраната важи за всички църкви на остров Крит и островите Додеканези, най-големият от които е Родос. Руската църква скъса с Вселенската патриаршия Протореят напомни, че забраната важи и за визита в Атон. С други думи забраната е за всички храмове, които са под юрисдикцията на Константинополския патриарх. Говорителят на руския патриарх Александър Волков добави, че вярващите руснаци не могат да се причастяват в църкви под егидата на Константинопол. Подчинени на Вселенската патриаршия са и храмове в Европа, Южна и Централа Америка, САЩ, Австралия, Хонконг, Нова Зеландия, Сингапур и други.", "date": "2018.10.17", "title": "Руските туристи вече нямат право да ходят в църквите в Истанбул"}
{"url": "http://clubz.bg/74612-gryckiqt_vynshen_ministyr_podade_ostavka", "text": "Външният министър на Гърция Никос Кодзиас подаде оставка. Поводът е вчерашното заседание на гръцкото правителство, на което Кодзиас и влязъл в остър сблъсък с министъра на отбраната заради това, че в разрез с правителствената политика Панос Каменос е предложил сключването на балкански отбранителен съюз като алтернатива на Преспанското споразумение за името на Македония. На заседанието Кодзиас е поискал от премиера да внесе законопроект за контрол над секретните бюджетни пера на министерството на националната отбрана (и на други министерства), както това е направено в Министерството на външните работи. Какви ги върши гръцкият военен министър в САЩ В гръцкия печат още тази сутрин се появи непотвърдена информация, че Кодзиас е заплашил да подаде оставка, защото смята, че премиерът Алексис Ципрас не го е подкрепил достатъчно в спора му с Каменос. Сътрудници на Кодзиас са казали пред \"Катимерини\", че е бил силно засегнат и обиден от нападките на Каменос, че е \"човек на Сорос\" и че е \"злоупотребил с тайни фондове на външно министерство\". Още преди да бъде официално обявена оставката, правителственият говорител Димитрис Дзанакопулос коментира пред репортери слуховете за нея с крилатата фраза на някогашния премиер Андреас Папандреу:  съобщи всекидневникът \"Вима\". В коментар по повод оставката си, Кодзиас заяви, че Ципрас и няколко министри са решили кого да подкрепят, преди да цитира гръцкия поет Динос Христианопулос: Каменос и Ципрас – ястреб и революционер в общ впряг Кодзиас е смятан за един от архитектите на Преспанското споразумение между Атина и Скопие от юни тази година, което, ако бъде рагифицирано от двата парламента, решава 27-годшния спор за името на бившата югославска република и отваря пътя й да се присъедини към НАТО и Европейския съюз.   Каменос, лидер на по-малкия партньор в гръцкото правителство - партията \"Независими гърци\", е категоричен противник на споразумението и многократно е заявявал, че партията му няма да подкрепи ратификацията му, но няма и да дестабилизира правителството. Коалиционният партньор на Ципрас няма да бута кабинета заради сделката със Скопие Миналата седмица във Вашингтон Каменос лансира идеята отношенията между Атина и Скопие да бъдат уредени чрез създаването на балкански отбранителен съюз с участието на Гърция, Република Македония, Албания, България и на по-късен етап и Сърбия. Според него този съюз би изпълнил геостратегическите цели на Преспанското споразумение, без да се налага Гърция да прави компромис за името. Ципрас съобщи, че той ще поеме външнополитическия портфейл. По думите му прекият му контрол върху външната политика означава решимостта му  \"Независимите гърци\", консервативна и евроскептична партия, осигуряват крехкото правителствено мнозинство на Ципрас от 152 депутати в 300-местния гръцки парламент. Той трябва да гласува по Преспанското споразумение, след като това направи македонският. Каменос беше поискал това гласуване да бъде с квалифицирано мнозинство от 180 депутати, но Дзанакопулос на времето отбеляза, че няма такова конституционно изискване. Каменос беше прогнозирал, че Преспанското споразумение няма да бъде внесено за ратификация в сегашния гръцки парламент преди следващите редовни парламентарни избори, които трябва да се състоят не по-късно от 20 октомври 2019 година. Постигане на споразумение за името бе сред условията пред Скопие за започване на преговори за членство в НАТО и в Европейския съюз. Днес Македония започва предприсъединителни преговори с НАТО, които ще приключат до края на годината. През януари догодина трябва да се подпишат протоколите за присъединяване, а реалното членство да стане факт, когато парламентите на страните членки ратифицират решението. Междувременно в македонския парламент продължават дебатите по промяната на конституцията за промяната на името на Бившата югославска република Македония на Северна република Македония.  Каменос и Ципрас – ястреб и революционер в общ впряг Коалиционният партньор на Ципрас няма да бута кабинета заради сделката със Скопие", "date": "2018.10.17", "title": "Гръцкият външен министър подаде оставка"}
{"url": "http://clubz.bg/74601-uchenik_razstrelq_17_dushi_i_rani_nad_50_v_krim_video", "text": "18-годишен ученик Владислав Росляков застреля 17 души и рани над 50 в техникум в град Керч на Кримския полуостров, съобщиха следствените органи на Русия. Той се е самоубил след кървавата баня, предаде \"Интерфакс\". Така жертвите общо са 18. Десетки линейки и пожарни са на мястото на трагичния инцидент. Имало е и експлозия, като в началото се твърдеше, че е от газова бутилка. После основната версия стана терористичен акт. След като бе открито тялото на ученика, извършил разстрелите се смята, че най-вероятно стрелбата е акт на някакво отмъщение или дело на психически неуравновесен човек. Първоначалният оглед на следствената група говори, че намерените трупове са били простреляни с оръжие. Жертвите са загинали от огнестрелни рани. Атентаторът е разпознат на камерите и е заснет да влиза в сградата с оръжие в ръка. Владислав Росляков е ученик в 4-ти курс в колеж (техникум). В социалните мрежи се е кръстил Владислав Райха. Взривното устройство - най-вероятно самоделно, е било пълно с метални предмети, за да нанесе колкото се може по-големи поражения. Според представител на местните власти в Крим повечето от жертвите са ученици от техникума, съобщи Би Би Си. Директорката твърди пред руски медии, че неизвестен въоръжен мъж е нахлул в сградата. По това време обаче тя не е била там. Тя сравни случилото се Беслан през 2004 г. Първоначално се смяташе, че експлозията е била в кухнята. Според очевидци стрелба се е чула от столовата, пише Нюз.ру. Свидетели разказаха, че са видели в техникума да влиза около 20-25 годишен младеж.  Служител в болница в Керч заяви, че 18 души са приети с рани от експлозията. Шестима от ранените са в критично състояние. Снимки от мястото на взрива показваха изпотрошени прозорци на първия етаж на двуетажната сграда и разпръснати отломки по земята.  Започнало е разследване за терористичен акт, по-късно преквалифицирано в убийство. Руският президент Владимир Путин изрази дълбоки съболезнования на близките на загиналите и подкрепа за пострадалите. Председателят на държавния съвет на Крим Владимир Константинов съзря украинска следа като предположи, че взривът е свързан с Киев.", "date": "2018.10.17", "title": "Ученик разстреля 17 души и рани над 50 в Крим (ВИДЕО)"}
{"url": "http://clubz.bg/74600-blizo_milion_za_remont_na_pravitelstveniq_eyrbys", "text": "Кабинетът отпусна 991 128 лева на Министерството на транспорта, информационните технологии и съобщенията, за нуждите на Авиоотряд 28. Средствата отиват за покриването на разходи по извършването на базово техническо обслужване на самолет \"Еърбъс A319\". Това е решил Министерският съвет на днешното си заседание. Такова обслужване се прави веднъж на две години. То се извършва с цел поддържане на постоянна летателна годност, повишаване безопасността и сигурността на полетите, базовото техническо обслужване на самолет Еърбъс A319, уточняват от кабинета. От 28 май 2009 г., когато самолетът е приет за експлоатация в Авиоотряд 28, са извършени 5 базови технически обслужвания. Последното, правено през тази година, е с най-голям обем от изпълнени дейности и поради това, продължителността и стойността на прегледа е най-висока. \"Еърбъс А319\" бе купен през 2009 г., докато титуляр на транспортното министерство бе Петър Мутафчиев. Самолетът струваше около 45 млн. долара и трябваше да бъде изплатен за пет години на 60 вноски. Около тази машина има по-малко проблеми отколкото около другия правителствен самолет \"Фалкон\", чиито колесници на няколко пъти не се отваряха. През февруари 2015 г. фалконът, заедно с Борисов на борда, не прибра колесника си и трябваше да лети един час над София, за да изгори горивото си. Машината даже стана известна като \"куция фалкон\". Борисов: Гледам долу – Банкя, а нямам парашут", "date": "2018.10.17", "title": "Близо милион за ремонт на правителствения \"Еърбъс\""}
{"url": "http://clubz.bg/74593-korneliq_ninova_predlaga_bylgariq_da_e_most_mejdu_rusiq_i_es", "text": "Лидерът на БСП Корнелия Нинова се срещна с посланика на Русия Анатолий Макаров. За това съобщи самата Нинова на профила си във Фейсбук. Двамата дискутирали възможността България да бъде мост в отношенията между Русия и ЕС. Нинова представила и \"Визия за България\", като пояснила, че този документ създава ефективни политики в интерес на българските граждани. Ето какво написа Нинова:", "date": "2018.10.17", "title": "Корнелия Нинова предлага България да е мост между Русия и ЕС"}
{"url": "http://clubz.bg/74599-vlastta_osigurqva_polovin_miliard_za_horata_s_uvrejdaniq", "text": "Близо половин милиард лева са предвидени за осигуряване на мерките, предвидени в законопроекта за хората с увреждания, получил днес одобрението на правителството. Проектът бе подкрепен само от КНСБ, бизнесът и КТ \"Подкрепа\" изказаха неодобрението си към него. Бизнесът не подкрепя законопроекта за хората с увреждания На брифинг в Министерския съвет днес министърът на труда и социалната политика Бисер Петков съобщи, че законопроектът е одобрен, а в него правата на хората с увреждания са обезпечени с финансов ресурс от 486 млн. лева. В общата сума от 486 млн. лева се включват средствата за тези политики в социалното министерство, 133 млн. лева от бюджета на Държавното обществено осигуряване, които се плащат сега като социални инвалидни пенсии в непълен размер, и допълнителните 150 млн. лева, \"които премиерът и правителството обещаха\", както обясни министър Петков. Камъчета пред каруцата на новия Закон за хората с увреждания Законопроектът ще бъде внесен до края на седмицата в Народното събрание, където ще започне неговото разглеждане. На етап обществено обсъждане е законопроектът за социалните услуги и до края на годината най-вероятно ще бъде внесен в парламента. Проектът на Закон за хората увреждания въвежда нова индивидуална оценка, която е комплексна и ще отразява потребностите на човека с увреждане, изследвайки неговото здравословно състояние, функционалните затруднения и наличието на бариери при изпълнение на ежедневните му дейности, както и вида на необходимата подкрепа. За това настояваха при протестите си майките на деца с увреждания. От 1 януари 2019 г. всички хора с увреждания над 18-годишна възраст ще получават месечна финансова помощ, която ще компенсира разходите, породени от увреждането и е в зависимост от степента на увреждане. Размерът на финансовата подкрепа ще се определя в зависимост от линията на бедност. През 2019 г. хората с над 90% степен на увреждане с право на чужда помощ, които получават социална пенсия за инвалидност, ще вземат 57% от линията на бедност, или 198 лева на месец. От 1 януари 2021 г. се създава Държавна агенция за хората с увреждания като нова структура към Министерския съвет. Тя ще изготвя индивидуалната оценка на потребностите на хората с увреждания и ще има водеща роля при координацията на цялостната държавна политика за техните права. Бъдещото ведомство ще е правоприемник на сегашната Агенция за хората с увреждания. Към нея ще бъдат насочени служители от Агенцията за социално подпомагане. Една на всеки 10 сгради в България достъпна за хора с увреждания Предвижда се разработване и изпълнение на Национална програма в подкрепа на работодателите за финансиране на дейности по приспособяване и/или оборудване на работни места и осигуряване при необходимост на достъп до тях с цел стимулиране и подпомагане на работодателите за наемане на хора с трайни увреждания. Предвидена е защита на заетостта за хора с тежки и множество увреждания. Ще се създадат центрове за защитена заетост - в подкрепа на трудовата интеграция на хора с тежки и множество увреждания. За фирми с над 50 служители е предвидена квота от 4% за хора с увреждания. При неизпълнение ще има санкции. В проекта е заложено създаване на информационна система за хората с увреждания, която да служи за наблюдение и анализ на социално-икономическия статус на хората с трайни увреждания, за планиране на дейности, свързани със задоволяване на индивидуалните им потребности и за разработване на секторни политики. Системата ще поддържа профил на всеки човек с трайно увреждане с възможност за индивидуален достъп до персоналните данни за лицето чрез идентификация по реда на Закона за електронната идентификация. Създават се възможности за публично финансиране на проектен принцип на дейности за изграждане на достъпна среда с цел премахване на съществуващи пречки и прегради пред достъпността и в подкрепа на мобилността на хората с увреждания по реда на Национална програма за достъпна жилищна среда и лична мобилност. Освен това от 1 януари 2020 г. финансирането и предоставянето на помощни средства, приспособления, съоръжения и медицински изделия за хората с увреждания ще премине към системата на здравеопазването. В момента те са към към Агенцията за хора с увреждания, която делегира тези дейности на лицензирани фирми. Както споделят майки на деца с увреждания обаче, често тези помощни средства са с ниско качество, но на цени няколко пъти по-високи от действителната им стойност. Ако искат да ползват средствата, които се отпускат за тях, родителите трябва задължително да ги купят от лицензираните фирми. Камъчета пред каруцата на новия Закон за хората с увреждания Една на всеки 10 сгради в България достъпна за хора с увреждания", "date": "2018.10.17", "title": "Властта осигурява половин милиард за хората с увреждания"}
{"url": "http://clubz.bg/74594-london_ne_iska_udyljavane_na_prehodniq_period_za_brekzit_s_1_godina", "text": "Главният преговарящ на ЕС за Брекзит Мишел Барние предложи преходният период след излизането на Великобритания от съюза да бъде удължен с една година, за да се деблокират преговорите, но правителството на министър-председателката Тереза Мей отказа, предадоха днес световните медии.  \"Гардиън\": Мей има 48 луди часа, за да спаси сделката за \"Брекзит\" Европейският съюз заяви, че има готовност да предложи едногодишно удължаване, ако това ще помогне за сключване на споразумение за търговските отношения между ЕС и Великобритания след като тя напусне блока. Политическият анализатор на Би Би Си Лора Кюнсбърг написа в туитър, че правителството на Тереза Мей е отхвърлило възможността за удължаване на преходния период. Ирландският външен министър Саймън Ковъни заяви днес, че удължаване на срока е било обсъждано от Великобритания и ЕС, защото \"просто не сме, където трябва да бъдем\".  Туск призна: Много е вероятно Брекзит да бъде без сделка Барние предложи преходният период да бъде удължен с една година, за да се даде възможност да се договорят бъдещите отношения между Лондон и ЕС и да се реши въпросът с границата между Ирландия и Северна Ирландия - основния препъникамък в преговорите. Туск призна: Много е вероятно Брекзит да бъде без сделка", "date": "2018.10.17", "title": "Лондон не иска удължаване на преходния период за Брекзит с 1 година"}
{"url": "http://clubz.bg/74592-trymp_se_opitva_da_ukroti_gneva_sreshtu_riqd_zaradi_izcheznaliq_jurnalist", "text": "Президентът на САЩ Доналд Тръмп разкритикува днес бързо натрупващото се осъдително отношение на света към Саудитска Арабия по делото за изчезналия журналист Джамал Кашоги, информира Асошиейтед прес.  Саудитска Арабия ще си признае, че дисидентът сам умрял при разпит? В интервю за агенцията държавният глава сравнява ситуацията с обвиненията в сексуални посегателства срещу съдията от Върховния съд Брет Кавано по време на процеса на утвърждаване на кандидатурата му.  По-рано днес Тръмп съобщи, че е разговарял с престолонаследника на Саудитска Арабия принц Мохамед бин Салман, който е обещал да бъде разширен обхватът на разследването за изчезването на Хашоги. Държавният секретар Майк Помпейо посети Рияд по поръчение на президента, за да обсъди с лидерите на кралството случая. Днес Помпео продължава извънредното си пътуване, свързано със случая в Турция. Да запишеш смъртта си на Apple Watch След срещите си със саудитските власти американският топ дипломат заяви, че вижда \"сериозна решителност\" в действията на Саудитска Арабия по разследването.  Заплаха на Тръмп сваля котировките в Рияд Турската полиция съобщи, че няма да проведе обиск в резиденцията на генералния консул на Саудитска Арабия в Истанбул през следващите часове, тъй като представители на саудитските власти не са успели да се включат в него.  Турският министър на външните работи Мевлют Чавушоглу заяви, че страната му ще разшири разследването за изчезването на Кашоги до резиденцията на консула и някои превозни средства.  Кашоги е бил измъчван, преди да бъде обзглавен в консулството на неговата страна в Истанбул, съобщава днес турският проправителствен всекидневник \"Йени шафак\", цитиран от френския \"Фигаро\". Критик на Рияд убит и нарязан в саудитското консулство в Истанбул Турското издание твърди, че е получило достъп до звуков запис на събитията, но не уточнява как. Според проправителствения вестник саудитски агенти са рязали пръстите на Кашоги по време на разпита, преди да му отрежат главата. Някои медии като \"Вашингтон пост\", за който е пишел Кашоги, съобщиха по-рано за наличие на аудио и видеозаписи, доказващи, че той е бил \"разпитван, измъчван и след това убит\" в консулството, след което трупът му е бил нарязан на части. Човек, разпознат от турските власти като един от отговорните за изчезването на Кашоги, е от антуража на саудитския престолонаследник принц Мохамед бин Салман, пише в. \"Ню Йорк таймс\". Според вестника, който публикува няколко снимки в потвърждение на тези сведения, Махер Абдулазиз Мутреб е придружавал принца при посещенията му в САЩ през март и в Мадрид и Париж през април тази година, вероятно като телохранител. Турските власти разпространиха негова снимка от пристигането му на летището в Истанбул. \"Ню Йорк таймс\" посочва, че според очевидци или други източници трима други заподозрени - Абдулазиз Мохамед ал Хаусауи, Таар Галеб ал Харби и Мухамед Саад Алзахрани - са свързани със саудитските службите, които се грижат за сигурността на 33-годишния престолонаследник. Пети заподозрян - съдебен лекар, идентифициран като Салах ал Тубайги - е заемал висши постове в саудитското вътрешно министерство и има солидни позиции в медицинските среди. Според вестника подобна личност би могла да бъде ръководена единствено от висш саудитски орган на властта. Ежедневникът отбелязва, че разполага с независими потвърждения, че поне деветима от 15-те заподозрени, идентифицирани от турските власти, са работели за саудитските служби за сигурност, за военните или други министерства. В. \"Вашингтон пост\" посочва, че 11 от 15-те заподозрени от турските власти саудитци са свързани със саудитските служби за сигурност. Престолонаследникът и баща му, крал Салман, отричат да знаят нещо за съдбата и местонахождението на журналиста и продължават да твърдят, че той е напуснал свободно саудитското консулство в Истанбул, припомня изданието. Според \"Ню Йорк таймс\" позицията на заподозрените в саудитското правителство и връзките на мнозина от тях с принца престолонаследник може да направят трудно освобождаването му от отговорност. Присъствието на съдебен медик, специалист по аутопсиите, подсказва, че операцията, която турските власти смятат, че е извършена в консулството от пристигнал от Саудитска Арабия екип, е предвиждала смъртта на журналиста от самото начало. Според американски медии Саудитска Арабия възнамерява да признае, че 59-годишният журналист е починал при разпит в консулството, който взел неочакван лош обрат. Междувременно Международния валутен фонд (МВФ), че неговата управляваща директорка Кристин Лагард е отложила планирано пътуване до Близкия изток, включващо и спирка в Рияд за инвестиционна конференция. Министрите на външните работи на седемте водещи в света икономики (Г-7) изразиха \"силно безпокойство\" от изчезването на Кашоги и заявиха, че от виновните трябва да бъде потърсена отговорност. В изявлението си Канада, Франция, Германия, Италия, Япония, Великобритания и САЩ, заедно с ЕС, потвърждават ангажимента си да защитават свободата на изразяване и свободния печат. Те насърчават турско-саудитското сътрудничество и очакват кралство Саудитска Арабия да проведе пълно, достоверно, прозрачно и бързо разследване.  Да запишеш смъртта си на Apple Watch Заплаха на Тръмп сваля котировките в Рияд Критик на Рияд убит и нарязан в саудитското консулство в Истанбул", "date": "2018.10.17", "title": "Тръмп се опитва да укроти гнева срещу Рияд заради изчезналия журналист"}
{"url": "http://clubz.bg/74597-pusnaha_pod_garanciq_2000_lv_vodacha_blysnal_momche_v_svoge_video", "text": "Пуснаха под парична гаранция от 2000 лева шофьора, блъснал 19-годишно момче на пешеходна пътека в Своге, съобщи Нова тв. Водачът е и с отнето свидетелство за управление на автомобил. От информацията на телевизията   ясно - прокурорът или съдът е пуснал водача. Според разпространено вчера съобщение на МВР обаче, той е бил с наложена полицейска 24-часова мярка. Следователно, днес вероятно паричната гаранция му е наложена от прокуратурата. Лекарите в \"Пирогов\" продължават да се борят за спасяването на пометеното момче. Състоянието му остава критично, с пряка опасност за живота, допълва Нова тв. Инцидентът стана в понеделник и е заснет от видеокамери. На тях се вижда как автомобил изпреварва друг участник в движението върху пешеходната пътека, в момента, в който пресича младежът. Според очевидци колата е била с десен волан. Видео от камерите наблизо може да видите тук:  ", "date": "2018.10.17", "title": "Пуснаха под гаранция 2000 лв. водача, блъснал момче в Своге (ВИДЕО)"}
{"url": "http://clubz.bg/74595-aleksander_stub_za_klub_z_moje_da_posledva_izlizane_na_partiqta_na_orban_ot_enp", "text": "Александер Стуб - един от кандидатите за бъдещ председател на Европейската комисия, предлага замразяване на членството на партията на унгарския премиер Виктор Орбан в Европейската народна партия (ЕНП) или дори нейното изключване. Това заяви днес самият финландски експремиер и настоящ евродепутат специално за Клуб Z в Брюксел. Той представи своята платформа пред симпатизанти и журналисти. От думите му излиза, че този въпрос ще бъде обсъден още днес. И Александер Стуб пожела да оглави Еврокомисията Клуб Z го попита как ЕНП ще направи това предвид факта, че някои страни, най-вече от Иточна Европа, заявиха, че ще подкрепят Унгария и ще наложат вето върху задействането на член 7. Стуб допълни, че въпросът не е да се справим със съществуващата подкрепа в други страни за партията на Орбан, а със самата партия ФИДЕС. Логично попитахме финланския политик има ли идея как ЕС да се справи с управниците на Полша, срещу която също има заплаха за активиране на член 7 и която бе дадена от Еврокомисията на Съда на ЕС. В случая обаче не става дума за наказание срещу партия, тъй като управляващата в Полша „Право и справеливост“ не е член на ЕНП. При представянето на платформата си Алексанер Стуб обяви Западните Балкани за един от своите приоритети. И изтъкна, че ако искаме да държим Русия настрана от региона и искаме да изградим там либерално общество, трябва да го интегрираме в ЕС. Това бе повод Клуб Z да го попита за референдума в Македония за името, на който, изглежда, хората показаха, че не се интересуват особено от европейските ценности. А на припомнянето, че промяната на името е единственият път към ЕС и НАТО за Скопие, той отговори по следния начин: Съвсем естествено един от въпросите, които най-много вълнуваха присъстващите, бе този за Брекзит. Още повече, довечера започва Европейският съвет, на който трябва да се обсъди член 50 от Лисабонския договор. Активирането му ще доведе до насроченото за март 2019 г. излизане на Великобритания от ЕС. Според него заради Брекзит следващата Еврокомисия ще има две задачи. Едната е да бъде пазител на договорите по време на преходния период - може би най-трудната задача, защото се подценяват последиците, които една страна създава с излизането си. Стуб смята, че може би трябва да има екип, който да се занимава само с преходния период. Защото това, че Лондон де юре и де факто напуска ЕС, не означава, че трябва да се охлаждат връзките ни. Но накрая финландецът изрази оптимизъм: Александер Стуб обяви кандидатурата си за бъдещ председател на Еврокомисията на 2 октомври. Това стана на сесия на Европарламента в Страсбург. Той е вторият кандидат от ЕНП. Другият е германецът Манфред Вебер, който оглавява партийната група в Европарламента. Както тогава, така и днес Стуб повтори, че европейските ценности са под атаката на хора като Доналд Тръмп в САЩ, Си Цзинпин в Китай, Владимир Путин в Русия и техни подобия. А вътрешни заплахи са Полша, Италия, Унгария и партията ФИДЕС на Виктор Орбан. Платформата на Стуб се състои от шест точки:", "date": "2018.10.17", "title": "Александер Стуб за Клуб Z: Може да последва излизане на партията на Орбан от ЕНП"}
{"url": "http://clubz.bg/74604-plamen_kartalov_sramuvam_se_zaradi_edni_bylgari_koito_nqmat_nishto_obshto_s_bylgariq", "text": "Софийска опера и балет изразява искреното си възмущение и потрес от извършеното посегателство срещу Мемориалния парк на мира в гр. Хирошима, за което японските власти проверяват двама служители от техническия екип на турнето на Операта в Япония. Оттам се разграничават от извършителите, които \"трябва да понесат с цялата тежест на закона и последствията от действията си\" .  Как да направиш впечатление в Япония? Лошо впечатление Това се казва в официално изявление  на Операта по повод случая с поругания мемориал на жертвите от ядрената бомба в Хирошима. Днес стана ясно, че българите, надраскали върху паметника в Хирошима \"Локо София\", са осветители от културната институция. Писмото е подписано от директора на операта акад. Пламен Карталов. Софийска опера е на турне в Япония от 1 до 18 октомври. Запитан за причината за постъпката на неговите служители, директорът на институцията твърди, че вандалите трябва да отговорят на този въпрос. Той потвърди, че двамата ще бъдат уволнени. Трупата предстои да се извини и от сцената на представлението си в Хирошима.", "date": "2018.10.17", "title": "Пламен Карталов: Срамувам се заради едни българи, които нямат нищо общо с България"}
{"url": "http://clubz.bg/74591-polsha_se_izbavq_ot_igoto_na_ruskiq_gaz", "text": "Полша подписа договор със САЩ за доставка на втечнен природен газ за срок от 20 години, съобщи компанията Polskie Gornictwo Naftowe i Gazownictwo (PGNiG). Съгласно подписания между полската компания и щатската American Venture Global LNG договор, доставката е за 2 милиона тона втечнен природен газ годишно, което е равно на около 2.7 милиарда куб. м природен газ след регазификация. Тръмп пак ни предлага американски втечнен газ Изпълнителният директор на полската фирма Петър Возняк заяви на пресконференция, че американският втечнен газ ще бъде с почти 30% по-евтин от руското синьо гориво. Междувременно полският премиер Матеуш Моравецки заяви, че това ще подсили суверенитета на страната, както и нейната конкурентоспособност. PGNiG внася до 10 милиарда кубически метра газ годишно от руския \"Газпром\" по дългосрочен договор, който изтича през 2022 г. Вносът на американски втечнен газ е като за една България Наскоро бившият полски министър на отбраната Антони Макиерович заяви в интервю, че сътрудничеството по \"Северен поток 2\" между Русия и Германия е в ущърб на интересите на Варшава, затова Полша трябва да укрепи отношенията си със Съединените щати. Докато се стреми да популяризира втечнения газ в Европа като алтернатива на вноса на енергия от други доставчици, Вашингтон се опитва да спре изпълнението на проекта \"Северен поток 2\". Държавният департамент на САЩ предупреди западните компании, участващи в начинанието, че рискуват санкции. Полша ще внася 4 млрд. куб. м годишно втечнен природен газ от САЩ \"Северен поток 2\" е съвместно предприятие между \"Газпром\", френската компания Engie, австрийската OMV AG, холандската Royal Dutch Shell и германските компании Uniper и Wintershell. Очаква се на европейските пазари да влизат 55 милиарда кубически метра руски природен газ годишно от тръбата през Балтийско море до Германия. Вносът на американски втечнен газ е като за една България Полша ще внася 4 млрд. куб. м годишно втечнен природен газ от САЩ", "date": "2018.10.17", "title": "Полша се избавя от игото на руския газ"}
{"url": "http://clubz.bg/74602-sled_smyrtta_na_adrian_vlastta_se_razshava_za_belodrobnite_transplantacii", "text": "След смъртта на 29-годишния Адриан Петков, който чакаше за белодробна трансплантация, властта се поразшава. Премиерът Бойко Борисов покани на среща в Министерски съвет министъра на здравеопазването Кирил Ананиев, Жени Начева, зам.-министър на здравеопазването и брата на Адриан Петков - Алберт. Петков страдаше от муковисцидоза, заради което се нуждаеше от спешна трансплантация на бял дроб. През годината Адриан участваше и в няколко протеста на пациенти, чакащи за такава трансплантация. В България още 16 души очакват трансплантация на бял дроб. Двойно повече трансплантации у нас през 2014-а Само ден по-рано Алберт Петков заяви, че ще води битка и за съдбата на останалите 16 души, които чакат за трансплантация на бял дроб. Пред bTV той и баща му казаха, че са били \"нагло и безочливо излъгани от държавата\", която ги е бавела цели 8 месеца. Решени са също доведат битката докрай в Европейския съд по човешките права. Освен това той обяви: В опит да се защитят, от Министерството на здравеопазването обясниха, че тъкмо са били уредили момчето да замине в римска клиника, където да чака за трансплантация. Адриан обаче не успя да изчака. Ананиев търси още милиони за здравната система, не и реформи По БНТ Тодор Мангъров, председател на \"Асоциация пулмонална хипертония\", заяви:  Георги Георгиев, един от нуждаещите се от бял дроб, обяви, че след смъртта на Адриан Петков от министерството му се обадили да питат как е - а в продължение на три години изобщо не се сетили. Възложил съм проверка по случая с починалия Адриан Петков, за да разберем кой е сгрешил и да си поеме отговорността, заяви днес министърът на здравеопазването на брифинг в Министерския съвет след среща с близките на Адриан Петков. Ананиев обясни, че е разпоредил със заповед Инспекторатът на Министерството на здравеопазването да направи пълна проверка на Министерството, на Изпълнителната агенция по трансплантации и на Комисията за лечение в чужбина за това какви разговори са водили с австрийската клиника и с \"Евротрансплант\" и къде в този период от време не е свършена работата, за да се стигне дотук. По думите му, разговорът на премиера Бойко Борисов с родителите на Адриан е бил изключително полезен. Ананиев търси още милиони за здравната система, не и реформи", "date": "2018.10.17", "title": "След смъртта на Адриан, властта се разшава за белодробните трансплантации"}
{"url": "http://clubz.bg/74605-za_10_godini_samo_6_ot_bylgarite_sa_se_otyrvali_ot_bednostta", "text": "За 10 години броят на хората в България, които живеят в риск от бедност и социално изключване, е намалял с 6% или близо 650 000 души. Това показват данни от анализ на Евростат за 2017 г., според които България продължава да е страната в ЕС с най-висок процент от население, което живее в риск от бедност и социално изключване. Румен Радев: Говори се за стабилност, но повече да говорим за бедността Средният показател за ЕС относно хората, , докато през 2008 г.  делът им е бил 45 на сто. През 2017 г. броят им е бил 2.767 милиона души - при 3.421 милиона през 2008 г. Освен това работещите българи, които са в риск от бедност, са 23 на сто. Статистиката на Евростат е подкрепена и с конкретни цифри - през 2008 г. годишният среден разполагаем доход на едно лице след социални трансфери е бил 4247 лв, докато през 2017 г. сумата е достигнала 7022 лв, или ръст от 2770 лева. Властта \"повдигна\" бедността с 27 лева Прагът на риск от бедност у нас при самотните хора е бил 2548 лв, като достига до 4213 лв. през миналата година, или ръст от 1660 лева. При домакинствата с две деца над 14 години прагът на бедност през 2008 г. е бил 5351 лв, докато м.г. достига 8848 лева. Данните на Евростат показват още, че в ситуация на риск от бедност у нас са се намирали  . Около 41 на сто от лицата, които са били в риск от бедност, са били под 18-годишна възраст, а близо 50 процента - над 65 години. Най-нисък дял на хора в риск от бедност е регистриран в Чехия - едва 12 процента. Други страни с нисък процент население в риск от бедност са: Финландия и Норвегия - по 16 на сто, Словакия, Холандия, Словения, Франция, Дания и Швеция - по 17 процента и др. На дъното на класцията са България - 39 на сто, Румъния - 36 процента, Гърция - 35 процента, Литва, Латвия и Италия - с по около 30 процента и др. Като цяло най-много хора, живяли в риск от бедност през м.г., са регистрирани в Италия - 17 млн. души, Германия - 15.5 милиона, Испания - 12.2 млн. и Франция - 10.7 млн. Най-висока е била летвата на годишния среден разполагаем доход за праг на бедност в Люксембург - 36 000 евро, като там домакинство от един човек е имало праг за бедност от 39 000 евро, а домакинство с две деца - 45 000 евро. Единствената страна в ЕС, която вместо увеличение регистрира намаление на годишния праг на бедност за 10-годишен период, е южната ни съседка Гърция - от 10 800 евро през 2008 г. - спад до 7600 евро през 2017 г., отчита Евростат.  Властта \"повдигна\" бедността с 27 лева", "date": "2018.10.17", "title": "За 10 години само 6% от българите са се отървали от бедността"}
{"url": "http://clubz.bg/74587-stivyn_hoking_nqma_bog", "text": "Няма Бог - това е основното заключение на прочутия физик Стивън Хокинг, чиято последна книга излезе от печат вчера - шест месеца след смъртта му, съобщава Си Ен Ен. Книгата е публикувана от семейството му и представлява събрани отговори на въпроси, които най-често са били задавани на Хокинг. Друго бомбастично твърдение, което легендарният учен оставя на хората е, че той смята за напълно възможно съществуването на извънземни и че пътуването през времето не бива да бъде отхвърляно и един ден може да стане възможно. Хокинг почина през март т.г. на 76-годишна възраст. И добавя: Хокинг страдаше от амиотрофична латерална склероза (ALS), невродегенеративно разстройство, известно още като \"болестта на Лу Гериг\". Той работеше над книгата до края на живота си. След смъртта му над книгата са работили негови колеги учени и членове на семейството му, ползвайки личния му архив. Последно от Хокинг: Вселената ще потъне в мрак В книгата си Хокинг уверява, че науката е под заплаха. Признавайки, че учените трябва да се справят със сериозни предизвикателства за света, като климатичните промени, пренаселеността, изчезването на видове, обезлесяването, замърсяването на океаните, астрофизикът призовава младите хора да гледат към звездите, а не в краката си.  Стивън Хокинг и дъщеря му с космическа книга за деца (ОТКЪС) Английският физик Стивън Хокинг предсказва, че в бъдеще ще се появят свръххора с изменена ДНК, които биха могли да станат реална опасност за човечеството, съобщава БТА. В труда си ученият предполага, че богатите хора скоро ще могат да изменят своите макромолекули, отговарящи за реализирането на генетичната програма. Модифицирайки своята ДНК и своите деца, те биха могли да засилват паметта и интелекта си, да повишават съпротивлението си на болести, да удължават живота си.  Хокинг се страхувал, че ще се появят свръххора Подобно развитие носи риск за хората, които няма да подобрят генетичното си ниво. Те няма да бъдат конкурентноспособни - или ще измрат, или ще станат по-незначителни, пише Хокинг. Стивън Хокинг и дъщеря му с космическа книга за деца (ОТКЪС) Хокинг се страхувал, че ще се появят свръххора", "date": "2018.10.17", "title": "Стивън Хокинг: Няма Бог"}
{"url": "http://clubz.bg/74590-cvetanov_razlichnoto_mnenie_ne_oznachava_razpad_na_koaliciqta", "text": "Според него дрязгите между Валери Симеонов и Волен Сидеров, довели до сваляне на доверието на НФСБ от лидерата на Атака като председател на ПГ на ОП, е проблем на малката коалиция.  НФСБ сне доверието си от Волен Сидеров, защитавал само Русия И добави, че естествено, ГЕРБ се притесняват от случващото се между техните партньори, но повтори тезата си, че не трябва да разговарят през медиите, а помежду си.  Кой спъва тв \"Алфа\" и Православието? Сорос и по-точно... Валери Симеонов И отбеляза, че последно е разговарял със Сидеров в неделя, по повод отменянето на коалиционния съвет, за който нямало толкова важни въпроси в сравнение с ангажиментите на партньорите.  Светлозар Лазаров за министър Младен Маринов: Определено има качества! Цветанов каза още, че няма движение по темата за нов главен секретар на МВР. На въпрос за искането на Волен Сидеров Светлозар Лазаров да заеме поста, той заяви: Цветанов отбеляза още, че вече има убедителни доказателства за случая \"Скрипал\" и България трябва да възприеме позицията на западните държави по темата. Но не поясни дали това означава гонене на руски дипломати - това било работа на изпълнителната власт. Кой спъва тв \"Алфа\" и Православието? Сорос и по-точно... Валери Симеонов Светлозар Лазаров за министър Младен Маринов: Определено има качества!", "date": "2018.10.17", "title": "Цветанов: Различното мнение не означава разпад на коалицията"}
{"url": "http://clubz.bg/74583-megan_i_hari_dokaraha_dyjd_na_izstradali_ot_susha_fermeri", "text": "Херцозите на Съсекс принц Хари и съпругата му Меган се намокриха и бяха посрещнати от проливен дъжд при срещата си със засегнати от сушата австралийски фермери, предават световните агенции. Кралската двойка е на официално посещение в страната континент. Тяхната програма по време на визитата включва и среща с фермери от град Дубо, силно засегнати от засушаването. Херцозите на Съсекс шеговито бяха посрещнати от домакините с благодарности, че са докарали дъждовното английско време и в австралийската пустош. Накъде върви светът. Меган сама си затваря вратата Съпругата на принц Хари Меган беше изпекла в Сидни бананов кекс, който  подари на фермерско семейство край град Дубо в югозападната част на страната. Местните селскостопански производители с мъка изхранват своя добитък заради 2-годишната суша. Пороен дъжд започна да вали, когато бременната херцогиня и принц Хари пристигнаха в парка на гр. Дубо, за да присъстват на пикник, организиран в тяхна чест. Кметът на града Бен Шийлд се пошегува, че   ", "date": "2018.10.17", "title": "Меган и Хари докараха дъжд на изстрадали от суша фермери"}
{"url": "http://clubz.bg/74586-kak_da_napravish_vpechatlenie_v_qponiq_losho_vpechatlenie", "text": "Двама осветители от Софийската опера са вандалите от Хирошима. Това е потвърдил за БНТ директорът на Софийската опера и балет акад. Пламен Карталов. Двамата вече са уволнени и са извън състава на турнето в Япония. Гастролът на Софийската опера и балет в Япония започна на 1 октомври и ще продължи до 18 октомври.  Мемориалът на мира в Хирошима, посветен на жертвите от атомната бомба от 6 август 1945 г., е станал жертва на български вандали, съобщи преди ден японската телевизия Ann News. Паметникът на културата, който е под защитата на ЮНЕСКО, осъмна с надписи с черен спрей, включително и името на българския тим от Втора професионална лига - \"Локо София\". Министерството на външните работи на България поднесе извинения на Япония заради неприятния случай. Пазачът на комплекса разказа, че е открил този и още два подобни надписа в понеделник. Единият е бил върху ограда за ремонт около самия музей, другият - върху пейка в близост до купола, а третият - върху вратата на сградата за събиране на боклук. Надписът върху оградата е бил заличен лесно, но останалите - включително на една от пейките - ще изискват повече време и усилия. Полицията обяви, че преглежда записите от камерите и вече издирва извършителите. Според органите на реда надписите са били изрисувани в периода между неделя вечерта и понеделник сутринта. От градската управа обявиха, че са изключително разочаровани от вандалската проява върху едно от най-емблематичните места в града, което се посещава целогодишно от хора от цял свят, предаде NHK World Japan. Официална реакция имаше и от   в която остро се осъжда вандалската проява. се казва в нея. Новината за спорните проявления на българския гений зад граница предизвика много коментари в социалните мрежи.  \"Убеден съм, че това се случва за първи път и японците ще положат доста усилия за да асимилират що за същества биха направили това. Ние ги знаем, свикнали сме им. Те са едноклетъчни и разбират само от едно- бой, докато дишат\", смята Тодор Митров.  Благой Георгиев арестуван в Рим", "date": "2018.10.17", "title": "Как да направиш впечатление в Япония? Лошо впечатление"}
{"url": "http://clubz.bg/74588-kydeto_dokosnete_pryst_volen_shte_celune", "text": "Скъпи приятели (и го казвам без всякаква ирония),  Гледам слайдовете на “спрялата” Алфа тв и си мисля за вас. С част от вас ни раздели отношението към новия проект на г-жа Кунева и Даниел Вълчев преди шест години. За кратко - днес всички знаете кой е Даниел. С други - отношението към Бойко преди три. Вярвам, че сега - докато му сърбате попарата - нямате никакво съмнение кой е той. С някои ни разделя само разбирането ви, че властта е ценност, на всяка цена. А с други - способността ви да намествате политическите си убеждения според временните настроения на мнозинството. Това е философия, която ми е чужда.  Кой спъва тв \"Алфа\" и Православието? Сорос и по-точно... Валери Симеонов И все пак, винаги съм бил убеден, че това, което ни събира, е много повече. Повече от десетилетие, споделяме убеждението, че личната и икономическа свобода са основата на богатството и щастието на хората. Че без законност, свободата няма шанс да даде своите плодове. Че единствената гаранция за свободна и правова България е в принадлежността ни към единна Европа и съюзите на Западния свят. И преди всичко - че тези ценности са невъзможни извън естествените ограничения, които християнската етична система и културната традиция на конституционната демокрация поставят пред поривите и страстите на тълпата, пред естествената склонност на човека да използва както властта си, така и безвластието на институциите, за да твори зло на другите, докато се стреми към изгода за себе си. Тази вяра в естествените ограничения, прочее, се нарича консерватизъм… Днес, за пръв път от десетилетие, ние сме на път да се разделим завинаги. Вместо да спорим как да преминем реката, да се озовем, враждуващи, на двата й бряга. Да бъдем от двете страни, обикновени редници в една дълга и тежка борба, чиито изход ще определи как ще изглежда държавата ни, континентът ни, светът на децата ни, след няколко десетки години.  Виждам опасност малките неща, които ни разделят, да ви изпратят в лагера на авторитарния национализъм, сред хората, които се противопоставят на европейското единство, в редиците на тези, които - за да се харесат на тълпата - искат връщане на социализма в затворени държавни граници, “социализъм в една отделна държава” по Ленин, които - за да се възползват цинично от страховете на съгражданите си - волно или неволно обслужват столетните планове на Кремъл и Истанбул за обезсилване и разчленяване на Европа. В лагера на полезните идиоти. Телевизия \"Алфа\" спря  Това би било тъжно. И не заради мен или заради вас - ние сме твърде незначителни в тази голяма игра. Тъжно, защото националният интерес на България ще загуби съюзници и ще спечели врагове, там, където ги няма.  Но би било, макар през сълзи, и доста смешно. Защото, нали ви казах, гледам слайдовете на Волен по партийната му телевизия. И искам да ви кажа, че той е много по-добър от вас, в играта на полезните идиоти.  Не, не можете да надцакате Волен и Шиши на техен терен. Консервативните сайтчета със спомени за мъдри мисли и стари военни маршове нямат никакъв шанс пред съвсем реалната, създадена днес, тук и сега машина за пропаганда на “Sputnik” и “Russia today”,  която обучава и насочва авторите на черните слайдчета. В света на голямата лъжа, вашите малки полуистини се губят и не носят полза. Уплашените, объркани хора, с чиито гласове се надявате да се върнете във властта, са готови да повярват, че Меркел иска да засели България с евреи и араби едновременно, а Валери е “човек на Сорос”. Как ще ги разубедите от фактическата истина, че вие сте “хора на Костов”, когото те - благодарение на същата пропагандна машина - мразят до гроб, или от полуистинната манипулация, че сте “хора на Радан”, който - отново благодарение на нея - е “либерал” и “педераст”? Не, откажете се. Това е загубена битка. Където вие издадете сайтче, Волен ще пусне телевизия. Където свенливо критикувате ЕС, той ще разкрие световния еврейски заговор. Където предложите малка популистка мярка, той ще обещае национализация.  И не на последно място - където докоснете пръст, Волен ще целуне гъз.  Гледах без злорадство, как Дани Вълчев ви (и ни) изигра. С тревога гледам как ви мачка Бойко. Не ми причинявайте гледката как губите от Сидеров... И преди всичко - просто не сте добри в тази игра. Защото сте свестни хора и знаете, че със страховете на множеството не трябва да се злоупотребява. Ние сме от едно поколение. И всички помним:  FEAR LEADS TO ANGER. ANGER LEADS TO HATE. Телевизия \"Алфа\" спря ", "date": "2018.10.17", "title": "Където докоснете пръст, Волен ще целуне..."}
{"url": "http://clubz.bg/74585-kak_dji_pi_grup_remontira_grafa_s_po_evtini_i_shumni_plochki", "text": "За огромни съмнения за нарушаване на процедурата по избор на изпълнител при ремонта на ул. „Граф Игнатиев” сигнализира бТВ тази сутрин. Ключов елемент в планираните мащабни реконструкции в центъра на София  . В центъра на града трамваите минават на метри от обитаеми сгради. За да ги опази от вибрациите на тежките мотриси, проектът за ремонт на улица „Граф Игнатиев” предвижда полагането на т.нар. виброизолационни подложки. Те би трябвало да поемат до 80% от трусовете, предизвиквани от трамваите. С този аргумент Столична община поставя стриктни изисквания в обявената обществена поръчка. Тези подложки трябва да са изработени от нов материал и да са с маса около 5 килограма на квадратен метър. За участие в търга са допуснати 4 фирми. Две отпадат, защото не отговарят на изискванията. Едната фирма – „ПСТ Градска среда Зона 2”, е отстранена, защото предлага виброизолационни подложки с маса над 15 килограма на квадратен метър или три пъти повече от изискването. В крайна сметка победител в конкурса е „Джи Пи Груп”. Но според инициативата „Спаси София”, след като печели търга, фирмата започва да полага съвсем различен материал – този на... отстранения конкурент. И според специалиста по обществени поръчки адвокат Грета Ганева такава подмяна е недопустима и представлява грубо нарушение. Но промяната на вида на използваните подложки не е по решение на победителя в търга. Повече от месец, след като „Джи Пи Груп” вече е започнала строителните дейности, възложителят  Ето какво пише инженер Тасев в свое становище: \"Същата подложка е вложена на обект Метродепо „Земляне”, благодарение на което имах възможност да получа преки впечатления. След като взех малко парче за проба, установих, че същата много лесно попива вода, освен това лесно се къса – нещо, което се вижда на самия обект.\" Според \"Спаси София\" обаче двата материала са напълно несравними. Тяхното използване зависи от средата, през която преминават трамвайните трасета. Експертен съвет узаконява смяната на ключовия материал. 29 души от комисията по устройство на територията гласуват да бъде изготвен нов инвестиционен проект.  На практика Столична община не прекратява процедурата, както изисква законът, а официализира подмяната. Вследствие на това инженерът, който е проектирал релсовия път, се отказва от собствената си работа.  \n\tИнженер Румен Борисов отказва да даде интервю за телевизията, но е изпратил писмено аргументите за решението си. Инж. Борисов твърди, че първо е била поръчана и доставена новата подложка, а чак след това чисто формално Столична община е официализирала подмяната. Проектантът пише, че е сигнализирал всички участници в строителния процес и устно, и писмено. Проектантът нарича доставените и вече сложени нови подложки  . Освен че са три пъти по-тежки от заложените, те противоречат и на друго изискване на Общината – да са от нов материал. Направени са от рециклирани стари гуми. Другата разлика е в цената. Подложките, с които „Джи Пи Груп” печели търга струват около А тези, от рециклирания материал, са  Изчисленията на хората от инициативата „Спаси София” сочат, че с тази промяна фирмата си спестява около 200 000 лв. за цялото трасе. Новият проектант е инж. Владимир Жеков, който отказва срещу с медията, защото „няма желание да ни даде интервю по този въпрос”. бТВ търси и мнението на \"Джи Пи Груп\" по темата. Те ги насочили към Столична община, защото... „Направената промяната е по искане на възложителя\". Тъкмо към възложителя се обръщат и от австрийската фирма „Гецнер”. Оттам е трябвало да  но така и не получават поръчката. От инициативата \"Спаси София\" искат оставката на зам.-кмета Евгени Крусев. Причината е, че неговият подпис удостоверява всяка промяна в действията на Столичната община, допълва бТВ. Крусев подписва откриването на процедурата за кандидатстване по обществената поръчка, след това решението за отстраняването на една от фирмите заради конкретен материал, който предлага за виброизолационна подложка, удостоверява избора на „Джи Пи Груп” за изпълнител, назначава в комисията инженера, който предлага да бъде сменен материалът за виброизолацията, а на финала е първи в комисията, която легитимира подмяната на подложката. От статус във фейсбук по-късно днес на кметицата Йорданка Фандъкова стана ясно, че тя е разпоредила проверка на дирекция \"Вътрешен одит\". \n\t", "date": "2018.10.17", "title": "Как \"Джи Пи Груп\" ремонтира \"Графа\" с по-евтини и шумни плочки"}
{"url": "http://clubz.bg/74589-mvr_izbira_firma_za_novite_lichni_dokumenti_ot_vtori_opit", "text": "Четири фирми с международен опит са подали оферти за изграждането на системата за новите лични документи с чип, стана ясно след изтичането на срока за кандидатстване в началото на октомври. Това са \"Ингруп Джемалто\", \"Веридос\", \"Мюлбауер Ай Ди Сървисис\" и \"Дермалог Ани БГ Консорциум\". За втори път управляващите пробват да изберат изпълнител за внедряване на нови лични карти с чип. Предишната поръчка беше обявена през 2016 г. с прогнозна цена от 484.2 млн. лв. без ДДС, което е повече от два пъти над сегашната й стойност - 238 милиона лева без ДДС. Тя обаче беше прекратена само две седмици след обявяването й от премиера Бойко Борисов с мотива, че новите лични документи ще се правят не с обществена поръчка, а от държавно предприятие \"Център за предоставяне на услуги\". По-късно обаче властта се отказа от това, а текстът отпадна и от закона за МВР. Лични карти с чип? Новият план е за 2020 година В цената на сегашната поръчка е включено и строителство на специална сграда за близо 4 милиона лева в Академията на МВР в София. Там ще се издават самите лични карти и паспорти, а подаването на документи за издаването и самото получаване ще става, както и сега, децентрализирано. След получаването на офертите, МВР ще класира трима кандидати, които ще получат техническата спецификация за изготвяне на офертите си. От тях ще бъде избрана една компания, с която ще бъде сключен 10-годишен договор за изпълнение. До есента на 2020 г. системата трябва да заработи. Тогава се очаква и първата вълна на подмяна на изтичащи стари лични документи.  Идейните проекти за новите международни паспорти, лични карти и шофьорски книжки бяха одобрени тази пролет. Два срока на валидност са предвидени за международния паспорт - за 5 години и за 10 години. Петгодишният ще е с 32 страници, а десетгодишният - с 48. Личните карти за лица от 18- до 58-годишна възраст са за срок от 10 години. Над тази възраст ще стават безсрочни.  В новите документи ще има вграден чип с биометрични данни и електронна идентификация, което ще позволи да се използват е-услугите на държавната и общинските администрации, както и електронен подпис. Такъв чип ще има и в удостоверенията за пребиваване на чужденци. Но вграждането на биометрични данни ще е по желание, отказът трябва да се заяви писмено.", "date": "2018.10.17", "title": "МВР избира фирма за новите лични документи от втори опит"}
{"url": "http://clubz.bg/74547-majstor_miro_prepodava_tajnite_si_na_bylgarski_gotvachi", "text": "Доайенът на сръбската скара в Лесковац, посрещал у нас президенти, политици и холивудски величия - Мирослав Стефанович, или просто Майстор Миро,  . Това каза пред Клуб Z сръбският готвач, носител на 4 шампионски титли в родината си и любимец на българите вече от близо 20 години.   Близо хиляда чужденци ще работят това лято в туризма Миро от десетилетие обръща внимание, че туристическият бранш изпитва остър недостиг на кадри - особено готвачи. Миро иска да преподаде основите, които знае - как се мота вешалица, как се прави гравче на тавче, какво е сръбска кайма, или както се шегува - \"знам как се държат щипките за скарата\". Представя си го така - да се договаря пряко със собственици на заведения, които имат интерес да му пращат своите готвачи за квалификация. И се смее:  Дава пример - че при последното си гостуване за празника на гр. Лом е раздал повече автографи от адаша си Мирослав Илич.   За Майстор Миро е проблем, че всичко, \"що има мало акъл\", бяга към Белгия, Холандия - къде ли не. А в България водим персонал от Молдова за Черноморието. Миро обръща внимание, че сега българските туристи са № 1 в Сърбия. А защо? Мирослав Стефанович призовава, който желае, да му звъни лично на телефона му (+381647001077). Смята че може да преподаде цяло меню, да обучи персонал и евентуално да даде името си - че продуктите или ястията в съответното заведение са \"по рецепта на Майстор Миро\". Той предлага майсторлъци как се прави наденица, как се прави кайма, ястия с биволско сирене, с кашкавал, сръбска каварма - мучкалица, бела вешалица и др. И продължава: За четвъртото няма да го цитираме.", "date": "2018.10.17", "title": "Майстор Миро пре(по)дава тайните си на български готвачи"}
{"url": "http://clubz.bg/74582-nikol_kidman_brakyt_s_tom_kruz_me_predpazi_ot_sekstormoz", "text": "В авторско есе, публикувано в списание „Ню Йорк Таймс“, актрисата Никол Кидман разказва как е срещнала Том Круз, когато двамата били избрани да играят във филма Days of Thunder, и се оженили през 1990 г. Круз и Кидман осиновяват момче и момиче, но след 11 години бракът им приключва. Днес Кидман е омъжена за кънтри певеца Кийт Ърбан, с когото имат две дъщери - и обикновено избягва темата за бившия си съпруг. Никол Кидман повдига темата за сексуалния тормоз покрай новата си роля - актрисата ще се превъплъти в журналистката Гретхен Карлсън във филм за Роджър Айлс, бившия президент и главен изпълнителен директор на „Фокс нюз“. Никол Кидман: Бракът ми с Том Круз беше ад! Карлсън завежда дело за сексуален тормоз срещу Айлс през 2016-а и получава $20 милиона обезщетение, както и публично извинение от компанията-майка на „Фокс“ - „20th Сенчъри Фокс“. Айлс, който напуска компанията седмици, след като обвиненията на Карлсън придобиха публичност, почина през 2017 г. Кидман пише, че и тя е имала подобни преживявания, но не иска да ги сподели в списанието.", "date": "2018.10.17", "title": "Никол Кидман: Бракът с Том Круз ме предпази от секстормоз"}
{"url": "http://clubz.bg/74577-naprejenie_v_sheker_mahala_v_plovdiv", "text": "Засилено полицейско присъствие има тази сутрин в пловдивската “Шекер махала”. Вече пет автомобила на жандармерията пристигнаха заради събарянето на 15 незаконни постройки. На място са десетки униформени. Там е и кметът Иван Тотев. Разрушаването трябваше да е започнало рано тази сутрин, но началото бе отложено заради напрегнатата обстановка. Местните опитват да блокират пътя и заплашват, че ще застанат до къщите си, когато багерът навлезе там. Други пък сами започнаха да бутат постройките си. Те са  от външната част. Според \"Дарик\" над 10 са незаконните постройки, които ще бъдат съборени през тази седмица в пловдивския район „Северен“. 9 от тях са жилищни. Освен тях багери ще съборят магазин, гараж на ул. “Напредък” и конюшна на ул. ”Деница”. За акцията съобщи още в петък районният кмет Ральо Ралев. Той беше категоричен, че остава безкопмпромисен към незаконното строителство в района и подчерта, че заповедите за премахването на постройките, готови за изпълнение, са над 100. През миналата седмица принудително се събориха две жилищни сгради с масивна ограда, заграждащи тротоар, сграда с метален навес, още два навеса, както и две стопански постройки, разположени по северната част на ул. “Дилянка” в района. Преди дни такава акция имаше и в друг пловдивски квартал - “Столипиново”. Тогава бяха отстранени незаконни търговски обекти. Сградите са без документи и са построени на общинска земя. Някои изгоряха миналата Коледа, но бяха възстановени.", "date": "2018.10.17", "title": "Напрежение в \"Шекер махала\" в Пловдив"}
{"url": "http://clubz.bg/74584-televiziq_alfa_otnovo_izlychva", "text": "Телевизия \"Алфа\" отново излъчва. Партийната телевизия на \"Атака\" спря да работи преди два дни, като на екрана се появи надпис, който съветваше зрителите да питат правителството защо това е така. Телевизия \"Алфа\" спря  Вчера надписът бе сменен с други, които директно обвиняваха вицепремиера Валери Симеонов за това, че е човек на Сорос в правителството. Кой спъва тв \"Алфа\" и Православието? Сорос и по-точно... Валери Симеонов Според обвиненията, подписани лично от Сидеров Симеонов е щял да подкрепи Истанбулската конвенция ако лидерът на \"Атака\" не се е възпротивил. Повод за гнева на Сидеров стана и подкрепата на Симеонов за автокефалната църква в Украйна. Заради тези обвинения днес от НФСБ заявиха, че свалят доверието си от Волен Сидеров като лидер на парламентарната група. НФСБ сне доверието си от Волен Сидеров, защитавал само Русия От НФСБ изтъкнаха, че Сидеров работи само и единствено за интересите на Русия и това не е патриотизъм.  Кой спъва тв \"Алфа\" и Православието? Сорос и по-точно... Валери Симеонов НФСБ сне доверието си от Волен Сидеров, защитавал само Русия", "date": "2018.10.17", "title": "Телевизия \"Алфа\" отново излъчва"}
{"url": "http://clubz.bg/74572-glupavoto_razsledvane_na_mylyr_mi_prechi_na_vryzkite_s_rusiq_obqvi_trymp", "text": "Разследването на специалния прокурор на САЩ Робърт Мълер за намеса на Русия в американските избори не позволява на господаря на Белия дом Доналд Тръмп да установи добри отношения с Москва, заяви президентът в интервю за Fox Business, цитирано oт TACC. По неговите думи установяването на диалог с Руската федерация  . Във връзка с това Тръмп припомни, че Съединените щати и Русия са ядрени сили. Според него добрите взаимоотношения между тези страни \"не е лошо нещо\". Държавният глава още веднъж нарече \"абсолютната измама\" и „лов на вещици\" опитите на опонентите му да му припишат сделка с Русия, за да спечели изборите през 2016 г. Според него цялата история с намесата на Русия е инспирирана от демократите, за да оправдае загубата им на изборите.  След 10 г.: САЩ отново са най-конкурентната икономика в света Президентът Тръмп още веднъж обяви, че се държи твърдо с Москва. И добавя:", "date": "2018.10.17", "title": "Глупавото разследване на Мълър ми пречи на връзките с Русия, обяви Тръмп"}
{"url": "http://clubz.bg/74562-zashto_turciq_pusna_brynsyn_i_zashto_tova_ni_zasqga", "text": "Турски съд реши в събота да освободи американски пастор, който беше обвинен, че е помагал на организаторите на опита за военен преврат през юли 2016 година и че подкрепял незаконната кюрдска въоръжена групировка ПКК. Роденият в Северна Каролина Андрю Брънсън живее от 20 г. в Турция и веднага след неуспешния пуч попадна под ударите на турския закон, който тълкува понятието тероризъм твърде разширено. Заплашваха го 35 години затвор. Тръмп: Ще имаме добри, даже страхотни отношения с Турция Турският президент Реджеп Тайип Ердоган доскоро гневно отхвърляше призивите от Вашингтон да пусне Брънсън с аргумента, че съдебната система на страната му е независима - нещо, в което целият свободен свят основателно се съмнява. Нещо повече, в един момент Ердоган намекна (изглежда забравяйки за независимия съд), че страната му би разменила Брънсън за живеещия в изгнание в САЩ турски богослов Фетула Гюлен, който президентът сочи като мозък на опита за преврат. Това не подейства. САЩ извадиха изпитаното оръжие на икономическите санкции. Плачевният ефект на американските мерки върху турската икономика е известен. Те бяха тревожен сигнал за инвеститорите. Способстваха за рязко ускоряване на инфлацията (25% на годишна база през септември от малко под 16% през юли), за застрашително обезценяване на турската лира (40% от началото на годината), за поскъпване на живота и пратиха студени тръпки на инвеститорите в турски дълг. Пастор Брънсън е свободен, среща Тръмп още днес Ердоган нямаше с какво да отговори освен с патриотична реторика - лошите водят срещу нас икономическа война, но ние ще ги победим. Той призова сънародниците си да извадят доларите и еврото от дюшеците и да ги обменят за лири. Предложи на африканските страни да търгуват със страната му в национални валути, а не в евро и в долари. Зет му, финансовият министър Берат Албайрак, поиска търговските вериги да свалят цените с минимум 10%. В същото време обаче централната банка вдигна основната си лихва до 24%, а правителството трябваше да ореже разходи за 10 милиарда долара и да понижи прогнозата си растежа на икономиката за тази и идната година на съответно 3,8% и 2,3% от 5,5%. Ердоган: Турция е изправена пред \"долна икономическа атака\"  И изведнъж - изненада, изненада - независимият турски съд освободи Брънсън. Това не промени икономическата конюнктура, а и едва ли скоро ще я промени, т.е. едва ли американският натиск скоро ще спре. САЩ имат още сметки за уреждане с Ердоган. Той иска страната му да купи руски противовъздушни системи С-400 вместо американски “Пейтриът”, отказва да спре да търгува с Иран и е обвиняван, че тайните му служби оказват финансова подкрепа на Ислямска държава в Сирия. И трите са неприемливи за Вашингтон, предвид досегашната роля на Турция като ключов съюзник в НАТО. В случая с Брънсън, Ердоган беше принуден да отстъпи пред външния натиск. Турски съд отказа да освободи американския пастор Брънсън Загубената битка показа за пореден път, че и най-силната лидерска ръка е по-слаба от “невидимата ръка на пазара”. Особено, когато става дума за отворена икономика, развиваща се в условията на глобален пазар, каквато е Турция. Инвеститорите се плашат от политическия риск, а санкциите, дори да са символични, подчертават наличието му. Преди освобождаването на Брънсън, Ердоган направи и друга помирителна стъпка назад - отиде в Берлин, за да се опита да възстанови отношенията с Германия, които сам обтегна с конфронтационна реторика през изминалите две години. 24% лихва в Турция срещу срива на лирата Защо всичко това е важно за България? Защото показва колко бързо икономическата, а оттам и електоралната основа и на най-стабилната и наглед безалтернативна власт може да бъда подкопана. Влошаването на икономическото положение удря Ердоган в основата на властта му. Провинциална Турция го преизбира вече 15 години, защото той й даде стабилност и по-добри икономически възможности в сравнение с кризите при предишните управляващи. Без тях от режима му остават само погазването на демокрацията и репресиите. А при криза като сегашната към нея се прибавя и затягане на коланите. Патриотизмът на гладно не е траен. България, макар да членува в ЕС и да е далече по-малка икономика от турската, си прилича с нея по зависимостта и уязвимостта от външни фактори. Въпреки често даваните за пример добри икономически показатели и здрави публични финанси на страната ни, за всички е ясно, че те зависят от редовното европейско финансиране. За да се убеди в това човек, е достатъчно редовно да чете икономическите прогнози на Европейската комисия, всяка от които подчертава пряката зависимост между усвояването на еврофондовете и темповете на растежа у нас. Догодина обаче има избори за Европейски парламент и предстои “смяна на караула” в Брюксел. Предстоят и трудни преговори за следващия многогодишен бюджет на ЕС (2020-2027 г.), в който се очертават съкращения и промени на правилата за финансиране. Не е ясно как тези промени биха се отразили на конкурентните предимства на ГЕРБ пред останалите претенденти за властта. Какво остава от тези предимства, ако махнем нещата, които могат да се видят и пипнат в икономиката - като например магистралите, метрото, новите предприятия и работни места, повишаването на доходите? Остава това, което опозицията непрекъснато сочи - недовършени и неработещи реформи в образованието и здравеопазването, безнаказана корупция, неравенства, недоверие в институциите, най-вече - в правосъдието. Затова добрите отношения с Брюксел (което не е съвсем едно и също с ЕС) са “като слънцето и въздуха” за всяка следваща власт у нас, независимо какво тя говори и независимо дали ще бъде на ГЕРБ или на друга партия. Без тези отношения няма растеж, а без растеж няма доволни избиратели. И най-злите критици на Бойко Борисов трябва да му признаят безпогрешния инстинкт за политическо самосъхранение. Не твърдя, че той от сутрин до вечер анализира какво се случва на Ердоган, Меркел, Макрон или на други лидери, но съобразяването с промяната на вятъра в света е очевидна. Ако в последната година, министър-председателят е толкова отстъпчив пред опозиция и коалиционни партньори, ако предпочита да понесе основателни и тежки критики (като например за изтеглянето на предложението за ратификация на Истанбулската конвенция, или за подкрепата за унгарския премиер Виктор Орбан) за това има основателна причина. И тя изглежда е, че следващата власт в Брюксел е твърде вероятно да се основава на партньорство между сегашната традиционна десница, към която ГЕРБ принадлежи, и умерените консервативни евроскептици, които са политическата мода днес. Като тях искат да са и патриотите, и БСП и Бареков, и “Атака”. За диалог с тях неотдавна призова сегашният председател на Комисията Жан-Клод Юнкер. Но изборите в Бавария миналата неделя дадоха друг урок - че робуването на конюнктурата и загърбването на дългосрочни лоялности, на принцини и ценности, може да струва скъпо. Християнсоциалният съюз, партия, с която ГЕРБ има специални отношения, плати за това с мнозинството си в провинциалния парламент, ненарушавано от 61 години. Пастор Брънсън е свободен, среща Тръмп още днес Ердоган: Турция е изправена пред \"долна икономическа атака\"  Турски съд отказа да освободи американския пастор Брънсън 24% лихва в Турция срещу срива на лирата", "date": "2018.10.17", "title": "Защо Турция пусна Брънсън и защо това ни засяга"}
{"url": "http://clubz.bg/74576-nfsb_sne_doverieto_si_ot_volen_siderov_zashtitaval_samo_rusiq", "text": "Народните представители от НФСБ снеха доверието от Волен Сидеров като председател на парламентарната група на \"Обединени патриоти\". Това се казва в позиция, изпратена до медиите. Според тях Сидеров нарушава решение на политическия съвет на Коалиция \"Обединени патриоти\". Депутатите от НФСБ заявяват, че ще се представляват от заместник-председателите на партията Валентин Касабов и Борис Ячев. От партията посочват, че публичните изявления и поведението на Волен Сидеров в страната и чужбина (включително в Русия) по никакъв начин не следва да се обвързват с НФСБ. Пред няколко дни партийната телевизия на \"Атака\" \"Алфа\" спря да излъчва. Първоначално на екрана стоеше надпис, който препращаше към правителството. Телевизия \"Алфа\" спря  Впоследствие обвиненията към правителството бяха конкретизирани към вицепремиера Валери Симеонов, който бе обявен за човек на Сорос. Кой спъва тв \"Алфа\" и Православието? Сорос и по-точно... Валери Симеонов Касабов заяви, че поводът за разрива са поредните лъжи на Сидеров и надписите, които вървят по телевизия \"Алфа\". Ячев допълни, че клевети по \"Алфа\" има и срещу зам.-шефа на ГЕРБ и лидер на парламентарната група Цветан Цветанов. Той отрече твърдението, че Симеонов е бил за ратифицирането на Истанбулската конвенция. Той добави, че  до разговор за общо явяване на \"Обединени патриоти\" на евроизборите \"така и не се стигна\". Искрен Веселинов (ВМРО) заяви, че депутатите от партията ще се стараят противоречията да бъдат преодолени и коалицията да остане запазена. Междувременно предаването на телевизия \"Алфа\" тръгна отново Телевизия \"Алфа\" отново излъчва Кой спъва тв \"Алфа\" и Православието? Сорос и по-точно... Валери Симеонов Телевизия \"Алфа\" отново излъчва", "date": "2018.10.17", "title": "НФСБ сне доверието си от Волен Сидеров, защитавал само Русия"}
{"url": "http://clubz.bg/74564-podkrepata_za_es_u_nas_dosta_po_niska_ot_srednata_v_syyuza", "text": "Подкрепата за ЕС в България е значително по-ниска от средната в Съюза. Това се казва в  на „Евробарометър“ върху ефекта „Брекзит“, съобщиха от Европейския парламент. То е проведено между 8 и 26 септември. Общо за ЕС са интервюирани 27 474 души, а за България - 1040.  Същевременно  . Последното проучване показва, че повече от всякога европейците смятат, че членството на страната им в ЕС е нещо добро. Става дума за 62 на сто. Това е най-високият процент измерен през последните 25 години. 59% подкрепят членството ни в ЕС, 49% са за оставане в НАТО 68% също смятат, че страната им е спечелила от членството в ЕС, което представлява най-високият процент от 1983 г. насам. Почти всички резултати, измерващи подкрепата за ЕС, показват значителен възход след референдума във Великобритания през 2016 г. Това предполага нарастващо безпокойство на целия континент по отношение на въздействието, което ще има излизането на Обединеното кралство от Съюза. Но показва и все по-голямата осведоменост за ползите от еврочленството. 53% от анкетираните смятат, че „Брекзит“ ще има отрицателни последици за ЕС в бъдеще. В същото време, запитани как биха гласували ако утре в България се проведе референдум за членството на страната в ЕС,  . Това също е значително по-ниско от средния резултат за целия Европейски съюз - 64%. Поледните данни на „Евробарометър“ показват и нарастващо чувство за удовлетвореност сред европейците от демократичното функциониране на ЕС (49%).  48 на сто в Европа процента смятат, че гласът им в ЕС се зачита. Това настроение, изглежда, намалява в редица страни  . Но не всички новини са добри, отбелязват от „Евробарометър“. Половината от респондентите не са доволни от посоката, в която се движи ЕС. Българите обаче са по-положително настроени към Европарламента, откоркото е средното ниво в ЕС.  , което е с 15 процентни пункта над средното за ЕС ниво. Проучени са и приоритетите на гражданите на ЕС за предизборната кампания за Европарламента за вота през пролетта на 2019 г В Европа на първо място е имиграцията (50%), следвана от икономиката и младежката безработица (по 47%) и борбата с тероризма. В България първо място заема  , .", "date": "2018.10.17", "title": "Подкрепата за ЕС у нас - доста по-ниска от средната в Съюза"}
{"url": "http://clubz.bg/74573-germaniq_ni_vryshta_zapodozreniq_severin_krasimirov", "text": "Заподозреният за убийството на русенската журналистка Виктория Маринова - Северин Красимиров, се очаква да бъде върнат в България днес, информира bTV. След залавянето му в Германия, съдът в германският град Целе уважи искането на българската прокуратура 21-годишният мъж да бъде екстрадиран в родината ни. Преди да изпрати Северин, Германия пита как са ни затворите Самият Красимиров не е възразил на връщането си. Германските власти са влезли в комуникация с правосъдното министерство, за да бъде уредено физическото предаване на Красимиров. Бившият съпруг на Виктория Маринова: Искам този народ да спре да мрънка Очаква се той да пристигне в София с полет от Франкфурт, като през цялото време ще бъде конвоиран от служители на \"Съдебна охрана\". След това заподозреният ще бъде отведен в Русе, където веднага да му бъдат повдигнати обвинения за изнасилване и убийство, извършено с особена жестокост. Бившият съпруг на Виктория Маринова: Искам този народ да спре да мрънка", "date": "2018.10.17", "title": "Германия ни връща заподозрения Северин Красимиров"}
{"url": "http://clubz.bg/74574-mladejite_priklyuchiha_sys_zaguba_ot_lyuksemburg", "text": "Младежкият национален отбор по футбол завърши със загуба европейските квалификации за първенството догодина - 0:1 като гост на Люксембург. Това бе последният мач начело на селекцията за Антони Здравков, който от понеделник ще стане старши треньор на \"Лудогорец\". Досега бе помощник на Пауло Аутуори - след съботния мач с \"Левски\" бразилецът си тръгва. Младежите имаха преимущество при гостуването на Люксембург и създадоха повече положения, но не успяха да ги реализират. Единственият гол реализира Тим Хал в 25-ата минута. В края домакините останаха с човек по-малко - Едвин Муратович получи втори жълт картон и напусна терена преждевременно. Това стана в 82-ата минута. България загуби и домакинството си на тима от Великото херцогство - със същия резултат. И завърши на пето място с актив от десет точки. Победите са само две, равенствата четири, колкото и пораженията. Норвегия би и надигра България в Лигата на нациите Вчера и А националният отбор на България загуби с 0:1 - на терена на Норвегия в Лигата на нациите.", "date": "2018.10.17", "title": "Младежите приключиха със загуба от Люксембург"}
{"url": "http://clubz.bg/74580-incident_v_zavod_arsenal_nqma_zaginali", "text": "Петима души са пострадали при лек инцидент в оръжейния завод „Арсенал” в Казанлък, съобщи Нова тв. Няма загинали. Аварията е станала в цех 120 на завод 3 в „Арсенал“ в Казанлък, където е възникнал огън. Причините за локалното запалване се изясняват, но няма опасност за разрастване на аварията, съобщиха от ръководството на завода пред медията. Шестимата пострадали са мъже, откарани са в Спешния център на Казанлък. Единият от тях е в по-тежко състояние, но без опасност за живота. Той е на 23 години. Останалите мъже са  Оказва им се медицинска помощ в болницата в Казанлък. Очаква се ръководството на завода да обяви какви са причините за инцидента. Засега няма повече информация.", "date": "2018.10.17", "title": "Инцидент в завод \"Арсенал\", няма загинали"}
{"url": "http://clubz.bg/74575-zapochva_deloto_po_falita_na_olimpik", "text": "Започва делото за ликвидацията на застрахователя „Олимпик”. Процесът ще се гледа от съда в кипърската столица - Никозия, предаде bTV. Отнемането на лиценза на Застрахователната компания от кипърския надзор засегна 200 хиляди българи и около 10 хиляди кипърци. Очаква се днес съдът да назначи постоянен ликвидатор. Властите в Кипър категорично отказаха да отговарят на въпроси как се е стигнало до фалита на компанията. bTV разполага с документ от сметната палата, според който още през 2015 г. одиторите са предупредили застрахователния надзор в Кипър, че „Олимпик” може да се изправи пред сериозни финансови проблеми.", "date": "2018.10.17", "title": "Започва делото по фалита на \"Олимпик\""}
{"url": "http://clubz.bg/74578-prezidentyt_naloji_veto_vyrhu_zakona_za_dyrjavnata_sobstvenost", "text": "Президентът Румен Радев наложи вето върху част от промените в Закона за държавната собственост. Това съобщиха от прессекретариата на държания глава. Според президента с приетия закон се създава възможност за скрита приватизация на дружества от забранителния списък по Закона за приватизация и следприватизационен контрол.  Президентът налага вето с разбирането, че е недопустимо правната уредба да се превръща от средство за защита в законодателни решения, които увреждат обществения интерес. Държавният глава посочва, че общественият интерес изисква разпореждането с държавно или общинско имущество да се подчинява на ясни правила, които да го охраняват във всички случаи. Това се отнася с още по-голяма сила за правилата, по които се осъществява приватизацията на такова имущество. Според него въпреки направената в мотивите за приемането на закона заявка, че няма да се променя по същество досегашната концепция на законодателя, новите правила засягат основни елементи и принципи за правата на държавата в търговски дружества и за приватизацията. В мотивите се изтъква, че се премахва забраната за апортиране на имоти и вещи - собственост на търговски дружества с повече от 50 на сто държавно участите в капитала или обособени части от тях. Това противоречи на целта на забранителния списък, а именно да не се приватизират без решение на Народното събрание дружества, които имат структуроопределящо значение за икономиката или висока обществена и социална значимост.  Промените отнемат и възможността направилите апорт търговски дружества с повече от 50 на сто държавно участие да имат блокираща квота при вземане на решения за изменение на устава или на дружествения договор, за увеличаване и намаляване на капитала, за извършване на разпоредителни сделки с имущество - предмет на непаричната вноска, както и за преобразуване и прекратяване на дружеството. Според мотивите това правило ще рефлектира и върху търговските дружества от забранителния списък, които няма да могат да се противопоставят на взимането на решения за отчуждаване на апортираното от тях имущество в полза на трети лица. Така се създава още по-реална опасност за скрита приватизация по отношение на дружества, които би трябвало да подлежат на приватизация само след решение на Народното събрание.", "date": "2018.10.17", "title": "Президентът наложи вето върху Закона за държавната собственост"}
{"url": "http://clubz.bg/74549-da_zabravim_izkustveniq_intelekt", "text": "Проблемите на изкуствения интелект са доста по-напред във времето, отколкото си мислим. Това е общият извод на говорителите от панела \"Дигитализация. Индустрия 4.0\", на конференцията Същата теза изказа и откриващият панела Димитър Костов, директор на R&D за софтуерната компания VMWare - изкуственият интелект е много добър в специализираните задачи, но му липсва \"началната фаза\". Учени създадоха изкуствен интелект психопат Според Роб Мейчин адекватен изкуствен интелект не е нещо, което просто ще изникне утре. Главният оперативен директор на Envada подчерта: Владимир Филипов, управител на българската софтуерна компания Nearsoft, е притеснен от друга тенденция на близкото бъдеще: Под \"Индустрия 4.0\" се разбира следващата стъпка в икономиката, свързана пряко с масовата автоматизация. ", "date": "2018.10.17", "title": "Да забравим изкуствения интелект"}
{"url": "http://clubz.bg/74555-ilyuziite_koito_hrani_london%C2%A0nqma_da_nakarat_es_da_prieme_nevyzmojnoto%C2%A0", "text": "Неизбежната динамика на преговорите беше очевидна още преди да стане известен резултатът от референдума. Ангела Меркел я описа три седмици преди деня на гласуването. Германската канцлерка не желаеше да се намесва във вътрешните британски дебати, разбирайки, че всичко, което каже, може да бъде прието от привържениците на напускането като доказателство за вмешателство от противните чужденци. (А в параноичния евроскептичен фолклор никой не е по-противен от германците.) \"Гардиън\": Мей има 48 луди часа, за да спаси сделката за \"Брекзит\" Но Меркел също така виждаше как важни факти не се изказват открито в кампанията. Тя изрази \"лична надежда\" Великобритания да остане в ЕС и добави, че напускането означава предаване на влияние, защото най-добрите сделки се правят отвътре. Тя предупреди, че за Обединеното кралство ще се окаже неудобно да преговаря от позиция \"извън стаята\". Меркел беше права. От момента, в който беше задействан член 50, процесът на Брекзит следва графика на ЕС за условията, определени от общностните договори. На всеки етап европейските лидери повтаряха златното правило - в лични разговори, в публични изказвания, в писмен вид: привилегиите на членството са недостъпни за нечленове. Великобритания трябва да реши какво й харесва от сегашните разпоредби и после да договори цена за запазването им. Най-новите условия и обстоятелства редовно са осъвременявани на уебсайта на Европейската комисия. Това улеснява проверката на приложимостта на всяка идея, предлагана от привърениците на Брекзит. Първо, проучете какво включва планът от гледна точка на запазване на дадена полза от членството в ЕС (например безпрепятсвено движение на стоки през границите). После задайте въпроса какво авторът на плана е готов да предаде - като принос в бюджета или подчиняване на европейската съдебна юрисдикция. Ако отговорът е нищо, предложението може да бъде отхвърлено. \"Брекзит\" без сделка води до катастрофални последици Когато се направи тази проверка, става ясно, че всичко, което казва Борис Джонсън по темата за Брекзит, включително най-новата му идея за \"супер Канада\", е безсмислица. Ако оставите настрана натруфеното многословие на Джонсън, ще откриете отказ за приемане на това, че Брекзит включва някаква цена за Великобритания. Но причината, която стоеше в основата на решението му да напусне правителството, заедно с Дейвид Дейвис, беше срам от усещането, че тази цена се приближава. Да продължи да бъде част от кабинета щеше да означава да приеме слабостта на едно национално правителство, което се опитва да преговаря с континентален блок. Малко неща показват логиката на европейския проект толкова сполучливо, колкото гледката как кухата евроскептична реторика се блъска в стената на континенталното единство и отскача направо в лицата на хората, които не смятаха, че Великобритания има какво да спечели от този вид солидарност. Единствената изненада за ЕС е твърдоглавието, с което британските политици пренебрегват това, което казват колегите им в Брюксел, Берлин и Париж, и тяхната страхливост, проявяваща се в отказа им да предадат това послание на избирателите. Това не е признак, че чуждестранните политици са по-добродетелни. Честността е общо взето поравно разпределена между нациите. Тя е просто характеристика на многонационалните съюзи, означаваща, че общите позиции, веднъж установени, не се променят лесно. А в случая с мандата на Мишел Барние като главен преговарящ на ЕС, държавите членки нямат стимул да нарушават единството. Брекзит е само един от проблемите на ЕС и то не най-тежкият. Финансовата стабилност на еврозоната, миграцията през Средиземно море, търговската война с Доналд Тръмп, популистките демагози, подкопаващи върховенството на закона в Полша, Унгария и Италия, кибершпионажа на Кремъл - това са спешните въпроси в списъка със задачи на Брюксел. Всеки член на ЕС е заинтересован от благополучното уреждане на Брекзит, а много правителства силно желаят Великобритания да бъде наблизо, за да помага отвътре за справяне с общите неволи на Европа, но актът на напускане означава, че автоматично трябва да понижиш важността на националните си нужди. Благосклонността към съседите и съюзниците не означава, че трябва да се изпълнява всяка гнила идея, която бълва Консервативната партия, мъчеща се да асимилира погрешната си преценка, имаща исторически мащаби. \"Обзървър\": \"Брекзит\" струва загуба от 500 млн. лири седмично Всичко това няма за цел да представя в романтична светлина подхода на Брюксел към Брекзит. Чувал съм европейски дипломати да се оплакват от непреклонността, която съществува в самия ЕС, по начин, който много прилича на недоволните жалби, отекващи около Уайтхол. Едно често изразявано оплакване е, че французите и германците са прекалено обзети от страх от разпространение на националистическа зараза, твърде погълнати от необходимостта евроскептицизмът да бъде разобличен като път, който не води до никъде. Но дори в столиците, които по традиция са в съзвучие с британската позиция в Европа и където разочарованието от излизането на Великобритания е най-голямо, няма скрити източници на желание за спасяване на Тереза Мей. Преценката е същата: всеки лидер, който има място на масата на срещите на върха, където в крайна сметка се решават въпросите за Брекзит, цени това място повече, отколкото който и да е аспект на двустранните отношения с Великобритания. А Мей не е на тази маса. Именно за това говореше Меркел през юни 2016 г. Единствената й намеса в дебатите беше отхвърлена като омаловажаване на британското икономическо влияние и обида за демокрацията, но това не беше така. То беше просто математика. Много страни заедно са повече от една. Това беше аргументът на Европа от самото начало и това е причината Брекзит да се проваля - причината, поради която той така или иначе беше обречен на провал. \"Брекзит\" без сделка води до катастрофални последици \"Обзървър\": \"Брекзит\" струва загуба от 500 млн. лири седмично", "date": "2018.10.17", "title": "Илюзиите, които храни Лондон, няма да накарат ЕС да приеме невъзможното "}
{"url": "http://clubz.bg/74581-ucheni_sushata_vodi_do_po_malko_i_po_skypa_bira", "text": "Промяната на климата оказва влияние върху добивите в селското стопанство. Според учени последиците ще се отразят и върху производството на предпочитаната напитка -  бирата. По-малко бира при по-високи цени. Заради екстремни метеорологични условия производството на бира ще намалее. Такава е прогнозата на екип от учени с ръководител проф. Вей Кси от Аграрния факултет на университета в Пекин. Научната разработка е публикувана в специализираното издание “Nature Plants”. Според учените в бъдеще все по-често ще настъпват сушави и горещи лета. Екстремни метеорологични условия, като суши и необичайно дълги периоди на жеги, ще са все по-често явление. При подобни обстоятелства някои зърнени култури са засегнати по-силно от други. Ечемикът, който по принцп е непретенциозна зърнена култура, при екстремни метеорологични условия е крайно чувствителен. Ечемикът, редом с вода, хмел и мая, е най-важната съставка на бирата. Ако няма достатъчно реколта, от това страда производството на бира. Безплатна бира в Кливланд по случай първа победа след 635 дни Учените от екипа на проф. Вей Кси първо са насочили вниманието си към въпроса колко години с екстремни горещи периоди и суши могат да се очакват до края на XXI век. След това са анализирали как това ще се отрази върху производството и цената на бирата в 34 региона в света - най-големите производители и консуматори на ечемик и бира. Германия би могла да е сред държавите, които при производството на ечемик ще понесе най-големи загуби. При лоши години добивите в страната биха намалели с 27 до 38 на сто. Още по-силно засегнати ще са региони в Централна и Южна Америка. Според прогнозата на учените там ще настъпят екстремни суши и жеги. Обратно - в Северозапдна Азия може да се очаква малко завишаване на добива на ечемик. Погледнато глобално обаче, при екстремни години добивът ще намалее със средно 15 на сто. ZUM WOHL ! Октоберфест стартира с пиво по 20 лв. Ако в Германия добивът на ечемик спадне, това ще се отрази предимно върху производството на бира. Но що се касае до житните култури в страната, има други приоритети -  примерно фуража. Що се отнася до производството на бира в световен мащаб, то ще намалее драстично и ще засегне предимно страни, където бирата е предпочитана напитка. Към тях се числи и Германия. Според последната статистистика от 2011 г. тя е пета в света по консумация на бира след Китай, САЩ, Бразилия и Русия. ( .) Учените са на мнение, че влошаването на условията по отглеждане на зърнени култури в бъдеще би могло да се компенсира чрез технологични решения. Трудно обаче ще е засеяните с ечемик масиви да бъдат предпазени от екстремни метеорологични условия. Дори било здравословно да се пие по-малко бира. Но и те признават, че при свиване производството на пенливата напитка милиони ще усетят отрицателното въздействие на промените в климата, което било вън от съмнение. ZUM WOHL ! Октоберфест стартира с пиво по 20 лв.", "date": "2018.10.17", "title": "Учени: Сушата води до по-малко и по-скъпа бира"}
{"url": "http://clubz.bg/74571-zashto_ima_dupki_po_pytishtata_na_rusiq", "text": "Дупки по улиците в руската провинция са по-скоро правило, отколкото изключение. Правителството в Москва обяви война на това положение, но бюрокрацията се оказа препъникамък. Това пише в свой  В Русия има два свята. Москва и всичко извън Москва. Преди всичко това се отнася до инфраструктурата. В столицата метрото е точно, по улиците пътуват модерни автобуси. В центъра има пешеходни зони, велоалеи и нови паркове. И естествено, всички дупки по улиците се запълват. В провинцията е друго. Единствените превозни средства са стари градски автобуси. Често хората са чували за пешеходни зони единствено от разкази на познати. Велосипедите са още по-рядко явление от безупречни улици. Тези неуредици извън столицата привлякоха вниманието дори на правителството в Москва. Кремъл основа специален фонд, с парите от който ще се кърпят дупките по съсипаните пътища и улици в Русия. С общо 65 милиарда рубли (1 милиард швейцарски франка) 50 000 км асфалт трябва да станат за пример. Но до 1 август бяха усвоени едва 30 на сто от отпусната сума. Голяма е опасността много от проектите да започнат да се осъществяват едва след 1 ноември. За голяма част от Русия това е ужасяващо, тъй като при ниските температури ремонтите на улиците са с лошо качество. Вината за закъснението обикновено е на бюрокрацията. Експерти се оплакват пред в. “Ведомости”, че се прави всичко възможно парите да не се изразходват за строеж или ремонт на пътища. Дори и за малки отсечки се правят проучвания, трябва да се подават планове и документация. Ако  улица преминава от един град в друг, то тогава трябва да се представят два проекта. Също мост и свързана с него улица не могат да се финансират по един проект. Еспертите категорично настояват за опростяване на процедурата по усвояване на отпуснати държавни средства. Но няма да е толкова просто, както на пръв поглед изглежда. Бюрокрацията в Русия е с далеч по-силно изявена ДНК, отколкото в други държави. Единствената добра новина е, че до пролетта няма да бъде намерено решение. Тогава поради климатичните условия поне асфалтирането става по-лесно.", "date": "2018.10.17", "title": "Защо има дупки по пътищата на Русия?"}
{"url": "http://clubz.bg/74566-germaniq_ujili_svetovniq_shampion_no_pak_zagubi_snimki", "text": "Франция надви Германия с 2:1 в един от големите мачове в Лигата на нациите - от гр. 1 на дивизия А, игран на пълния \"Стад дьо Франс\" в Париж. Стана голям и като надиграване, а световните шампиони стигнаха до успеха след обрат. Маншафта направи най-силното си полувреме от много време насам - първото, в което можеше да води с повече от 1:0. В 13-ата минута гостите получиха дузпа за игра с ръка и Тони Кроос реализира, като Юго Лорис едва не спаси - той изби топката, но тя все пак влезе в мрежата. В 19-ата Лерой Сане можеше да даде по-добър пас на Тимо Вернер при ситуация двама на един в половината на домакините. Това не стана, а Германия пропусна да дръпне с 2:0. Стигна се нов шанс за германците след ъглов удар, а малко след това Сане отново създаде смут в отбраната на \"сините\". След почивката Килиан Мбапе бе близо до изравняване, а Франция вдигна оборотите. В 62-ата минута Люка Ернандес центрира отлично и Антоан Гризман изравни атрактивно с глава, като направи безпомощен Мануел Нойер. В 67-ата Серж Габри застраши Юго Лорис. В 80-ата съдията отсъди малко спорна дузпа за Франция при акция на Блез Матюиди, който имаше съпрокосновение с Матс Хумелс. От 11-те метра Гризман отново матира Нойер. Трудна, но сладка победа за \"петлите\" с 2:1. Пропадането на Германия продължава (СНИМКИ) Така Германия остава сс 1 точка от три мача, а Франция има 7.  В британска битка от гр. 4 на дивизия В тимът на Уелс отново победи Ирландия, този път с 1:0. Хари Уилсън бе точен в 58-ата минута.", "date": "2018.10.17", "title": "Германия ужили световния шампион, но пак загуби (СНИМКИ)"}
{"url": "http://clubz.bg/74568-trymp_naj_golqmata_zaplaha_za_men_e_federalniqt_rezerv", "text": "Президентът на САЩ Доналд Тръмп определи политиката за водещите лихви на Управлението за федерален резерв (УФР) като най-голямата заплаха за неговото президентство, предадоха световните агенции.  Централната банка повиши водещите си лихви три пъти тази година и се очаква да вдигне ставката още веднъж през декември според насоките, определени за годината, припомня ДПА. Допълнителни увеличения на лихвите се очакват за 2019 г. и 2020 година.  Тръмп: Не давайте властта на гневна левичарска паплач УФР за последно повиши водещата си лихва през септември до диапазона 2-2,25 процента, обосновавайки решението си със силния трудов пазар и ниската инфлация.  \n\tТръмп се оплака, че според него УФР е извън контрол, като водещите лихви се вдигат    \n\tПо-високите лихви означават, че САЩ вече трябва да плащат повече за обслужване на дълга си. Те могат и да навредят на потребителите като повишат цената на кредитите за скъпи придобивки като коли и жилища. ", "date": "2018.10.17", "title": "Тръмп: Най-голямата заплаха за мен е Федералният резерв"}
{"url": "http://clubz.bg/74567-richard_bransyn_eh_a_imashe_seks_narkotici_i_rokendrol", "text": "Предприемачът милиардер Ричард Брансън си припомни времето на секс, наркотици и рокендрол, добавяйки звезда на Холивудската алея на славата към отличията си, предаде Ройтерс.  68-годишният бизнесмен бунтар, който е силата зад начинанията на \"Върджин груп\" в авиокомпании, музикални магазини и космически пътувания, откри звездата си с помощта на певците Ланс Бас и Бен Харпър, двама от множеството музиканти на \"Върджин рекърдс\". Бизнесменът, посветен в рицарско звание от британската кралица Елизабет Втора през 2009 година, развесели множеството почитатели, събрали се за церемонията в Холивуд, с разкази как извел Джанет Джексън на разходка с балон с горещ въздух, за да я съблазни да се присъедини към \"Върджин\", как приютил британския певец Бой Джордж, докато той се опитвал да се отърве от зависимостта си към хероина и как се срещнал гол с китариста на \"Ролинг стоунс\" Кийт Ричардс.  Бил Гейтс и Ричард Брансън започват бизнес с изкуствено месо Брансън разказа, че особено много се зарадвал да привлече \"Ролинг стоунс\" към \"Върджин рекърдс\" през 1992 година.  Предприемачът основава \"Върджин рекърдс\" през 1972 година, избирайки името като признание за липсата си на опит в бизнеса. Григор ще играе тенис на острова на Ричард Брансън Компанията се развива, привличайки някои от най-големите имена в музикалния бранш като \"Спайс гърлс\", \"Секс пистълс\" и Рой Орбисън, преди да бъде продадена през 1992 година, за да се финансира авиокомпанията на Брансън \"Върджин Атлантик\".   Григор ще играе тенис на острова на Ричард Брансън", "date": "2018.10.17", "title": "Ричард Брансън: Ех, а имаше секс, наркотици и рокендрол"}
{"url": "http://clubz.bg/74569-sled_10_g_sasht_otnovo_sa_naj_konkurentnata_ikonomika_v_sveta", "text": "САЩ оглавяват класацията на най-конкурентните икономики в света за първи път от десетилетие, сочи доклад на Световния икономически форум в Давос, цитиран от световните агенции. Това представяне е израз по-скоро на нова методология и дългосрочни фактори, отколкото на мерките, обявени напоследък от администрацията на Доналд Тръмп, отбелязва Асошиейтед прес.  \n\tОрганизаторите на Световният икономически форум публикуваха днес доклада си за световната конкурентоспособност, който се основава на близо 100 отделни фактора, разпределени в десетина категории, за да отразяват по-добре съвременната бързо променяща се и все по-дигитализирана световна икономика.  \n\tСАЩ изместват от челната позиция Швейцария след деветгодишното й лидерство. След тях в списъка от 140 държави се нареждат Сингапур, Германия, Швейцария и Япония. Първата десятка се допълва от Холандия, Хонконг, Великобритания, Швеция и Дания, уточнява ДПА.  \n\tЗа последен път САЩ оглавяваха класацията през 2008 година. Авторите на доклада са коригирали индекса, за да отчита последиците от финансовата криза от 2008 година, промените в човешкия капитал и тенденцията, която наричат \"четвъртата индустриална революция\".  \n\tСАЩ са \"иновативна сила\" с гъвката работна ръка и голям пазар, посочва Садия Захиди от управляващия борд на организацията.  \n\tТе се представят доста добре от гледна точка на институциите, но има множество тревожни сигнали. САЩ са на едно от най-ниските места сред икономиките от Г-20. когато става дума за здравеопазване, има притеснения за свободата на пресата, има опасения за независимостта на съдилищата. . .по-меки фактори, които биха могли да се отразят на конкурентоспособността на страната в по-дългосрочен план, предупреждава Захиди, цитирана от Ройтерс. \n\tСтарата методология вземаше точки на САЩ за макроикономическа среда, като високият държавен дълг бе особена слабост. Новата методология обаче им присъжда почти перфектен резултат от 99,2 (от 100 максимални) за \"дългова динамика\".  \n\tПо-надолу в класацията са Китай на 28-мо място, Русия на 43-то, Индия на 58-мо.  \n\tБългария е 51-ва в класацията тази година, следвана от Румъния, която е 52-ра, се посочва в доклада, публикуван на сайта на организацията. ", "date": "2018.10.17", "title": "След 10 г.: САЩ отново са най-конкурентната икономика в света"}
{"url": "http://clubz.bg/74570-roman_za_politika_i_sekstormoz_specheli_priza_bukyr", "text": "Северноирландската писателка Ана Бърнс бе отличена днес с наградата \"Ман Букър\" за 2018 година, съобщиха световните агенции.  Бърнс получи престижното отличие за англоезична литература за романа си \"Milkman\", който разказва за сложните морални дилеми пред младо момиче по време на конфликта в Северна Ирландия през 70-те години. Историята се разказва от името на младата жена, която се сблъсква с по-възрастен мъж, използващ семейни връзки, социален натиск и политическа преданост като средства за сексуален тормоз.  Лауреат на \"Букър\" получи антинаграда за най-лошо описание на секс Бърнс получи приза от Камила, херцогинята на Корнуол, на официална церемония в Лондон. Тя е първият писател от Северна Ирландия, който става носител на наградата, носеща традиционната премия от 50 000 британски лири (близо 66 000 долара).  Бърнс победи други двама британски автори, двама американци и канадка.  Наградата \"Букър\" е учредена през 1969 година. През 2002 г. неин спонсор става финансовият конгломерат \"Ман груп\", който я преименува на \"Ман Букър\". До 2014 г. за отличието могат да претендират само автори от Великобритания, Ирландия и Общността на нациите. От 2014 г. за приза могат да се борят всички автори, пишещи на английски език, независимо от националността им. Романите, претендиращи за наградата \"Ман Букър\", обаче трябва задължително да са публикувани във Великобритания, пише БТА. ", "date": "2018.10.17", "title": "Роман за политика и секстормоз спечели приза \"Букър\""}
