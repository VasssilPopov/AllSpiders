{"url": "https://clubz.bg/92451-konservatori_zaedno_sys_zeleni_moje_vijte_avstriq", "text": "Лидерът на австрийските консерватори Себастиан Курц постигна коалиционно споразумение със \"Зелените\", за да осигури своето връщане на канцлерския пост и да включи тази лява партия за пръв път във властта. Австрия: Курц победи, но го чака трудна коалиция Това съобщиха днес говорителка на \"Зелените\" и близък до преговорите източник, цитирани от Ройтерс и БТА. Споразумението е сключено три месеца след като на 29 септември Австрийската народна партия на Курц победи на парламентарните избори с 37,5 на сто от гласовете. Тя обаче не спечели парламентарно мнозинство и се нуждаеше от партньор за коалиция. На изборите \"Зелените\" се класираха четвърти с 13,9 процента. \n\tОчаква тази вечер се двете партии от бъдещата правителствена коалиция в Австрия да направят изявления, посочи Ройтерс. Курц напът да спечели убедително парламентарния вот Лидерът на \"Зелените\" Вернер Коглер, който ще стане вицеканцлер, ако събранието на неговата партия одобри сделката в събота, каза, че съюзът между двете партии може да даде пример за други европейски страни. Освен постовете на Курц и Коглер, Австрийската народна партия (АНП) ще има 10 министри в бъдещото правителство, а \"Зелените\" - четирима, отбелязва Франс прес. Сред министерствата, които ще получи АНП, са тези на външните работи, на вътрешните работи и на финансите. \"Зелените\" ще поемат министерствата на околната среда, на правосъдието, по социалните въпроси и на културата и спорта, посочва Франс прес. Кризата в Австрия може да удари националистите преди евроизборите  Курц отбеляза, че в новото правителство ще има повече жени отколкото мъже. Курц напът да спечели убедително парламентарния вот Кризата в Австрия може да удари националистите преди евроизборите ", "date": "2020.01.02", "title": "Консерватори заедно със Зелени? Може - вижте Австрия"}
{"url": "https://clubz.bg/92439-menidjyryt_promenil_basketbola_si_otide_na_77_godini", "text": "Дейвид Стърн, човекът участвал в превръщането на баскетбола в глобална атракция и бизнес през последните повече от 30 години, издъхна на 77 години в клиника в Манхатън, Ню Йорк. Стърн беше комисионер на Националната баскетболна асоциация (НБА) от февруари 1984 г. до февруари 2014-а, когато отстъпи на Адам Силвър. В този период НБА умножи феновете си по целия свят, отвори се повече за чужденци, увеличи значително приходите и печалбата си... Дейвид Стърн е роден през 1942 г. в Ню Йорк. Посещавал е професионалното училище по право към Колумбийския университет. Първият му допир с баскетбола е през 60-те години, когато работи в престижна адвокатска кантора, представляваща НБА. През 1978 г. приема поста на генерален секретар в асоциацията. Две години по-късно става вицепрезидент, а след още четири е избран на позиция №1 в администрацията - комисионер. В онези години НБА значително отстъпва на лигите по американски футбол и бейзбол в САЩ по всички показатели - зрители, тв аудитория, рекламни приходи, популярност, социална значимост... Постепенно асоциацията започва да топи преднината. Заговори се за Лига на извънземните, а слоганът \"Обичам тази игра\" е сред най-популярните в световния спорт въобще. Философията на Стърн се основава на това да се рекламират големите звезди като Майкъл Джордан, Меджик Джонсън, Лари Бърд, Патрик Юинг, Чарлз Баркли, Доминик Уилкинс и т.н. чрез техните изумителни способности на игрището. Седем нови отбора се присединяват към НБА по времето на Стърн, два от които от Канада. През миналата година \"Торонто Раптърс\" стана шампион. Босът е сред двигателите за стартирането на женската WNBA. Големите звезди на НБА заиграха на Олимпийски игри и Световни първенства. НБА се излъчва над 200 страни по света. Миналият сезон пък беше шестият, в който в Лигата на извънземните е имало представители на над 100 страни. Баскетболът и сега отстъпва на американския футбол и бейзбола в САЩ, но има нещо, което тези спортове може би никога няма да постигнат - популярност и обожание из целия свят. По времето на Стърн тимове от НБА започнаха да посещават тогавашния СССР за демонстративни мачове. Постепенно визитите прераснаха из цяла Европа и Азия. Направиха се програми и събития, които да популяризират асоциацията и нейните дейности. Много повече млади играчи, които не са родени в Северна Америка, попадат в драфта (избора на новобранци). Дейвид Стърн е и критикуван за някои решения и маниера си на ръководене на лигата, но положителното е много повече, най-вече като популярност и приходи. През 2014 г. той остави НБА в много по-добро състояние, отколкото когато я взе. Стърн, който получи мозъчен инсулт през декември, е бил обграден от семейството си в последните часове - съпругата Даян и синовете Ерик и Андрю.", "date": "2020.01.02", "title": "Мениджърът, променил баскетбола, си отиде на 77 години"}
{"url": "https://clubz.bg/92444-interpol_izdade_zapoved_za_arest_na_bivshiq_shef_na_renault", "text": "Ливан е получил от Интерпол международна заповед за арест за отстранения шеф на френско-японския автомобилен съюз Renault-Nissan-Mitsubishi Карлос Гон, съобщи пред Ройтерс източник от ливанското правосъдие, цитиран от БТА. Бившият шеф на Renault избяга от Япония... в калъф на музикален инструмент? Искането - червена бюлетина на Интерпол, с която властите се призовават да арестуват издирвания - е било доставено на ливанските сили за вътрешна сигурност и предстои да бъде отнесено към съдебните органи, посочи източникът. Ливанска медия разпространи слуховете, че екстравагантният бизнесмен се е измъкнал в навечерието на 2020 г., след като се е мушнал в дървен калъф за музикален инструмент и е бил изнесен от Япония. Гон избяга в Бейрут, защото в Токио е обвиняем по тежки финансови престъпления. Източникът, пожелал анонимност, посочи, че все още не е взето решение във връзка със заповедта за арест. При други случаи, когато Ливан е получавал червена бюлетина за ливански граждани, пребиваващи в страната, заподозрените не са били задържани, но паспортите им са били конфискувани и е била определяна гаранция, посочи източникът. Карлос Гон губи \"златен парашут\" от €11 млн. Карлос Гон е решил да избяга от Япония, след като е научил, че гледането на делото му е отложено за април 2021 година и защото не му било разрешено да говори със съпругата си, съобщи Ройтерс, позовавайки се на информирани източници. На 31 декември бе съобщено, че Гон е избягал от Япония в Ливан. Същия ден той самият потвърди този факт, обвинявайки японското правосъдие, че действа несправедливо и пристрастно. Карлос Гон губи \"златен парашут\" от €11 млн.", "date": "2020.01.02", "title": "Интерпол издаде заповед за арест на бившия шеф на Renault "}
{"url": "https://clubz.bg/92443-karanikolov_cenata_na_vodata_v_pernik_nqma_da_se_uvelichava", "text": "Това заяви министърът на икономиката Емил Караниколов, цитиран от БТА. Той допълни, че утре местното ВиК-дружество ще излезе със становище, че няма да подпише нарастването на цената на водата. Борисов: От 1952-ра не е пипано нищо, сиреч в Перник няма по-млада тръба от мен (ВИДЕО) От 1 януари могат да се прилагат новите цени на водата в 24 области в България. Само в една има поевтиняване - Разград. Предвиденото поскъпване от Комисията за енергийно и водна регулиране за Перник е 3.7% за кубик, но финалното решение се взима от местното ВиК-дружество. Той допълни също, че се подготвя нов график на водния режим. При въвеждането на режима на 18 ноември жителите на града имаха вода по 10 часа на ден, а от 20 декември тя се пуска само за осем часа. Перник: вода няма, Струма - отровена Притокът в язовир \"Студена\" е увеличен с 20 л/сек. в резултат на снеготопенето и предприетите мерки, съобщи още министърът. По думите му наличният обем на водоема се запазва 2.6 млн. куб.м. Той съобщи също, че е взето решение на десет локации по река Струма към Перник да се направят сондажи. Те ще се използват в случай на необходимост за доставка на вода. Вероятно утре, или вдруги ден, ще се направи анализ за 48 часа на водосбора от пещерни извори. Министърът на икономиката, заедно със зам-регионалният министър Николай Нанков са командировани в Перник с разпореждане на премиера. Те трябва да следят как се прилагат приетите от правителството мерки, който за момента предвиждат отпускане на 35 милиона лева за подобряване на ситуацията. Държавата отпусна още 30 милиона на Перник Перник: вода няма, Струма - отровена Държавата отпусна още 30 милиона на Перник", "date": "2020.01.02", "title": "Караниколов: Цената на водата в Перник няма да се увеличава"}
{"url": "https://clubz.bg/92442-razsledvashti_svyrzvat_depo_za_otpadyci_v_pleven_s_mafiotskata_grupirovka_ndrangeta", "text": "Мащабна полицейска операция е извършена у нас във връзка със стотици тонове италиански боклук, предназначен за внос в България. Акцията е част от разследването срещу калабрийската мафия Ндрангета.  През декември в Италия се проведе мащабно разследване на калабрийската мафия Ндрангета (второто по размер в историята на страната), при което властите арестуваха над 300 мафиоти, включително и една българка. Днес плевенската прокуратура е започнала разследване за съхранението на отпадъци, внесени по море от \"Феникс Плевен\" ЕООД и складирани на площадка в Плевен, предаде БНР. Въпросът е - има ли връзка между депото в българския град и глобалната мафиотска мрежа? До момента са установени нарушения на изискванията по съхранението и преработката, но няма опасност за здравето на хората, уверяват от МВР. Разследването е започнало на 1 януари след сигнал за нередности при съхранението на внесени от Италия отпадъци на площадка в Плевен. За работата по случая е бил сформиран екип от прокурори от Окръжна и Районна прокуратура, служители на областната дирекция на полицията в Плевен и териториалното поделение на Държавна агенция \"Национална сигурност\" в града. Главният секретар на МВР Ивайло Иванов днес също бе в града, за да участва в разследването. Ще бъде изпратено официално запитване до италианските власти, за да се разбере дали тези отпадъци са свързани с разследването там. Предстои назначаването и на експертизи в София. Проверява се дали депонираните отпадъци се съхраняват съгласно изискванията на Закона за управление на отпадъците. Разследващите са направили огледи, разпитани са свидетели и е иззета документация. По документи на фирмата на проверяваната площадка има 9000 тона отпадъци с неопасен произход – от метал, дърво, пластмаса и хартия. От отдел \"Екология\" в община Плевен са се опитали да направят проверка преди дни, но в почивните дни частното дружество, на чиято територия са отпадъците, не е работило. Проверката на отдела установила, че става дума за регламентирана площадка на \"Феникс Плевен\" ЕООД – дружеството има разрешително за третиране на неопасни отпадъци от 2013 година, издаден от инспекцията. Площадката на фирмата е инспектирана пет пъти миналата година, като последната инспекция е извършена на 19 декември, съобщи по-рано днес БНР. Компанията, която е стопанисвала сметището, е отговорна за запаления мост на магистрала \"Струма\", издават източници на \"Нова телевизия\". Само Ндрангетата е мафията, стъпила на всички континенти През първата половина на декември карабинерите от Милано задържаха незаконен товар от 815 тона боклуци, предназначени за нашата страна. Открити бяха 582 бали отпадъци, натоварени в 17 вагона, а търговската им стойност на пазара се изчисляваше на 130 000 евро. Седмица по-късно последваха и арестите на стотици мафиоти от Ндрангета, включително и политици, адвокати, счетоводители и служители на държавната администрация.", "date": "2020.01.02", "title": "Разследващи свързват депо за отпадъци в Плевен с мафиотската групировка Ндрангета"}
{"url": "https://clubz.bg/92448-krasimir_velchev_vidq_konspiraciq_sreshtu_gerb_v_kazusa_s_vodata_na_pernik", "text": "Историята с водата на Перник е част от сценарии срещу правителството на ГЕРБ и премиера Бойко Борисов, смята Красимир Велчев – заместник председател на партията и член на Изпълнителната комисия. Нинова се среща с Гешев заради Перник, обвини министрите за кризата По думите му проблемът е, че магистралният водопровод на Перник отвсякъде тече. Според него, ако тогава тези пари са влезли в общината, много неща щяха да се направят. Съоръженията в Перник били строени в средата на миналия век и  Караниколов: Цената на водата в Перник няма да се увеличава През последните 30 години на демокрация ГЕРБ управлява само 4 години в община Перник, припомни Велчев. За проблемите с язовир Бебреш Вълчев коментира, че никой не е знаел, че кметът на Ботевград е направил изявление. Кметовете трябва да подават сигнали при проблеми, коментира той. Според него в Перник до две седмици трябва да се ремонтира пречиствателната станция, а магистралният водопровод ще бъде ремонтиран до два месеца и половина, тогава ще започне влизане в града за ремонти на мрежата. Увеличен е и потокът в язовира – до 190 литра в секунда, отбеляза Красимир Велчев. В Перник: водата в годна за пиене, а бедственото положение - удължено с 30 дни. За кмета на Симитли, който участва в сбиване в новогодишната нощ в града, Велчев заяви, че не го познава лично, но е чувал за него много хубави неща. Караниколов: Цената на водата в Перник няма да се увеличава В Перник: водата в годна за пиене, а бедственото положение - удължено с 30 дни.", "date": "2020.01.02", "title": "Красимир Велчев видя конспирация срещу ГЕРБ в казуса с водата на Перник"}
{"url": "https://clubz.bg/92445-belgijski_syd_prekrati_deloto_za_ekstradiciq_na_puchdemon", "text": "Белгийски съд прекрати делото за екстрадиция в Испания на бившия каталунски сепаратистки лидер Карлес Пучдемон, след като призна неговия имунитет в качеството му на евродепутат, съобщи телевизия \"Eр Те Бе Еф\", цитирана от ТАСС и БТА. Пучдемон се яви доброволно пред белгийски съдия Мадрид оспорва наличието на депутатски имунитет за Пучдемон, тъй като след избирането му в Европейския парламент той не е бил официално утвърден от испанските власти, както изисква процедурата на ЕП, и не е получил депутатски мандат. Пучдемон няма да бъде евродепутат. Засега По-късно самият Пучдемон потвърди информацията на белгийската телевизия. Адвокатът му Симон Бекерт каза, че съдът е  върху свободата на Пучдемон и на неговия колега Антони Комин, също избран за евродепутат. Пучдемон, Комин и Жункерас бяха избрани за евродепутати през май миналата година от коалицията \"Свободни за Европа\". Пучдемон за Клуб Z: Независима Каталуня е икономически жизнеспособна Испанската Централна избирателна комисия обаче не включи имената им в окончателния списък на избраните в ЕП испански депутати, който беше изпратен в Брюксел, тъй като Пучдемон и Комин не се явиха в Испания (където ги очаква заповед за арест), за да положат клетва като евродепутати. А Жункерас вече излежава присъда в испански затвор заради организирането на незаконния референдум за независимост на Каталуния през октомври 2017 г. Рахой поиска съд да блокира нов опит за независимост на Каталуния На 19 декември Съдът на ЕС потвърди наличието на депутатски имунитет за Жункерас и така създаде прецедент за аналогично решение на белгийския съд и по отношение на Пучдемон и Комин. Пучдемон няма да бъде евродепутат. Засега Пучдемон за Клуб Z: Независима Каталуня е икономически жизнеспособна Рахой поиска съд да блокира нов опит за независимост на Каталуния", "date": "2020.01.02", "title": "Белгийски съд прекрати делото за екстрадиция на Пучдемон"}
{"url": "https://clubz.bg/92433-kak_prokuraturata_se_zae_s_us_jurnalist_osvetil_sajt_s_prokremylska_dezinformaciq", "text": "Американският журналист Сет Хетена, автор на книгата \"Trump/Russia - A Definitive History\" и колумнист в различни големи издания, неочаквано се оказва в ситуация да има взимане-даване с българската прокуратура. Причината - осветлил е в статия и статуси в социалните мрежи българската връзка към интернет изданието \"Zero Hedge\" и го е заподозрял в разпространение на прокремълска дезинформация и конспиративни теории. Въпросното издание се оказа собственост на регистрираното в България дружество \"ABC Media\" (АБЦ Медиа - според българския търговски регистър - б.р.) Проверка показва, че то е на издателя и главен редактор на вестник \"Строго секретно\" Красимир Иванджийски - обстоятелство, описано от Хетена в статията в сайта му  .  Историята започва през декември миналата година с материала на Хетена, който е продължение на друга негова разработка, посветена на разпространението на консприративни теориии, публикувана в . В списанието обаче не остава място за сюжета със Zero Hedge, затова тази част излиза отделно. В нея се разказва, че както други издания, така и сайтът с български собственик, е открил, че \"Русия и конспирациите са добри за бизнеса\".  Хетена дава примери с публикации в прокремълска линия, припомня и че Zero Hedge бе свален от фейсбук през март, а след това и интернет доставчиците в Австралия блокираха достъпа до сайта заради това, че негови читатели разпространяваха излъчването на живо на терористичния акт в джамия, който взе десетки жертви. Журналистът описва и как основен автор в популярния сайт се нарича Tyler Durden  - това е името на героя на Брад Пит във филма \"Боен клуб\", а в \"манифеста\" на изданието се казва, че . Разказана е и историята на някогашен автор на Zero Hedge - Колин Локи, който обяснява пред \"Блумбърг\" през 2016 г., че политиката на блога е била следната: “Русия = добра, Обама = идиот, Башар ал-Асад = доброжелателен лидер, Джон Кери = тъпак, Владимир Путин = най-великият лидер в историята на държавното управление\".  Американският журналист стига и до издателя - Красимир Иванджийски - и данните от Търговския регистър за собствеността на Zero Hedge и регистрацията на домейна. Хетена признава, че блогът е сред най-влиятелните в онлайн мрежата с поне 1 милион посетители дневно. Казва още, че не е изключено и този сайт, както и изданието от САЩ с конспиративни теории, което разследва преди това, да нямат пряка връзка с Кремъл. И да разпространяват дезинформация и конспирации, защото има публика за това. Всъщност, разкриването на Иванджийски става заради това, че \"Строго секретно\" в интернет изданието си препечатва материали от What Does It Mean - сайтът за конспирации, за който журналистът пише първоначално в The New Republlс. Бивш журналист, който по време на комунизма е бил специален пратеник на места с военни конфликти, работил е в \"Работническо дело\", бил е военен кореспондент, а от 1994 издава \"Строго секретно\". Не е проверяван за минало в Държавна сигурност преди 1989 г., показва справка на Клуб Z в сайта на комисията по досиетата. Въпреки че главните редактори на медии подлежат на проверка за досие по закон. В статията си Хетена обаче допуска, че биографията на Иванджийски предполага работа за комунистическите служби, цитирайки мнение на друг автор. На 23 декември издателят на \"Строго секретно\" изпраща до американеца заплашителна жалба от над 10 страници. Желае нещо просто - Хетена да свали материала си и всичко, свързано с историята, което е публикувал в интернет.  Той обаче прави и друг трик - паралелно на 12 декември е внесъл и сигнал до главния прокурор на България срещу американския журналист. И използва този факт да  автора на статията (независимо, че това като правни последствия това нищо не означава, защото е ясно, че всеки може да напише жалба за всичко - б.р.).  Сет Хетена ще бъде представляван у нас от  адвокат Николай Хаджигенов. Жалбата срещу журналиста съдържа нещо като . Иванджийски не отрича, че е регистрирал домейна на Zero Hedge, че е собственик на \"Строго секретно\", но твърди, че статията, посветена на него, както и статуси на журналиста нарушават негови права и са закононарушения и тежки престъпления. Описано е например, че показването на снимката на Иванджийски е престъпление, както и публикуването на \"лична\" информация, която се намира в... Търговския регистър и сайта Whois за проверка на регистраторите на домейни. Цялата тази информация обаче е публична. В жалбата има позоваване дори на регламента за опазване на личните данни GDPR.  Дотук ситуацията изглежда ясна - някой пише нещо, друг се чувства засегнат и ситуацията е частно-правна - тоест двете страни се борят на полето на частното право. Иванджийски обаче дава \"лошия\" журналист и на главния прокурор. В резултат Върховната касационна прокуратура на 20 декември се е произнесла - препращайки казуса на Софийската районна прокуратура. Преписката още няма номер и не е известно тече ли предварителна проверка, досъдебно производство или нещо друго (теза неща, както е известно, са една от най-големите тайни в държавата - б.р.). Факт е обаче, че преписката не е прекратена от главната прокуратура - обръща внимание защитникът на журналиста.  Дори и да има - а то няма никакво увреждане - то ще е от частен характер, смята още Хаджигенов. Тук става забавното - дори да има някакво нарушение в статията, то ще е под юрисдикцията на САЩ. Къде ти тук Районна прокуратура, пита адвокатът и казва: \"М Така Хаджигенов днес е написал и писмо до американската посланичка Херо Мустафа. А развръзката предстои. Междувременно Сет Хетена обяви във фейсбук, че вчера е изтекъл срокът, \"поставен\" от Иванджиев за сваляне на материалите от интернет. Нещо, което няма да се случи.       ", "date": "2020.01.02", "title": "Как прокуратурата се зае с US журналист, осветил сайт с прокремълска дезинформация"}
{"url": "https://clubz.bg/92431-u_nas_moje_da_ubiesh_rojbata_si_za_chudovishten_vid_bez_soros_i_bez_norvejci", "text": "Как бихте се почувствали, ако някой нарече детето ви “чудовище”? А ако детето ви е бебе и е с физическо увреждане? А как бихте се почувствали, ако ви кажат, че въпросното бебе-чудовище може да бъде убито от вас без особени правни последици? Ако смятате, че това е невъзможно (вече) в България, жестоко се лъжете. Децата с увреждания са наречени “чудовища” и на убийството им се гледа снизходително не къде да е, а в действащия Наказателен кодекс. Член 121 гласи: Обърнаха ми внимание върху този текст по повод наш разговор за дискусиите около новия Закон за социалните услуги и притесненията на мнозина родители. Поводът, по който този действащ текст попадна в нашето полезрение, е скорошна съдебна практика по повод убийство на новородено. Без да навлизам в (ужасяващите) подробности: бебето е убито веднага след раждането от бащата по особено жесток начин. Убиецът е осъден с доживотна присъда, но по време на процеса защитата се е позовала на въпросния член от НК, за да поиска по-лека присъда (пробация). Тъй като не е било доказано, че бебето е било “с чудовищен вид”, родителят съответно е понесъл най-тежкото наказание. Нека обобщим:  . Това казва нашият закон. Текстът е от 1968 г. и е изменен веднъж през 2005 г., когато е добавена възможността за пробация Тоест, от 1968 г., през 2005, та до сега никой  не е намерил за необходимо: Каква е философията зад този член от НК? Очевидно се презюмира, че “чудовищният вид” на едно бебе е потенциална причина за афектирано решение и действие от страна на майката или бащата. Да оставим настрана невъзможността за обективно измерване на “чудовищността” и попадането ѝ изцяло в субективната сфера Но възможно ли е афектът от външния вид на едно дете (“рожбата”, по точния мил израз на закона) да бъде смекчаващо вината обстоятелство? И ако признаваме малформациите за легитимна причина за афект и съответно по-леко наказание при убийство на бебе, разбирай човек с увреждане? Има нещо дълбоко шизофренично в способността ни да се позоваваме на   и в същото време да пазим 52 години подобен текст в един от основните си закони. Да го пазим и да си го допълваме, да си го ползваме със здраве и без угризения. И нека подчертаем дебело - този текст не е приет под натиск от норвежци, нито е бил финансиран от Сорос. Не, сами сме си го сътворили. Той не е част от прието ново европейско законодателство. Наричаме децата си с увреждания “чудовища” на свои собствени (традиционни?) основания. И това, че този срамен текст не прави впечатление на никого и за него никой не пише становища и не предизвиква дебати, също е наша собствена заслуга, с която можем да се гордеем. И да спим спокойно. И не знам дали има деца с чудовищен вид, но този наш спокоен сън със сигурност има.    ", "date": "2020.01.02", "title": "У нас може да убиеш рожбата си за \"чудовищен вид\" - без Сорос и без норвежци"}
{"url": "https://clubz.bg/92450-pentagona_kym_iran_igrata_se_promeni", "text": "Иран или някои от неговите протежета сред шиитските милиции в съседните страни може би планират нови удари срещу американските интереси в Близкия изток. САЩ удрят Иран с нови санкции Съединените щати са готови да предприемат превантивни военни мерки, ако получат достатъчно надеждно предупреждение. Това заяви днес министърът на отбраната на САЩ Марк Еспър, предаде Асошиейтед прес, цитирана от БТА. Във вторник, след като бойци на подкрепяни от Иран милиции щурмуваха комплекса на посолството на САЩ в Багдад, Пентагонът изпрати морски пехотинци от силите за бързо реагиране, за да защитят дипломатическото представителство. Нови сблъсъци край US посолството в Багдад - взривяват сълзотворни гранати След това няколкостотин парашутисти десантчици от базата Форт Браг в Северна Каролина бяха разположени в Кувейт с готовност да се намесят при необходимост. Без да съобщи подробности, шефът на Пентагона каза пред репортери, че САЩ разполагат с \"индикации\", че се подготвят нови ирански провокации. Ако това се случи, посочи той, Съединените щати ще предприемат превантивни действия при наличие на достатъчно предварително предупреждение. Председателят на Съвета на началник-щабовете на въоръжените сили на САЩ генерал Марк Мили подчерта, че в дипломатическото представителство в Багдад има достатъчно американски военни, за да го защитят. Нахлуха в американското посолство в Багдад (СНИМКИ) Ако някой дръзне да предприеме нов опит да завземе посолството,  предупреди той. Нови сблъсъци край US посолството в Багдад - взривяват сълзотворни гранати Нахлуха в американското посолство в Багдад (СНИМКИ)", "date": "2020.01.02", "title": "Пентагона към Иран: Играта се промени"}
{"url": "https://clubz.bg/92426-sportna_zala_za_13_mln_lv_s_prihodi_na_kvartalen_magazin", "text": "Най-новата от серията многофункционални спортни зали в страната – „Арена Шумен“, открита през юли м.г., в момента е пример за неефективност и не може да заработи дори колкото съседните квартални магазини. Това показват данните за дейността и приходите на залата, които община Шумен беше принудена да оповести по искане на опозицията в Общинския съвет. „Арена Шумен“ – най-голямата гордост на местната власт и определяна като „бижуто на града“, струва на държавата и на общината близо 13 милиона лева. За строителството на многофункционалната зала бяха отпуснати 8,5 милиона лева от държавния бюджет, а Община Шумен плати още около 4 милиона за благоустрояване на района. Изпълнител на проекта беше „Джи Пи Груп“. Миналото лято многомилионното „бижу“ беше открито лично от премиера Бойко Борисов, а шуменският кмет Любомир Христов (ГЕРБ) обяви, че новата зала ще стане средище на спорта и привлекателно място за целия град. Половин година след тържествените фанфари действителността се оказа различна. Справката на община Шумен показва, че шест месеца след грандиозното си откриване „Арена Шумен“ е събрала общо 29 972 лв. И това са само приходите, не печалбата, ако изобщо има такава. Дори и като приходи, скромните постъпления от около 5000 лв. месечно класират милионната зала по-скоро в категорията на селските магазинчета. С тези темпове залата ще се изплати за около 150 години, изчисляват по този повод граждани на Шумен в социалните мрежи. Проблемът е, че общината въведе непосилно високи такси за ползване на залата с мотива, че трябва да се покриват разходите за нейната издръжка. По предложение на общинското предприятие „Общински жилища и имоти“, на което беше възложено стопанисването на „Арена Шумен“, съветниците от мнозинството гласуваха наемни цени, които варират от 480 лв. до 3,6 хил. лв. на ден. Но дори и най-ниската цена от 480 лв. дневно е немислимо висока за спортните клубове в Шумен, които така и не ползват залата. Единственото изключение е хандбалният клуб, който има най-голяма субсидия от общината. Напразно съветниците от дясно и от ляво искаха преференциални цени за местните спортни клубове, особено за детските формации. Мнозинството на ГЕРБ в местния парламент подкрепи предложената от общината ценова листа и в резултат на това за 6 месеца в „Арена Шумен“ има цифром и словом само 13 спортни събития. Иначе за половин година са фактурирани общо 51 събития. По-задълбочен прочит на справката обаче показва, че като дейност е отчетено и ползването на услугата „бюфет“, за която са издадени 17 фактури. Така на практика се оказва, че най-доходоносната дейност на „Арена Шумен“ е работата на бюфета є. Той формира една трета от „събитията“. А обществените прояви – спортни, културни или фирмени, са едва около 5–6 на месец, като най-големият клиент на залата е самата Община Шумен. Кметството е платило на собственото си общинско предприятие „Общински жилища и имоти“ общо 4,6 хил. лв. за 8 събития в залата, главно концерти на местни формации. Почти толкова е платил и шуменският университет „Епископ Константин Преславски“, който през декември е дал почти 4,6 хил. лв. за церемонията по дипломиране на студентите си. Иначе най-скъпите прояви в залата са спектаклите на Камен Донев „За сватбите“ и на Димитър Рачков „Забраненото шоу“. Двамата успяха да напълнят „Арена Шумен“ до последния ред, за което са платили най-високата наемна цена – по 3,6 хил. лв. на ден. По време на спектакъла, изнесен от Рачков, отоплението в залата не работеше, но в предоставената справка не е отразена компенсация за този „малък“ проблем. Съветниците от опозицията в Общинския съвет на Шумен (БСП и част от десните формации, участващи в него) настояват да се приеме ясен статут на залата, за да може „Арена Шумен“ наистина да изпълни предназначението си на достъпно място за спорт и обществени прояви, но и да оправдае вложените в нея милиони левове. По-късно Пенчев призна, че се притеснява да постави въпроса за разходите на залата, за да не се окаже, че залата е на сериозна загуба. Той настоява залата да се даде на преференциални цени на местните шуменски отбори и посочва, че на други места в страната аналогични спортни зали се дават на клубовете 10 пъти по-евтино, отколкото в Шумен. Ако оповестят разходите за издръжка на залата, те ще са фантастични, смята той и коментира, че залата вече започва да тежи на общината изключително много.  – казва Драев. –  И БСП, и дясната група „За Шумен“ настояват да се въведат преференциални цени за шуменските спортни клубове, а детските и ученическите формации да ползват залата безплатно. “, каза Добромир Драев. Такива са и подозренията на голяма част от гражданите на Шумен. Кметът на града Любомир Христов обаче определя критиките по адрес на залата като „злонамерена атака на опозицията“. Иначе в Шумен наистина се радват на новата зала и на благоустроения район около нея, но все по-често задават и въпроса дали беше необходимо да се похарчат близо 13 млн. лв. за нещо, което е напът да се превърне в красив паметник. , казва Добромир Драев и призовава за обществен дебат за бъдещето на „Арена Шумен“. Ако не се приеме сериозна концепция за развитието на залата, в която изрично да се запишат нейните обществени функции, много скоро „Арена Шумен“ може да бъде отдадена на концесия. Това би могло да се окаже и добро решение за бъдещето й, но само при две условия – честна и прозрачна процедура с ясни условия за стопанисване и развитие на залата. У нас обаче обичайната практика показва, че се случва точно обратното. След публикацията, предизвикала голям обществен отзвук, местната власт направи опит да излъска имиджа на зала „Арена Шумен“ и в продължение на месец-два организира в нея редица прояви. Повечето от тях обаче нямат нищо общо със спорта – напр. фестивали на детските градини, кампания за набиране на войници, церемонии по дипломиране на студенти, все събития, които спокойно може да се провеждат на друго място. Нещо повече – много от тези прояви бяха платени от Община Шумен, която по този начин създава изкуствена заетост на „Арена Шумен“. Но през последните месец-два дори тази изкуствена заетост заглъхна. През последните дни най-голямото събитие в нея беше предизборната среща на премиера Бойко Борисов с активистите на управляващата партия ГЕРБ от Североизточна България. В същото време в града се усеща изключителен недостиг на спортна база. В хода на предизборната кампания за избор на кметове и съветници спортните клубове използваха срещите с политици от различни партии, за да поставят въпроса и да поискат тяхното съдействие за решаване на проблема. Спортистите се оплакват, че заради високите наеми не могат да ползват „Арена Шумен“ и почти всички отбори са принудени да тренират и да провеждат състезания в двете стари спортни зали в града, които са заети за тренировки от 7.30 ч сутрин до 22 ч вечер. Клубовете искат да ползват с преференции зала „Арена Шумен“, която сега отваря врати за един-два концерта месечно и за някой по-елитен спорт. Това е и искането на местни политици и от дясно, и от ляво. Те продължават да настояват залата да бъде отворена безплатно за детските и младежките спортни клубове и да се ползва с преференции от представителните отбори на града. Иначе „Арена Шумен“ ще продължава да бъде само един красив паметник за 13 милиона лева, коментират гражданите на срещите с местните политици. А строителни експерти изчисляват, че с тези средства можеше да се направи основен ремонт на старите зали и да се построят поне 3–4 площадки за масов спорт в кварталите на Шумен. Докато сегашната дейност на „Арена Шумен“ е пример за неефективно харчене на публичен обществен ресурс. ----- намек за корупция и нецелесъобразо усвоени средства от ЕС. ", "date": "2020.01.02", "title": "Спортна зала за 13 млн. лв. С приходи на квартален магазин..."}
{"url": "https://clubz.bg/92449-trqbva_li_veganstvoto_da_se_zashtitava_kato_religiq", "text": "Веганството трябва да бъде признато за религия и да бъде защитено от закона срещу дискриминацията - за това ще пледира британски зоолог в първо по рода си съдебно дело, съобщи Ройтерс, цитирана от БТА. Месари искат полицейска защита срещу вегани Жорди Касамитяна съди бившия си работодател \"Лига срещу жестоките спортове\" за неправомерно уволнение след спор за пенсионни инвестиции във фирми, правещи тестове с животни. Веган преди Коледа: \"Искаме да бъдем гласът на животните\" Ищецът твърди, че етичното му веганство - убеждението да избягва каквато и да е вреда на животните, е начин на живот, който трябва да бъде възприеман като религия или друг вид дълбоко убеждение, защитено от закона. Говорителка на организацията \"Лига срещу жестоките спортове\" съобщи, че Касамитяна е уволнен заради сериозни нарушения, които не са свързани с етичните му убеждения. Лигата не оспорва твърдението му, че убежденията му трябва да бъдат защитени, но съд в гр.Норич ще проведе отделно заседание по темата, защото тя създава прецедент за други дела. Заседание по трудово-правния спор е насрочено за февруари. Веганите страдат от по-тежък махмурлук Веганите избягват всички храни с животински произход, включително яйца и млечни продукти. Няма точно определение за етичното веганство, но последователите му отричат всяка форма на експлоатация на животни и отказват да носят дрехи от вълна или кожа или да използват продукти, изпробвани върху животни. Веганите са с по-малък риск от сърдечни болести, но с по-голяма вероятност от инсулт Веган преди Коледа: \"Искаме да бъдем гласът на животните\" Веганите страдат от по-тежък махмурлук Веганите са с по-малък риск от сърдечни болести, но с по-голяма вероятност от инсулт", "date": "2020.01.02", "title": "Трябва ли веганството да се защитава като религия?"}
{"url": "https://clubz.bg/92412-kyde_e_ikonomikata_na_bylgariq_v_%E2%80%9Eborbata%E2%80%9C_s_klimatichnite_promeni", "text": "В икономиката почти никога не става дума за „борба“ и „битки“. Такава е словоупотребата в политиката. У нас тези думички са в широка употреба (от Мартин Димитров до Мая Манолова) вероятно и поради борческото минало в спорта и стопанските отношения. Но икономиката е инерционна, не революционна. Изборът никога не е „или-или“, а малко от едно за сметка на нещо друго. Точно такива са и промените в областта на политиките на ЕС, които са си поставили климатични цели. И при това прилагателно следва да се сложи в кавички. Климатът е глобален и донякъде космически феномен. ЕС като най-чиста юрисдикция на Земята не може да допринесе много за положителните промени. През септември тази година „Евробарометър“ публикува своя пореден доклад за общественото мнение спрямо важността на климатичните изменения. Обстоятелството, че 10% от гражданите на България смятат тези изменения за най-сериозния проблем пред човечеството (в противовес на Швеция и Дания, където половината от хората са на това мнение), предизвика коментари с нотка на отчаяние – България пак е на последно място. Но внимателният поглед върху тези и други данни показва много по-интересна картина. Обяснение на тези разлики могат да се търсят къде ли не. Може да се твърди, че на юг хората са по-безгрижни, че на север зимите и дългите зимни нощи пораждат депресивни настроения. По на юг четирите сезона може би дават чувство за нормалност. А пък за всички комунистически страни сегашното състояние на околната среда е несравнимо по-добро от онова преди 30 години. Очевидно е все пак, че в определена точка на ръст на стопанството и доходите състоянието на околната среда започва да се подобрява. Това вероятно е така, защото хората започват да обръщат внимание на обстоятелства, което преди това са оставали на заден план. Рецесиите имат „смразяващ ефект“ върху интереса на хората към климата. Тогава хората се интересуват повече от безработица, работни места, доходи и спестявания. Това показва и сравнението на промените в мненията на хората от „Евробарометър“ преди десет години и сега. Установено е още например (едно   от 2006 г.), че горите намаляват в страни с доход под 4,6 хил. щатски долара (в номинално изражение) на човек, но се увеличават при доход от 6,2 хил. щ.д. Така е впрочем и в България. Случайно или не, но в България законодателството за защитените територии и биологичното разнообразие и „Натура 2000“ бе прието, когато доходите на човек преминаха същата граница. Друга предполагаема случайност е, че политиките по повод климатичните промени се наблюдават от Европейската агенция по опазване на околната среда (ЕАООС) от 2005 г. Едната от причините, вече отдавна забравена, за това да бъде приета програмата „Натура 2000“ и за общото наблюдение е обстоятелството, че политиките започват да се прилагат заедно с последното голямо разширяване на ЕС (2004-2007 г.). Впечатлението ми е, че имаше страх, че бившите комунистически икономики ще бъдат изключително мръсни (поради инерцията от миналото). Този страх се оказа безпредметен. Но да се върна към България... Европейската агенция за опазване на околната среда (ЕАООС) наблюдава страните членки по 18 показателя, за които издава социални доклади. За България засега са издадени  , но страната естествено е предмет на годишните доклади за тенденциите и предвижданията. Няма специален доклад за климатичните промени, но по тази тема са важни докладите за промишлените замърсители (2018 г.) и парниковите газове (2017 г.). Като общо количество парникови газове България емитира средно два пъти повече от средните стойности за ЕС. Повече са емисиите само в Естония. Но по емисии на човек от населението страната е в по-добрата половина на страните членки – по-ефективна (от това гледище) икономика от Австрия, Германия, Гърция, Дания, Нидерландия, Чехия и много други. Измерено в метрични тонове въглероден еквивалент, подобрението след 1991 г. е около три пъти, в енергетиката – най-големия емитент на парникови газове – подобрението за този период е около 40%, най-значимо след рехабилитацията на „Марица–изток 3“ и инвестицията „на зелено“ в „Марица–изток 1“. Тези инвестиции са планирани през 1998 г. и завършени, понякога поетапно, съответно пет и десет години по-късно. Това съвпада с разгръщането на инвестиции във вятърни, фотоволтаични и други централи на възобновяеми енергийни източници (ВЕИ), най-значителното намаляване засега е през 2011 г. За ефективността на тези инвестиции все още се спори, но положителният резултат е очевиден. По другото е известно следното: При това положение докладът на ЕАООС за 2019 г. отбелязва, че по линия на парниковите газове България не изпълнява плана, такова е положението и при дела на ВЕИ в брутното крайно електропотребление, но всичко е наред в крайното (нетно) потребление на електроенергия. Тук България е в групата на единайсетте страни, които се представят по-добре от планираното. Дяволията тук е в детайлите. Ако в края на 2009 г. бе изпълнено указанието на министър Нона Караджова за спиране на ТЕЦ „Брикел“ (поради неизпълнение на приватизационния договор в частта за пречистващите инсталации), ако не би имало кръстосано субсидиране на топлофикации, заводски централи и други ТЕЦ, положението би било по-добро. Същото може да се каже и по повод ценовите условия на „Марица–изток 2“, включително ако бяха концесионирани мините и все още общинските топлофикации (най-вече тази на София). Основен проблем по повод въглеродния двуокис (СО2) и парниковите газове е фактът, че през 2006 г. България не е договорила отчитане на географската особеност на лигнитните въглища, които са с високо съдържание на сяра. Тези причини влияят и върху онова, което следва. По отношение на сега договорените цели (между страните членки) за 2030 г. страната е сред изоставащите с минус 8.1% от набелязаното. Но е по-добре от Румъния и Франция (-12.5 и -13.6% съответно) и много по-напред от Германия и Дания (-16.2), Австрия, Белгия, Естония, Полша и Чехия – всичките с изоставане от над 20%. При енергийната ефективност изоставането е средно с 10% за 2017 и 2018 г. Положението е същото и в Австрия, Белгия и Германия, но е много по-лошо в Литва, Унгария и Словакия. И тук тайната е в подробностите. В България пречат два фактора: поддържането на ниски цени на електроенергията за домакинствата и по-ниско съотношение на тези цени към цените на промишлеността (те са само с около 75% по-ниски от тока за домакинствата). В ЕС съотношението е поне два пъти по-евтин ток в полза на промишлеността, защото тя участва във веригата на добавената стойност (където всяко звено плаща доставките и данъците отделно). Проблем в бъдеще ще бъде провалът на правителството: а) да диверсифицира доставките на природен газ, да разкрие собствени източници (природен газ от шисти) и да получи компенсации за злоупотреба с господстващо положение от страна на „Газпром“ и б) да договори с ЕС адекватност на електроенергийната система при запазване на чистите (по настоящите критерии) ТЕЦ. Възможно решение по повод емисиите на парникови газове може да бъде нова АЕЦ, но то е общо икономически неизгодно и свързано с непосилни странични разходи по линия на ликвидиране на инсталирани мощности и стопанска цена на проектите – по-висок държавен дълг и по-високи лихви по кредитите на правителството и оттам – за всички предприятия. С изключение на посочените проблеми опазването на околната среда върви много по-добре от тревожните и нереалистични очаквания. След 1998 г. България постепенно се придвижва нагоре в   на Йейлския университет, в момента 5/6 от страните в света са по-зле от нея, а от новите страни членки на ЕС положението е малко по-добро само в Словакия и Литва. Разходите за опазване и възстановяване на околната среда на национално ниво се оценяват като относителен дял от БВП на около 2,8% за последните пет години. Това е относително висок дял в ЕС и две трети от него са принос на частния сектор. През 90-те години на миналия век основни фактори в подобряването на околната среда в новите страни членки на ЕС, в това число и България, действат донякъде от само себе си. В началото на 90-те ключов „изчистващ“ ефект имат рецесията, стопанският упадък на неконкурентните на международния пазар декапитализирани енергийни и промишлени предприятия от епохата на централното планиране. Неконкурентни в международен план, те са очевидно основните замърсители в национален и трансграничен контекст. Това прави относително лесна промяната на законодателството, и в частност прилагането на принципа „замърсителят плаща“. Поради обстоятелството, че новите страни членки разработват и по-важното – прилагат законодателството си през 90-те, равнищата на общо замърсяване на средата при тях са по-високи поради „наследството“ и времето за прилагане на новите закони за опазване на околната среда. При широкомащабната приватизация този принцип при тях (включително в България) е цялостно и добре приложен. Но новите собственици не отговарят пряко за стари щети, нанесени върху околната среда, макар и да имат задължения и разходи по тяхното намаляване след приватизацията на предприятия. Например на нови и особено чуждестранни инвеститори в енергийни и химически предприятия по-лесно се налагат високи стандарти за опазване на околната среда, отколкото на държавни собственици или на нови местни частни собственици. За стари щети обаче отговаря старият собственик, т.е. държавата. Това донякъде определя и относително високия общ дял на публичните разходи по опазване на околната среда спрямо БВП в сравнение със стара Европа. Съществена роля за подобряването на околната среда в нова Европа в началото на 90-те играят и приемането на законодателството на Директивите на ЕС за оценката на въздействието върху околната среда (ОВОС) от 1987 г. и достъпа до информация в областта на околната среда от 1991 г. , екологичните стандарти на кредитиране, прилагани от Световната банка и ЕБВР (когато тези страни практически нямат изгоден достъп до инвестиционно кредитиране), и грантовите схеми по програмата ФАР и други международни програми . ---- ----", "date": "2020.01.02", "title": "Къде е икономиката на България в „борбата“ с климатичните промени"}
{"url": "https://clubz.bg/92435-borisov_razporedi_proverka_na_vec_na_vasil_zlatev_zaradi_qzovir_bebresh", "text": "Премиерът Бойко Борисов се зае и с потенциалния воден проблем на Ботевград, след като се срещна с кмета на града. В дните преди настъпването на 2020 г. Иван Гавалюгов предупреди, че язовир \"Бебреш\", който снабдява Ботевград с вода, е с много нисък полезен обем и водата в него би стигнала за около 6 седмици при запазване на оттока и притока във водоема.  Гавалюгов бе избран на първи тур на последните местни избори като кандидат на партия МИР, а преди това бе издигнат от гражданско сдружение. В края на декември, покрай бедственото положение на Перник и изчезналата вода на язовир \"Студена\", кметът обяви пред БНР, че положението с язовир \"Бебреш\" е \". По думите му, ако свършат водните ресурси на язовира, градът разполага и с други водоизточници, но те не могат да задоволят напълно питейно-битовите нужди на населението. Според кмета стигне ли се до такава ситуация, последствията  Две са причините в \"Бебреш\" да няма вода - според кмета. Първата е амортизацията на ВиК мрежата на \"Напоителни системи\" и тази, която е общинска собственост, стопанисвана от държавното дружество \"ВиК-София\". По думите на Гавалюгов става дума за частен ВЕЦ, собственост на фирма, която пък е 100% собственост на \"Агрохолд\" с управител Васил Златев - бивш кмет на Правец и баща на доскорошния директор на \"ЛУКойл\" Валентин Златев. Според кмета на Ботевград частният ВЕЦ е изграден по начин, по който \"Напоителни системи\" няма възможност да контролира неговата работа.   каза Гавалюгов пред националното радио. Още след изявите на Гавалюгов се проведе среща в МРРБ, което отговаря за ВиК и водната инфраструктура. На нея бе обявено, че са предприети мерки за ремонт на тръбите - оттогава е и новината за намаляване на водните загуби с 6%, за което говори и Бойко Борисов днес. От регионалното министерство бяха оценили още, че водата в \"Бебреш\" би стигнала за близо 4 месеца. В последните 3 години пък МРРБ инвестирало 1,3 млн. лв. за ремонт на водопреносната мрежа на община Ботевград. Общината вече поиска от държавата да преустанови работата на ВЕЦ-а с писмо до Басейнова дирекция \"Дунавски район\". Това е институцията, която отговаря за водата в язовира и разрешителните за ползването й. Самият язовир е собственост на държавното дружество \"Напоителни системи\". В страницата на басейновата дирекция в интернет информация по случая няма. Министърът на околната среда Нено Димов заяви преди два дни, че според него има разпореждане за преустановяване на работата, а по данни на МОСВ ВЕЦ-ът не е работил през 2019 г.  Премиерът Бойко Борисов имаше и друга активност днес - посети Софийската духовна семинария \"Св. Иван Рилски\", за да види ремонта на училището.     ", "date": "2020.01.02", "title": "Борисов разпореди проверка на ВЕЦ на Васил Златев заради язовир \"Бебреш\""}
{"url": "https://clubz.bg/92429-netanqhu_iska_sydyben_imunitet_otlaga_procesa_si_s_meseci", "text": "Израелският премиер Бенямин Нетаняху ще поиска от парламента да му предостави съдебен имунитет срещу трите обвинения в корупция, пред които е изправен, предадоха Ройтерс и ДПА, цитирани от БТА. Досега той отхвърляше възможността да направи това. 70-годишният политик ще поиска временен имунитет, за да докаже невинността си пред съда. Нетаняху остава лидер на израелската десница Според израелското право един процес не може да започне, след като е отправено искане за имунитет. Това означава, че евентуалното дело може да се забави с месеци, отбелязва Ройтерс. Силно разделеният израелски парламент едва ли ще успее да вземе решение по искането преди насрочените за 2 март нови избори. Основният съперник на Нетаняху, Бени Ганц от партията \"Синьо и бяло\", заяви, че това е \"тъжен ден за Израел\" и обвини премиера, че се интересува само от себе си, а не от бъдещето на държавата. Израелският премиер е обвинен от главния прокурор Авихай Манделблит в корупция, измама и злоупотреба със служебно положение. Личният адвокат на Нетаняху ще бъде обвинен в пране на пари Това е първият случай на министър-председател на Израел, обвинен, докато е още на власт. Нетаняху вече е най-дълго управлявалият министър-председател и е фигурата с надмощие в израелската политика в последното десетилетие. Той отрича да е извършил нещо нередно и нарича разследванията \"лов на вещици\". Личният адвокат на Нетаняху ще бъде обвинен в пране на пари", "date": "2020.01.02", "title": "Нетаняху иска съдъбен имунитет, отлага процеса си с месеци"}
{"url": "https://clubz.bg/92430-%E2%80%9Ekotkite%E2%80%9C_sys_zaguba_ot_pone_70_mln", "text": "„Котките“, един от филмите на 2019 г. с шумна медийна кампания, се превърна в голям провал за „Юнивърсъл пикчърс“ – с бюджет от 95 млн. долара, печалбата му от дебютния му уикенд по екраните донесе едва 6,62 млн., съобщава „Лос Анджелис Таймс“. Според различни източници, загубата за студиото варира от 70 до 100 млн. долара, което го превръща в едно от най-големите боксофис разочарования на 2019 г., обобщава „Гардиън“. Новината идва, след като „Юнивърсъл“ тихомълком свалиха от интернет страницата си продукцията на Том Хупър от списъка с предложения за „Оскар“. Свалиха „Котките“ от номинациите за „Оскар“ Междувременно от филма започнаха да се разграничават и самите актьори – Джеймс Кордън, който влиза в една от ролите, сподели, че не е гледал „Котките“, но „чул, че е ужасен“. Преди световната премиера на филма Тейлър Суифт и Дженифър Хъдсън на няколко пъти повториха, че не са гледали филма и просто са се „записали за приключението“.   Критиката за „Котките“: Коткастрофа! Подобни успехи в миналото показват, че не жанрът е виновен, а това, че филмът не успява да се хареса на потенциалната си публика, макар че екипът зад продукцията прекара последните часове преди премиерата коригирайки външния вид на персонажите, за да угоди на недоволните. Това усилие не повлия особено на оценките за филма, но пък неуспехът подейства като вдъхновение за някои критици – Питър Брадшоу от „Гардиън“ например построи ревюто си като поема, инспирирана автора на „Котките“ Т. С. Елиът.   Критиката за „Котките“: Коткастрофа!", "date": "2020.01.02", "title": "„Котките“ със загуба от поне $70 млн."}
{"url": "https://clubz.bg/92432-indiq_obqvi_treta_misiq_do_lunata", "text": "Индия одобри своята трета лунна мисия, няколко месеца след като втората й завърши с неуспех при опит за кацане на Луната, обяви индийското космическо ведомство, цитирано от Ройтерс и БТА. Индия изпраща втора мисия на Луната Мисията \"Чандраян-3\" ще бъде оборудвана със спускаем апарат и с роувър, но не и с орбитален апарат, съобщи ръководителят на Индийската организация за космически изследвания \"Кайласавадив Сиван\". В рамките на проекта \"Чандраян-2\" през месец септември миналата година Индия успя да установи космическия си апарат в лунна орбита, който предаваше данни оттам. Но роувърът й се разби при опит за меко кацане върху лунната повърхност. Мисията имаше за цел да бъде спуснат луноход на Южния полюс на Луната, което не беше осъществявано дотогава. В този район на нашия естествен спътник е възможно да съществува вода, тъй като кратерите там не са изложени на топлината на слънчевите лъчи. Индийското космическо ведомство възнамеряваше да потвърди съществуването на вода под формата на лед, констатирано от негова мисия през 2008 година. Г-н Сиван изтъкна, че проектът \"Чандраян-3\" ще стартира през 2020 година и ще има конфигурация, подобна на предишната мисия. Досега единствено САЩ, Русия и Китай са осъществявали кацания на Луната. Индия изстреля най-тежката си космическа ракета (ВИДЕО) Ръководителят на космическото ведомство заяви, че четирима индийски астронавти са били избрани за пилотираната мисия \"Гаганян\", предвидена за края на 2021 година. Те ще започнат тренировките си в Русия през третата седмица на месец януари. Индия изстреля най-тежката си космическа ракета (ВИДЕО)", "date": "2020.01.02", "title": "Индия обяви трета мисия до Луната"}
{"url": "https://clubz.bg/92436-predi_2003_g_putin_be_razlichen", "text": "От 20 години Путин управлява Русия. В началото страната преживя бурен растеж. Но от 2008 насам е в стагнация - по-тежка, отколкото при Брежнев. Обрат настъпи и у самия Путин, смята бившият му съветник Андрей Иларионов. Важно е да се отбележи, че тези 20 години управление на Путин се делят на две неравни части. Главният резултат от последните 11,5 години е икономическата стагнация. Новият удар срещу икономиката на Русия А през първия период, който е значително по-кратък - от 2000 до юли 2008, Русия преживя бурен икономически растеж. Тогава руската икономика отбелязваше годишен ръст от над 7%. Показателите бяха блестящи.Дори можем да говорим за икономическо чудо. От юли 2008 до днес обаче годишният ръст е между 0,4% - 0,5%. Тази стагнация е по-тежка, отколкото по времето на Брежнев. През тези години икономиката се развиваше неравномерно. Периоди на кратко нарастване на икономическия ръст се редуваха с периоди на спад. Но от 2014 година - началото на руската агресия срещу Украйна и анексията на Крим - настъпи стагнация, от която няма излизане. ЕС осъди откриването на Кримския железопътен мост И основната причина за това са не толкова външните (наложените от Запада) санкции, колкото вътрешните - санкциите, които политическият режим на Владимир Путин наложи на руската икономика. Става дума за постоянно преследване на руски и чужди предприемачи, нарушения на правата върху собствеността, хвърляне в затворите на редица предприемачи. Този режим на политически терор съществува от няколко години насам.  Най-сериозното изследване на влиянието на санкциите върху икономическия ръст на Русия е направено от Международния валутен фонд. Детайлният анализ в него сочи, че вследствие на санкциите темпът на икономическия ръст намалява примерно с 1,5% годишно. \"Ди Велт\": Русия върви към колосална криза Но имайки предвид, че средногодишният темп на икономическия ръст в Русия съставлява близо половин процент годишно, то без външните санкции той щеше да е 2%. А това изобщо не може да се сравнява с онези 7-8% икономически ръст в първите осем години от управлението на Путин. Причината е в промяната на светогледа му. И тя се наблюдава не само в икономическата му политика, а и във външнополитическото позициониране на страната. В периода 2000-2001 година Путин няколко пъти говори за необходимостта от присъединяването на Русия към НАТО. Навремето това беше една от централните задачи за неговата администрация. А днес НАТО е главният му враг. НАТО за мораториума на Путин: Не вярваме на Русия И тази промяна на позицията беше налице още през 2007 година. Спомнете си само речта му пред Мюнхенската конференция за сигурност. Според мен повратът настъпи през 2003 година. Той е ознаменуван от важно събитие, променило представата на Путин за света - войната в Ирак. Именно тя, струва ми се, е оказала силно влияние върху светогледа му. Блеър: Извинявайте за войната в Ирак От този момент нататък започва радикалната промяна от ранния Путин към днешния Путин, когото сега всички ние добре познаваме. В онзи момент той енергично се противопостави на тази война, опита се да убеди Джордж Уокър Буш да се откаже от нея. Бях свидетел на ред подобни разговори и видях какво се случи. Путин беше абсолютно искрен и последователен. Той смяташе, че тази война ще доведе до катастрофа - в Ирак, в Близкия изток, в целия свят. След като това действително се случи, Путин си направи няколко важни извода. Реши, че международното право може да се нарушава. И реши, че след като САЩ могат да вършат това в Ирак, то той може да го върши на други места по света. И Путин започна да следва това правило. Първото място, където го приложи, беше Русия, а първата жертва на новата му политика станаха Михаил Ходорковски и основаният от него концерн ЮКОС. Пълният обрат не се извърши за един ден, нито за една година. Но през 2003 година бе направена първата крачка.       ЕС осъди откриването на Кримския железопътен мост \"Ди Велт\": Русия върви към колосална криза НАТО за мораториума на Путин: Не вярваме на Русия Блеър: Извинявайте за войната в Ирак", "date": "2020.01.02", "title": "Преди 2003 г. Путин бе различен"}
{"url": "https://clubz.bg/92296-dosietata_na_ds_14_433_linejni_metra", "text": "14 433 линейни метра. На толкова възлизат на хартиен носител документите на Държавна сигурност и разузнавателните служби на Българската народна армия, които се съхраняват от Комисията по досиетата. Става въпрос за 1 512 736 архивни дела и 2 595 426 карти и картони на агентите. Това става ясно от доклад на комисията до Народното събрание за дейността ѝ за второто полугодие на 2019-а. Комисията по досиетата: 7 агенти на ДС в листите за Брюксел Извършена е била проверка за принадлежност на 19 136 души, в т.ч. 4422 лица, регистрирани като участници в изборите, 9129 – заемали или заемащи публични длъжности, 3762 – проучвани за надеждност да работят с класифицирана информация. Установена е била принадлежност към бившите репресивни служби на комунистическия апарат на 626-ма души. Обявени обаче са били 475 от тях. За останалите 151 не е обявена – в масовия случай, защото лицата вече са покойници. Любопитното е, че има един случай, при който принадлежността на лицето не е обявена, защото не е било навършило пълнолетие. Иначе видимо още от отчета военното министерство регулярно предава масиви от информация към комисията – нещо, което Служба „Военна информация“ упорито отказваше да прави години наред, въпреки че й е вменено по закон. Бившият военен министър Николай Ненчев обаче задължи със заповед службата да предаде документите, които възлизаха на над 30 000 архивни единици. Колко пъти комисията по досиетата може да обяви едно и също \"ченге\"? За периода от 1 юли до 30 ноември са приети 222 архивни документа и 129 микрофиша, като от „Военна информация“ са дошли 136 броя дела и всичките 129 микрофиша, става ясно от отчета. МВР е предало 85 дела, а правосъдното министерство – едно.  Иначе комисията продължава с дигитализирането на архива. За полугодието са сканирани и копирани 1699 дела – или 101 961 листа. Колко пъти комисията по досиетата може да обяви едно и също \"ченге\"?", "date": "2020.01.02", "title": "Досиетата на ДС - 14 433 линейни метра"}
{"url": "https://clubz.bg/92437-bylgariq_s_grigor_dimitrov_zapochva_uchastieto_si_v_pyrviq_atp_cup", "text": "България ще започне участието си на новия отборен турнир ATP Cup в петък в Австралия. Съперник на нашите е тимът на Великобритания, в чийто редици не присъства контузеният Анди Мъри. Нашият състав е воден от играещия капитан Григор Димитров, а останалите са Димитър Кузманов, Александър Лазаров, Александър Донски и младата надежда Адриан Андреев. България с Григор Димитров научи съперниците си на ATP cup Първи на корта за България ще излезе втората ни ракета Димитър Кузманов, който ще играе срещу Камерън Нори. Двубоят между двамата е с начален час не преди 8:30 сутринта наше време. Веднага след тях на корта ще излязат и първите ракети - Григор Димитров и Даниел Евънс - не преди 10 часа. Григор Димитров ще играе за България в новия турнир на ATP Дуелът ще приключи с мач на двойки, в който се очаква за България да играят Александър Лазаров и Адриан Андреев, а срещу тях да излязат Джейми Мъри и Джо Салсбъри. Все пак не е изключено Григор да направи промяна в дуото. Не преди 08:30 часа: Камерън Нори - Димитър Кузманов \n\tНе преди 10:00 часа: Даниел Евънс - Григор Димитров \n\tСлед тях: Мъри/Салсбъри - Лазаров/Андреев България попадна в hрупа С на ATP Cup заедно с Великобритания, Белгия и Молдова. Отборът ти вече от дни тренира в Австралия, първи там пристигна Григор, който по-късно този месец ще играе на Откритото първенство в Мелбърн - първият голям турнир за годината. Григор Димитров има нов треньор Григор Димитров ще играе за България в новия турнир на ATP Григор Димитров има нов треньор", "date": "2020.01.02", "title": "България с Григор Димитров започва участието си в първия ATP cup"}
{"url": "https://clubz.bg/92440-pushachite_jiveqt_s_poveche_bolki_dori_i_bivshite", "text": "Хората, които пушат и дори тези, които са се отказали, заявяват, че живеят с повече болки, отколкото тези, които никога не са имали вредния навик, съобщи Би Би Си, цитирана от БГНЕС. Най-много момичета пушат в България Резултатът се основава на анализ на данни от над 220 000 души, извършен от британски лекари. Изследователите споделят, че причината е все още неизвестна, но пушенето, причиняващо постоянни промени в организма, може да е един от факторите за по-голямата чувствителност към болка от някои хора. Пушачите на цигари на \"Булгартабак\" вече ще купуват Rothmans Групата за борба с тютюнопушенето „Аш” подчерта, че откритията не трябва да бъдат изненада, предвид вредата от тютюнопушенето. Учените анализираха данни от набор от онлайн експерименти в \"BBC Lab UK Study\". Участниците бяха разделени в три групи: \n\t- Хора, които никога не са пушили \n\t- Хора, които са отказали цигарите \n\t- Хора, които пушат ежедневно Те отговориха на въпроси с колко болка живеят по скала от нула до сто. Електронните цигари - по-вредни от тютюневите? Настоящите и бивши пушачи се оказаха с по-високи резултати от тези, които никога не са пушили, показаха данните от проучването, публикувани в списание Addictive Behaviors. С други думи, потвърдено е, че тютюнопушенето е свързано с това да живеем и изпитваме повече болка – дори след като откажем цигарите. Д-р Перски заяви, че най-изненадващата констатация е, че по-високите нива на болка са открити в най-младите възрастови групи (на възраст от 16 до 34 години). Но остава възможността тютюнопушенето да е симптомът, а не причината. Данните за контрабанда на цигари - най-добрите от десет години Например, проучванията свързват невротичните черти на личността с усещането за по-силна болка и по-висок риск от тютюнопушене. Възможно е типът човек, който е по-вероятно да съобщи, че изпитва повече болка да е и типът човек, който е по-вероятно да започне да пуши. Пушачите на цигари на \"Булгартабак\" вече ще купуват Rothmans Електронните цигари - по-вредни от тютюневите? Данните за контрабанда на цигари - най-добрите от десет години", "date": "2020.01.02", "title": "Пушачите живеят с повече болки... дори и бившите"}
{"url": "https://clubz.bg/92421-mariq_doneva_izmychva_me_neravenstvoto_pred_zakona_arogantnostta_licemerieto_neuvajenieto", "text": "Палми Ранчев: Масовия човек у нас го удрят с чук Георги Господинов за 2019-а: Балади и разпади. Особено добри бяхме в разпадите Мария Донева е поетеса. Авторка е на повече от десет книги с поезия и проза. А също така има и  , който описва като \"шкаф с чекмеджета, в които да си държа думи и други работи\". Не съм сигурна че знам какво означава „да се справяш с живота”.  Предполагам, че е нещо комплексно и включва способността на човек да расте и да се развива, да открие какво му се удава най-добре и да се насочи към работа в тази област, да успява да се свързва с хората и да общува с тях, да се грижи добре за здравето и за общото си състояние, да живее в благоденствие и вътрешен мир.  Това са много задачи, с които жонглираме ден след ден и понякога се справяме по-добре с едно, друг път – с друго. Понякога сме щастливи, друг път – дълбоко нещастни, а през другите дни – нещо по средата; и всички тези състояния са естествени, промяната и преливането им едно в друго също са нормални.  Защо по-младите от мен да са изключение? Всички се борим с нещо и се справяме с променлив успех.  Аз дори не знам какво точно наричате „реалност”. Светът се променя. Аз не знам какви са грижите на другите хора, независимо от поколението им. Не разбирам дори езика на другите, не съм сигурна, че влагаме едно и също значение в думите.  Несъмнени, недвусмислени и всеобщи би следвало да са законите. Правилата. Границите.  Да обобщя. Не зная дали младите хора се справят с живота, и с цялото си сърце им пожелавам по-често да са щастливи и удовлетворени. PISA. Не знам какво е това. Някакво съкращение е, някаква организация, провеждаща изпити. Чувала съм го по новините. Има хора, които учат, четат, любознателни са и се развиват. Има и други хора, с различни занимания и приоритети. Вероятно времето, спестено от четене, те са вложили в придобиването на други умения и пак ще могат да бъдат полезни и щастливи. Поради естеството на моите занимания аз се срещам единствено с хора на всякакви възрасти, които четат, ходят на опера и на театър. С деца, които съчиняват стихотворения. Мисля, че не познавам лично хора, които слушат чалга. Само някои шофьори на автобуси, но ще е силно казано, ако твърдя, че ги познавам (макар че съм поверявала живота си в техните ръце и още съм си жива, ето ме, отговарям на въпроси.) Изразът „загниваща младеж” е отвратителен. А? През последните месеци много ми харесва да шия играчки. По тази причина шия почти през всяка свободна минута. Докато шия, не мога да чета – все се убождам и не ми е приятно. \n\tВинаги нося в чантата си поне една книга и я чета, докато пътувам, пия кафе, чакам някой приятел, закъснял за срещата ни, или пък на пейка в парка, когато е топло и слънчево. Чета разкази, романи и стихотворения. Не пропускам книга на Тери Пратчет. Двете ми любими книги, прочетени напоследък, са „Завръщането на Албърт у дома” на Омър Хикъм и „Град на момичета” на Елизабет Гилбърт. От български автори – новите ми любими книги със стихотворения са „И замирисва на море” на Георги Борисов и „Крила от папиемаше” на Ина Иванова; проза – „Чекмо” на Момчил Николов.  \n\tКогато започна някоя книга и усетя, че не ми върви, че ме дразни със стила си или пък историята не ме увлича, нямам никакви колебания – оставям я и започвам друга. Може да не е моята книга за момента, защо да се мъча? Само стойностни книги чета аз! Сто на сто, но аз не зная кои са те. Нас ли? Кои нас? Мога да отговоря за себе си.  В мен самата – измъчва ме неумението да направя всичко, което искам, по най-добрия начин. Не би трябвало да ме измъчва, щом във всеки момент съм направила най-доброто възможно, ама на, все се престаравам. Неумението да се отказвам навреме.  Христо Карастоянов: Човек вече не знае кое е позор и кое слава В обществото – измъчва ме очевидното неравенство пред закона. Арогантността. Лицемерието. Неуважението. Грубостта и безразличието към по-слабите. В природата – болестите, старостта и смъртта.  Аз живея твърде затворено. Нямам широк поглед към обществото и не мога да направя компетентно обобщение. Целенасочено се концентрирам върху това, което зависи от мен, и се старая да правя всичко добросъвестно и внимателно. Вслушвам се в това, което казват хората, които разбират повече за конкретните неща (после пак правя, каквото съм си наумила). Срещам се с малко хора в личния си живот. Заради книгите, които съм написала, често пътувам и се срещам с читатели. Изправям се пред напълно непознати хора и рецитирам пред тях стихотворения, а те слушат, после си говорим. От моята гледна точка българското общество се състои от хора, които имат грижи, но са добри и умни.  Виждам ги с очите си и знам, че е така. Юлиана Антонова-Мурата: Господ е дал акъл на магарето на Валаам, ще даде и на нас Георги Господинов за 2019-а: Балади и разпади. Особено добри бяхме в разпадите Христо Карастоянов: Човек вече не знае кое е позор и кое слава Юлиана Антонова-Мурата: Господ е дал акъл на магарето на Валаам, ще даде и на нас", "date": "2020.01.02", "title": "Мария Донева: Измъчва ме неравенството пред закона. Арогантността. Лицемерието. Неуважението."}
{"url": "https://clubz.bg/92441-majka_i_dve_dyshteri_podpalili_zooparka_v_krefeld_se_predadoha_na_policiqta", "text": "След трагедията в германския град Крефелд, при която в пожар в местния зоопарк загинаха над 30 маймуни, жена на 60 години и двете й дъщери се предадоха в полицията. Смята се, че пожарът е възникнал след като върху покрива на един от маймунарниците е паднал запален хартиен фенер, който жените пуснали навръх Нова година. Хартиените фенери, които се пускат запалени в небето, са забранени в Германия именно поради голямата опасност от пожари. Техническа грешка заточи маймуните в зоопарка Жената признала, че ги е купила в интернет и отрече да е знаела, че са нелегални. Пожарът пламнал малко след настъпването на новата година. Един от фенерите паднал върху покрив, покрит със суха шума от дърветата наоколо. Пет орангутана, две горили, едно шимпанзе и десетки по-малки примати са загинали от задушаване. Подобна орис е застигнала множество редки птици. Жените ще бъдат съдени за убийство по непредпазливост, като ги грозят пет години затвор. Щетите за милиони евро също ще трябва да бъдат платени от тях. Загиналите животни ще бъдат кремирани по стандартите за отстраняване на животински трупове, но зоопаркът ще организира траурна церемония в тяхна чест. Десетки граждани на Крефелд се събраха на 1 януари пред зоопарка и поставиха запалени свещи и цветя. Някои от тях познаваха животните по имена. Само две шимпанзета – Бали и Лимбо, са оцелели от пожара. Възрастна горила също не е пострадала, тъй като е била отделена от другите маймуни, след като загубила зрението си от старост. Трите маймуни ще бъдат преместени в друг зоопарк, тъй като къщата за маймуни в Крефелд е напълно изгоряла.", "date": "2020.01.02", "title": "Майка и две дъщери, подпалили зоопарка в Крефелд, се предадоха на полицията"}
{"url": "https://clubz.bg/92438-v_turciq_zadyrjaha_7_dushi_pomognali_za_bqgstvoto_na_bivshiq_shef_na_renault", "text": "Седем души, сред които 4-ма пилоти, са арестувани при разследването на обстоятелствата около бягството от Япония през Истанбул на бившия изпълнителен директор на Nissan, съобщи говорителка на турската полиция, цитирана от \"Ройтерс\". Карлос Гон, който е обвинен в поредица престъпления за десетки милиони долари, се появи в Ливан броени седмици преди очакваното за април начало на делото в Токио. Според говорителката на полицията сред задържаните са двама служители на летището и един от обработващите багажи. Седмината се очаква днес да се явят пред съдия. Според ливанска медия „паравоенна група“, прикрита като музикална коледна група, е посетила Гон в неделя. След \"концерта\" той е бил отведен покрай нищо неподозиращите охранители в дървен калъф за инструменти до летището и е напуснал страната. Бившият шеф на Renault избяга от Япония... в калъф на музикален инструмент? Турските медии съобщават, че в страната е започнало разследване за транзитното преминаване на Гон в понеделник. \"Хюриет\" твърди, че граничната полиция не е била уведомена за пристигането му, както и че влизането и излизането през летището не са били регистрирани. Самолет с родения в Бразилия бизнесмен с бразилски, ливански и френски паспорт е кацнал в Истанбул в 5.30 сутринта. Арестите са били поискани от прокуратурата след разширяване кръга на заподозрените. \"Ройтерс\" съобщава, че Гон е отпътувал с друг самолет за Бейрут. Междувременно Франция обяви, че няма да екстрадира Гон, ако той пристигне в страната. Това заяви днес държавният секретар по икономиката г-жа Аниес Пание-Рюнаше в ефира на телевизионния канал Бе ЕФ Ем Ти Ви, цитирана от Франс прес.", "date": "2020.01.02", "title": "В Турция задържаха 7 души, помогнали за бягството на бившия шеф на Renault"}
{"url": "https://clubz.bg/92411-aleksandrina_pendachanska_imame_mantaliteta_na_nenakazuemoto_bezobrazie", "text": "  Много е противоречиво и сложно моето усещане на България. По време на пътуванията си човек е склонен да идеализира места и хора, които му липсват. И това е, защото такава е любовта ми към България – аз тук ще живея и тук ще си умра. Това е моето си място, няма никакво друго кътче земя, към което искам да принадлежа и което ми принадлежи. За съжаление обаче това е свързано и с някои много трудни и тежки осъзнавания за сериозни промени и дефицити, които са се случили и които виждам, че стават толкова болезнени и непоносими. Много мои приятели са потънали в тази вътрешна емиграция. При всеки по-дълъг престой в България усещам, че аз също потъвам. И си намирам бягства и свой свят, защото светът отвън е нетърпим. Това не го казвам с упрек, а по-скоро, ако щете, и с чувство за вина. Защото, за да е нетърпима държавата ни и обществото ни, значи ние не успяваме да ги направим по-добри. Става дума за всеки един от нас, включително и за мен. Категорично съм против да хвърляме вината върху другите и да казваме: „Ето, вижте ги тези сега мутрите, нацистите, престъпниците, мафията...“ Това всичко е така, тези образи са част от всекидневието, ние ги виждаме дори когато се погледнем в огледалото. Много от нашите най-близки хора понякога казват неща, които ти се чудиш как може да им хрумват дори – и семейството, и най-близкият кръг приятели. Изведнъж казват едни страшни неща, които са станали допустими да бъдат казани. Дали ще са расистки, хомофобски, ужасяващи неща. Някак си това стана част от нормалността, приели сме го, че така може да се говори и да си общуваме. Че може на стадиона да се показват нацистки знаци. Ние не успяхме да направим така, че това да не бъде възможно. Много хора заминаха, избягаха... Хора в най-добрите си години, с голям потенциал, който в момента можеше да бъде полезен за оправянето на тази държава. Но какво да ѝ оправяме, тя има нужда от нормализиране – на общуването, на човешките отношения, на политическите отношения. Страшно много хора липсват от най-образованите, предприемчивите, тези с най-жив инстинкт за вървене напред, за еволюиране, за промяна. Хора, които биха успели независимо от това в какво общество или среда биха се родили. Моята професия е малко по-различна. Всички оперни певци, независимо какви са по народност, живеят като мен – те пътуват и нямат едно установено място. С това обаче не се оправдавам. Аз също съм се опитвала да обяснявам, да говоря, но никога не съм се заемала да правя нещо и реално да променя нещата. И надеждата ми е в някакви хора, които са останали или ще се върнат, просто ще им писне в един момент и ще кажат: „Абе, дайте действително да запретнем ръкави, може да не знаем как точно това ще стане, но да го променим да стане по-добро.“ Надявам се на тези момчета от ИТ сектора да им писне и да си кажат: „Да променим тази държава.“ Най-малкото да не ни е срам от нея. Аз винаги съм участвала емоционално, интелектуално, писала съм, никога не съм стояла настрани от всички тези процеси, които са се случвали. Те са ми близки, болни, изстрадани. Но в същото време в момента не виждам зад какво да застана. И второ, бих се включила, ако има някакъв център, който да проима нужда от мен. Защото моята експертиза е твърде ограничена. Ако имах бизнес, ако бях икономист или финансист, ако бях научена да печеля пари, ако разбирах от сигурност, моментално бих се включила. Но кое да оправя? Експертизата ми не е достатъчно ценна, за да допринеса за това, от което обществото ни се нуждае в момента. Иначе да, с цялото си сърце, с всичките си емоции, с целия си ум и разум. Но има и още нещо. Думата „власт“ до такава степен е компрометирана, изхабена и унищожена. Най-вече от това, че се употребява в абсолютно погрешен контекст. Сама по себе си властта няма абсолютно никаква стойност и значение освен действително да я упражняваш, за да печелиш пари. Този мафиотски тип на упражняване на власт, на който сме свидетели с малки изключения през тези трийсет години. Властта се използва за нашите си групи хора, на нашите да помогнем, този или онзи да се напълни с пари. Толкова малко са хората за тези трийсет години, които са искали властта не за това, а с призванието да помогнат, с желанието да променят и да направят по-добро. Имаше няколко единици, които успяха, съвсем конкретно говоря за Иван Костов. Но и в правителството на Костов имаше същите такива властолюбци, които бяха там заради парите и властта. Говоря за него, защото го познавам лично, въпреки че знам как ще ме оплюят. Знам, че този човек имаше мисия и той я пое с целия ужас, обругаване и омраза. Не се сещам за нито един социалист, които да има има зрънце на повик – да усещаш да си призван да направиш нещо добро за хората. Най-вероятно той се възприема като такъв. Допускам, че той има някакви свои представи за себе си – този образ на човек, който нещо е жертвал от себе си и прави за хората. Какво да ви кажа, може би от 100-те процента има някакви 10-15%, които са в правилната посока, някакви неща, които се случват добре и са положителни за хората. Но това невероятно беззаконие, това ужасно опростачване на хората, тези лоши отношения – всичко това е част от това управление, част от този начин за възприятие и присъствие в света. Ние сме безпардонни, ненаказуеми, на нас всичко ни е позволенo. Това е манталитетът на ненаказуемото безобразие. Единственият изход е да има повече хора, които виждат, че това не бива, така не може и това е зловещо. Да кажат, че не искаме да живеем в такава държава с такива порядки. Повече хора да се съберат и да направят нещо смислено и работещо, нещо, което да не ни разделя на хиляда парченца. А да ни обедини. Когато се появи някой, който да е разпилял трохите във всички посоки, а някой ще омеси един хляб. Зад този човек ще застанат хората, но трябва да е нещо истинско и автентично. Става въпроси дори за нови хора, които са отворени. Тази цялата енергия с появата на „Да, България“ напълно се унищожи... Аз се бях зарекла да не говоря за политика. Правя го за първи път от парламентарните избори през 2017 г. Не отварям вестници, не чета списания, отказала съм се. За мен политическите ми вълнения бяха дотук. Извинявайте, но същите тези хора, които опропастиха парламентарните избори, продължават да са там. И сега как да застана зад тях? Това всичкото, което се обединява в момента, е изкуствено, онова истинското се попиля и отиде. Тези няма да успеят и това няма да стане. Защото мислим ограничено. Защото много малко хора имат мащаб, визия за повече от края на месеца. Трябва да има хора, които разсъждават с десетилетия напред. Каква да бъде тази държава след петдесет години. Аз не знам има ли политик, който да говори какво ще представлява България след 10 години. Но реално. Тук хората, които останаха, вместо да бъдат помпани, да им се помага. Ами вижте къде отидоха балтийските страни. Това можеше да се случи и тук. Ние действително имаме страхотни специалисти, пълен е светът с наши експерти. Става въпрос за елементарно визуализиране на бъдещето. А сега виждам малки хора, които правят малки сметки на дребно и на кратки разстояния. Ето това е моята тъжна констатация. Моралната криза не е само българският феномен. Криза преживява цялото западно общество. И тя е точно кризата на ценностите, стойностите, морала. И следващите двайсет години са ключови, от тях ще зависи накъде ще върви светът. Това е борба на образоваността с необразоваността. По някаква причина Западът е допуснал цели сегменти от неговото общество да останат много слабо образовани. Шокиращо е, но е факт. Това е така и в Западна Европа, и в Америка, и в България. И този сегмент на най-ниско образованите хора, които обикновено в стълбицата седят най-ниско, те са най-бедни, но и най-недоволни, защото са и най-засегнати. В света в момента има невероятни разминавания между бедни и богати. Никога разликата не е била толкова голяма дори и във времето на големите империи, да не говорим за последните четиристотин години – обедняването на средната класа, нейното стесняване, това, че става все по-непосилно човек да прати детето си в добро училище, да осигури елементарни неща, които допреди 30 години са били даденост за всеки с нормална професия.  Това вече го няма и то не е само тук, а навсякъде е така. Въпросът е какъв избор ще направи западният човек, дали ще съумее да нормализира обществото, което обитава, да намали тази огромна пропаст между класите. Не говоря за класите в марксисткото разбиране за тях, не става дума за комунизъм. Става дума за някакъв баланс, нормалност. Не може 10 души в света да притежават толкова, колкото всички останали в света. Това води до ненавист. И на Запад условията не са толкова добри. Всички нормални хора по света искат едно и също –достоен живот и спокойно бъдеще за децата им, а това става все по-невъзможно. И докато не се вземат политически решения да се възстанови балансът, ще бъдем подложени на страхотен натиск и всичко, което избива от него – национализъм, расизъм и т.н. Тези, които не могат да поемат отговорността за неуспеха си, ще продължават да обвиняват чуждото тяло, другите, тези, които не сме ние. Това е старо като света, но е и толкова комично. В началото на XXI век с невероятното техническо израстване на човечеството хората се бият за някакъв Бог, цвят на кожата или за нещо, което ги различава. А в същото време всички хора искат едно и също нещо, а вероятно и вярваме в едно и също нещо. Цялото движение е процес, който беше неминуем, напълно оправдан. И той идва оттам, че в цялото цивилизационно развитие на света жената е имала роля, каквато сега не може да продължи да има. Предстои промяна, която се случва от близо век. И докато не се изравнят двата пола, което вероятно ще стане до неколкостотин години, няма как да не текат такива процеси. Мъжете и жените в един момент ще стана напълно равнопоставени. И не бива да бъде другояче, не може човечеството да продължава да се лишава от половината си ресурс. Целият потенциал на жената е бил потиснат нерационално през всичките тези години. По отношение на сексуалността, отношенията между мъже и жени, в България седим в едно островче, потънало в пропагандни операции, това ме потриса. Тези глупости за децата, джендърите, норвежците, аз не знам как това се случи на България. Не разбрах този мъдър народ как се подведе, че Истанбулската конвенция, която пази жените от побоища, да стане такъв проблем. Както и това, че някой пияница може да ти пребие детето. По същия начин тук имаме и проблем с разбирането на #metoo. Съгласна съм, че се преминава границата на здравия разум. А всичко, което премине здравия разум, губи и целите си. Откакто свят светува, жената е била обект на сексуално желание и изнудване. Има и жени, които са се възползвали от своята сексуалност. Но и не е редно в два през нощта да ти се обади шефът за среща. В момента минаваме през някаква криза, в която се нагласят отношенията. Аз съм за #metoo, но и няма да се възмутя, ако някой ми каже, че днес съм хубава или ме пипне по ръката, от което да преценя дали ми харесва или не в момента. Но и не може да очакваме всички жени да бъдат силни еднакво. Мъжете и жените не са еднакви, ние сме различни, но в тази различност трябва да имаме равни права. От една страна, операта върви напред, но от друга – не се създават достатъчно нови произведения. Това предизвиква тъпчене на едно място и вече се чудят какво да измислят, как да представят някои опери, играни стотици пъти, които минават границата и на добрия вкус, и на здравия разум. Но от друга страна, така или иначе ние не можем да продължаваме и да гледаме на операта така, както е била възприемана преди 150 години. Да, абсолютно категорично. ---", "date": "2020.01.02", "title": "Александрина Пендачанска: Имаме манталитета на ненаказуемото безобразие"}
{"url": "https://clubz.bg/92416-nyu_jork_tajms_sgradite_v_sofiq_sa_uqzvimi_pri_zemetreseniq", "text": "От Букурещ до София и из балканските страни поредица правителства не съумяват да обърнат внимание на рисковете за сградите при земетресение, пише американският вестник \"Ню Йорк Таймс\" в статия под заглавието \"Уроците от албанското земетресение - Балканите не са готови за Голямо Земетресение\", цитирана от БТА. Публикувано е мнението на експерта Петър Павлов от софийския \"Университет по архитектура, строителство и геодезия\" (УАСГ), според когото България вероятно е по-добре подготвена от съседите си, но опасения пораждат новопостроените сгради. Земетресение в Югозападна България, усетено в София и Благоевград По думите му приземните етажи на мнозина от тях са превърнати в магазини, а на покривите е изграден допълнителен етаж, което повишава риска от срутване при земетресение. В телефонното си интервю пред вестника Павлов, който е директор на Националния център по сеизмично инженерство към УАСГ, призовава в България да бъде създадена национална сеизмична лаборатория със задачата да проверява устойчивостта на сградите при земетресения. В текста на статията се припомня за земетресението в българския град Стражица през 1986 г. с магнитуд 5,7, причинило сериозни разрушения и оставило хиляди хора без дом. \"Ню Йорк таймс\" също документира земните трусове по адриатическото крайбрежие от Хърватия през Черна гора до Албания и в днешната Северна Македония. Цитират се и мненията на специалисти по сеизмичната активност на района. Жертвите на земетресението в Албания станаха 35 Вестникът припомня за земния трус на 26 ноември в Албания с магнитуд 6,4, причинил смъртта на над 50 човека и наранявания на стотици и оставил хиляди без покрив. Тази трагедия отправя ясно предупреждение към региона, който в миналото е бил поразяван от много по-силни земетресения, а експерти твърдят, че балканските страни са неподготвени за следващ голям трус. Според тях властите в региона са окуражавали строителния бум от 90-те години през прехода от комунизъм към капитализъм, при което стандартите за безопасност често са били измествани от стремежа към бърза печалба. В резултат милиони хора обитават жилища, които едва ли ще издържат голямо земетресение, пише \"Ню Йорк таймс\". Земетресение разлюля Вранча, слаб трус и край Шабла Изданието цитира Матей Сумбасаку, основател на Re:Rise - първата румънска НПО, специализирана в намаляване на сеизмичния риск, - който настоява, че само в Букурещ има 349 високорискови постройки, които вероятно ще рухнат при силно земетресение. Голяма част от тях са в жилищни комплекси. Стотици други сгради биха получили големи повреди. \"Ню Йорк таймс\" припомня за двете опустошителни земетресения през 20-ия век в планината Вранча, Източна Румъния - през 1940 г. с магнитуд 7,4 и на 4 март 1977 г. с магнитуд 7,2. При втория земен трус се срутват над 30 високи сгради в Букурещ, загиват около 1580 човека и близо 11 хиляди са ранени. Жертвите на земетресението в Албания станаха 35 Земетресение разлюля Вранча, слаб трус и край Шабла", "date": "2020.01.02", "title": "\"Ню Йорк Таймс\": Сградите в София са уязвими при земетресения"}
{"url": "https://clubz.bg/92423-naj_mladata_baba_v_sveta_na_23_godini", "text": "Историята на румънката Рифка нашумява през 2011 г., когато тя е вписана в Книгата на рекордите на \"Гинес\". До днес тя остава най-младата баба в света. Рифка бяга на 12 години от дома заради любимия си, съобщава \"Нова телевизия\". Бащата на момичето се ядосва сериозно и започва да ги преследва, защото не е получил исканата сума за нея. Въпреки това, младоженецът не е много по-възрастен от Рифка – едва 13-годишен. Рекорд за \"Гинес\": китайка е бременна в... 17-ия месец Двойката решава да узакони връзката и се жени. След 9 месеца в семейството им се появява дъщеря им Мария. След раждането на Мария, бащата на Рифка оставил двойката на мира. Не посмял да раздели родителите от внучката си. Рифка и съпругът й отгледали Мария, но на 11 годишна възраст дъщерята заявила, че е намерила своя избраник и че възнамерява да се омъжи. По-късно се оказва, че тя е бременна. След година ражда сина си Йона, а Рифка става баба на...23-годишна възраст! Този рекорд е записан в Книгата на Гинес, а майката на Рифка стана прабаба на 38 години.", "date": "2020.01.02", "title": "Най-младата баба в света - на 23 години"}
{"url": "https://clubz.bg/92418-ptichi_grip_otkrit_v_polsha", "text": "Птичи грип е бил установен във ферми за пуйки в Източна Полша, съобщиха вчера властите, като според местни медии заразата ще наложи убиването на най-малко 40 хиляди птици, предаде Ройтерс, цитирана от БТА. Клане: Над 116 000 патици ще бъдат умъртвени заради птичия грип По данни на Евростат Полша е най-големият производител на птиче месо в Европа. В страната не е регистриран птичи грип от 2017 г. Според Анджей Данеляк, председател на Полската асоциация на животновъдите и птицевъдите, заразата може да е обхванала три ферми, а към 350 хиляди птици в радиус от три километра от огнището са изложени на риск. Птичи грип в 3 области на България - Видин, Враца и Пловдив По думите му вирусът е подвид на силно патогенния H5N8, който е заплаха и за хора. Кадри на тв канал \"Полсат\" показват полицейски коли, блокирали заразения район. Птичи грип в 3 области на България - Видин, Враца и Пловдив", "date": "2020.01.02", "title": "Птичи грип открит в Полша"}
{"url": "https://clubz.bg/92417-oon_zagrijena_ot_zaplahite_za_qdreni_opiti_na_severna_koreq", "text": "Генералният секретар на ООН Антониу Гутериш е , че Северна Корея може да поднови ядрените и ракетни изпитания. Тръмп: Имам доверие в Ким, не искам и война с Иран Това сподели говорителят на организацията Стефан Дюжарик, предаде Ройтерс, цитиран от БТА. Севернокорейският лидер Ким Чен-ун заяви тази седмица, че Пхенян повече няма основания да бъде обвързан от едностранно обявения си мораториум над изпитанията на ядрени бомби и междуконтинентални балистични ракети. Северна Корея зове за „активни военни контрамерки“ В близко бъдеще може да бъде създадено ново  , добави той. След изявлението на Ким президентът на САЩ Доналд Тръмп посочи, че севернокорейският лидер е подписал споразумение за денуклеаризация и добави, че той е смятал Ким за  припомня Ройтерс. Северна Корея зове за „активни военни контрамерки“", "date": "2020.01.02", "title": "ООН загрижена от заплахите за ядрени опити на Северна Корея"}
{"url": "https://clubz.bg/92422-kmetyt_na_nesebyr_poema_vlastta_dnes", "text": "Очаква се днес, в първия работен ден от новата година, кметът на Несебър Николай Димитров да поеме управлението на общината, съобщи \"Би Ти Ви\". И все пак: кметът на Несебър излезе от ареста До тази развръзка се стигна, след като той беше освободен от ареста под парична гаранция. Димитров се е прибрал при семейството си миналия петък – 29 декември. Градоначалникът се закле за четвърти път като кмет на Несебър с белезници и под конвой на 11 ноември. Кметът на Несебър се закле. Пристигна с белезници (ВИДЕО) Малко преди изборите той бе задържан, а специализираната прокуратура му повдигна обвинение, че е ръководил организирана престъпна група за купуване на гласове. Кметът на Несебър се закле. Пристигна с белезници (ВИДЕО)", "date": "2020.01.02", "title": "Кметът на Несебър поема властта днес"}
{"url": "https://clubz.bg/92420-oficialno_gazovata_borsa_trygva", "text": "На 2 януари газовата борса официално бе отворена. Хъбът за синьо гориво „Балкан\" започва търговия на борсовия пазар.  Според изпълнителния директор на \"Булгартрансгаз\" Владимир Малинов това ще доведе до либерализация на природния газ в България. Сделки ще се сключват в краткосрочен, дългосрочен сегмент и брокерска услуга, обяснява \"Нова телевизия\". Краткосрочният сегмент ще предлага краткосрочни стандартизирани продукти “в рамките на деня”, “ден напред”, както и продукти за балансиране на мрежата на операторите на газопреносни мрежи. На платформата ще се предлага и комбинация от няколко поредни газови дни - например продукти “уикенд”, отделни дни и комбинация от тях. \n\t \n\tДългосрочният сегмент ще предлага продукти, които се търгуват на средносрочна и дългосрочна база на анонимен принцип. Те могат да бъдат например месечни - до 60 месеца напред, тримесечни - до 20 тримесечия напред, или годишни, които могат да бъдат до 5 календарни години напред. Брокерската услуга дава възможност за сключване на договори за покупка на газ от крайни клиенти и снабдители, пряко присъединени към газопреносната система. За тях няма разходи за членство на платформата за търговия и не е необходимо да получават право на достъп и пренос през мрежата. Брокерската услуга ще предостави и средата за администриране на договорите, сключени преди 2 януари 2020 г., с предмет покупко-проджба на природен газ за период след 1 януари 2020 г., по-малък или равен на една година. \n\t \n\tНа борсата вече имаше пробни търгове само за търговия в рамките на България. Първият беше на 9 декември по програмата за освобождаване на синьо гориво от “Булгаргаз”. Вторият търг бе на 16 декември. От справки на борсата става ясно, че на двата търга са предложени общо 2,22 млн. мегаватчаса газ, а са изтъргувани продукти за 550 544 мвтч. Наред с това на 30 декември министърката на енергетиката Теменужка Петкова обяви, че руският природен газ за България вече няма да идва през Украйна и Румъния, а през Турция.  Руският газ за България заобикаля Украйна - с доставки през Турция Нововъведението е от 1 януари 2020 г. и договореностите с \"Газпром\" и \"Газпромекспорт\" вече са факт. Според министърката размерът на икономиите може да достигне 80 млн. лв. на година.  Малинов обяви, че предложението за промяна на входната точка за доставка на газ за България, която вече ще е \"Странджа-2\", е била предложена от руската страна. Промяната в договора с \"Газпром\" не засяга количествата газ, които ще се доставят.  На въпрос какво се случва с договора за транзит на газ към страни като Гърция и Северна Македония и той ще продължи ли по трасето през Украйна, Малинов отвърна, че това зависело от решението на държавите потребители, а родната газопреносна инфраструктура е подготвена за различните варианти. ", "date": "2020.01.02", "title": "Официално: Газовата борса тръгва "}
{"url": "https://clubz.bg/92428-seziraha_glavniq_prokuror_za_24_smyrtni_sluchaq_v_dom_za_pylnoletni_lica_s_demenciq", "text": "Омбудсманът Диана Ковачева сезира главния прокурор Иван Гешев с искане да бъде извършена проверка в Дом за пълнолетни лица с деменция в с. Горско Косово, община Сухиндол, предаде \"Дневник\".   Окръжната прокуратура във Велико Търново проверява ситуацията в Дома за хора с деменция в сухиндолското село Горско Косово, съобщи окръжният прокурор Христо Христов, цитиран от БТА. Той уточни, че проверката е разпоредена след публикации в медиите, които са цитирали данни за условията на живот в дома, изнесени по-рано днес от пресцентъра на омбудсмана Диана Ковачева. Социалното министерство обяви, че започва проверка по сигнала. Диана Ковачева се закле като омбудсман Експерти, ръководени от омбудсмана, установила през декември, че хората живеят при изключително лоши условия. За тях не се полагали достатъчно грижи и за една година там са документирани 24 смъртни случая при общ капацитет 60 души. Към момента са настанени 57 лица, а проверяващите са забелязали човек с декубитални рани, които не са били обработени 4 дни поради липса на медицинска сестра. Домът има две тоалетни и един душ за всички настанени, а администрацията е отделена със заключена решетка. Домът вече е проверяван през 2013 г. и още тогава са отправени препоръки към Министерството на труда и социалната политика и към кмета на община Сухиндол за подобряване на грижите, но почти нищо не се е подобрило, се казва в сигнала. Според омбудсманът е нарушена Конвенцията против изтезания и други форми на жестоко, нечовешко или унизително отнасяне или наказание.", "date": "2020.01.02", "title": "Сезираха главния прокурор за 24 смъртни случая в Дом за пълнолетни лица с деменция"}
{"url": "https://clubz.bg/92424-frenskata_pensionna_stachka_chupi_rekordi_dori_za_franciq", "text": "Френската стачка срещу планираната пенсионна реформа \"навършва\" днес 29 дни и се превръща в най-продължителния конфликт за железопътния оператор \"Ес Ен Се Еф\" (SNCF). Транспортът в страната остава блокиран за най-продължителен период от 1986-1987 г., пише \"Монд\", цитиран от БТА. 800 000 протестиращи парализираха Франция (ВИДЕО, СНИМКИ) Все още не се очертава  въпреки пожеланията на президента Еманюел Макрон, отправени в новогодишното му послание, в което синдикатите не съзряха  , посочва вестникът. В очакване на нови преговори французите ще трябва да се съобразяват с обърканите разписания на транспорта. Положението може да се влоши още повече идващата седмица, когато предстоят общи събрания на железничарите, прогнозира изданието. Лоран Брюн, генерален секретар на синдиката им към Общата конфедерация на труда, се кани . \"Фигаро\" изброява  и други ключови моменти от очакваното развитие на протеста. Движението срещу пенсионната реформа започна на 5 декември, синдикатите не помръдват от позициите си и настояват проектът да бъде оттеглен. Социалният конфликт продължава вече по-дълго от големите стачки във Франция през 1995 г. и не се очаква скоро да приключи, пише всекидневникът. На 3 януари стачните действия ще бъдат подновени и се очаква да станат по-интензивни, се казва в материала. За стачка от тази дата призовава например сдружението \"Ес О Ес ретрет\" (\"Ес О Ес пенсии\"), обединяващо 16 свободни професии - адвокати, масажисти, болногледачи и др. На 7 януари ще бъдат подновени консултациите между правителството, работодателските и синдикалните организации -  На 9 януари се предвижда четвърти ден на стачки и демонстрации, обединяващи служители от различни браншове. Междувременно - от 7 до 10 януари ще бъдат   осемте френски рафинерии, някои от които вече спират работа заради протестите, информира генералният секретар на Френската демократична конфедерация на труда (Се Еф Де Те - CFDT) - Лоран Берже. През седмицата, започваща на 13 януари, се предвиждат   срещи на министри с отраслови сдружения за обсъждане на ред проблеми, свързани с пенсиите. А на 22 януари пенсионният проектозакон ще бъде представен в министерския съвет, добавя \"Фигаро\".", "date": "2020.01.02", "title": "Френската пенсионна стачка чупи рекорди. Дори за Франция"}
{"url": "https://clubz.bg/92425-bivshiqt_shef_na_renault_izbqga_ot_qponiq_v_kalyf_na_muzikalen_instrument", "text": "В началото на мандата си като директор в Nissan бившият изпълнителен директор на алианса Renault-Nissan-Mitsubishi Карлос Гон представяше данните от тримесечните отчети като поп звезда - сам на голямата сцена, разказва \"Инвестор\". Сега 65-годишният мениджър очевидно е организирал бягството си от японската съдебна система в стил \"Джеймс Бонд\". Бонд. Джеймс Бонд отново е тук (ВИДЕО) Подробностите все още не са потвърдени, но ливанската телевизия MTV говори за добре подготвяна операция. Твърди се, че Гон е избягал с изящен трик от апартамента си в Токио, където пребиваваше под наблюдение, след като бе пуснат под гаранция от ареста. Както се твърди, „паравоенна група“, прикрита като музикална коледна група, го е посетила в неделя. След \"концерта\" Гон е бил отведен покрай нищо неподозиращите охранители в дървен калъф за инструменти до летището и е напуснал страната. След спиране в Турция, веднага е отпътувал към Ливан. Бейрут е настоял едва преди седмица пред японските власти мъжът да бъде освободен, съобщава Financial Times (FT). Карлос Гон губи \"златен парашут\" от €11 млн. Според FT Ливан води кампания за завръщането на Гон от няколко месеца. Освен френски и бразилски паспорт, мултинационалният мениджър има и ливански. По този начин той може да избегне планираните съдебни производства и в случай на осъдителна присъда – затвор за няколко години. В Япония той беше обвинен в нарушаване на законите за финансовите пазари и присвояване на средства на дружеството. Според прокуратурата Гон е декларирал в отчетите на дружеството си твърде ниски доходи и така е отклонявал парите на компанията директно и косвено за себе си и семейството си. Но сега процесът срещу него вероятно няма да стартира. Първо, Ливан не екстрадира свои граждани в други страни, и второ, японското законодателство позволява само в изключителни случаи съдебни процеси в отсъствие на обвиняемите. В новогодишната нощ Гон започна медийната офанзива с изявление, което бе разпространено от японската телевизия NHK. В него той се критикува остро съда и правната система на Япония. Избягалият . Японската съдебна система му била отказала основни права, игнорирала е  принципа на презумпция за невинност и е нарушила международните споразумения. Още в Япония той многократно пледира невинност и се оплаква от тежката процедура на съдебната система. Той беше задържан за общо 120 дни след ареста си през ноември 2018 г. И подобно на ареста на други заподозрени, нито един адвокат не е присъствал по време на често дългите разпити. Тази противоречива система на  Япония се нарича „справедливост със заложници“. Прокурорите могат да разпитват заподозрени до 23 дни, преди да повдигнат обвинение. През това време разследващите се опитват да получат самопризнание чрез дълги разпити. Ако това не се случи, те могат да удължат задържането, предявявайки нови обвинения. В случая с Гон едва съдиите сложиха край на това изпитание. Те пуснаха два пъти мениджъра под гаранция, на обща стойност 1,5 милиарда йени (около 12,4 милиона евро). Като условие той трябваше да отговаря на строги изисквания - забрана за контакт с ливанската му съпруга, която сега е с него в Ливан. През последните няколко месеца съдебната власт е позволила на двойката да прави кратки видеоконферентни връзки. Бягството на Гон в Ливан не е случайно, тъй като страната няма договор за правна помощ с Япония. 65-годишния Гон твърди, че е жертва на конспирация между ръководителите на Nissan, прокуратурата и представители на властта в Токио, които искат да спрат задълбочаването на съюза с Renault.  В Nissan имаше вътрешно противопоставяне на плана на френското правителство за сливане на предишните независими съюзници, водени от Renault. Бившият изпълнителен директор подозира, че опонентите му са го свалили, за да предотвратят такова сливане. Карлос Гон губи \"златен парашут\" от €11 млн.", "date": "2020.01.02", "title": "Бившият шеф на Renault избяга от Япония... в калъф на музикален инструмент?"}
{"url": "https://clubz.bg/92427-kralev_prezidentite_na_federaciite_nqma_da_imat_ogranicheni_mandati_zaradi_1_2_gnili_qbylki", "text": "Министърът на младежта и спорта Красен Кралев заяви, че не се обмисля промяна в закона за спорта и въвеждане на ограничена бройка мандати за президентите на федерациите. Бунт във волейбола. ЦСКА и \"Левски\" заедно бутат Данчо Лазаров Въпросът беше повдигнат след като инж. Данчо Лазаров обяви, че няма да продължи да ръководи българския волейбол след близо 20 години начело. Той разкри, че е оптимист за развитието на българския спорт през 2020 г., в която предстоят олимпийските игри в Токио. Русия - аут от големия спорт за 4 години, пропуска олимпиадата в Токио Според Кралев България има шанс за медал във вдигането на тежести, борбата, художествената гимнастика, бокса и джудото. Той заяви, че проверката на Министерството във връзка с евентуални нередности в Българския футболен съюз продължава. До момента са проверени 300 клуба и остават още 200, като се очаква тя да приключи в края на януари 2020 г. И данъчната агенция влезе в БФС Русия - аут от големия спорт за 4 години, пропуска олимпиадата в Токио И данъчната агенция влезе в БФС", "date": "2020.01.02", "title": "Кралев: Президентите на федерациите няма да имат ограничени мандати заради 1-2 гнили ябълки"}
