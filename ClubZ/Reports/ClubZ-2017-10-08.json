{"url": "http://clubz.bg/59292-prohodite_petrohan_i_troqn_kyrnare_ostavat_zatvoreni", "text": "Старопланинските проходи Петрохан и Троян-Кърнаре остават затворени за неограничено време за всички превозни средства, съобщиха отт Агенция \"Пътна инфраструктура\" (АПИ). Засега няма ограничение за преминаването през Шипка, Републиката, Витиня и останалите проходи в централната планинска верига. Петрохан е затворен от село Гинци до село Бързия. Ограничено е преминаването по пътя Шипково - Рибарица.  Обходният маршрут е през Искърското дефиле. Председателят на управителния съвет на АПИ инж. Дончо Атанасов обясни, че фирмите, поддържащи пътя, са си свършили работата и са почистили шосетата от снега, паднал вчера. Проблем обаче са пречупените и падащи дървета. В момента екипи работят максимално бързо за оправянето на пътя.", "date": "2017.10.08", "title": "Проходите Петрохан и Троян - Кърнаре остават затворени"}
{"url": "http://clubz.bg/59287-djambazki_za_edin_vicepremier_ne_e_mnogo_umno_da_obqvish_vojna_na_mediite", "text": "С тези думи евродепутатът и зам.-председател на ВМРО Ангел Джамбазки реагира пред бТВ на ултиматува, поставен от вицепремиера Валери Симеонов към медиите, от които поиска извинение, наричайки журналистки \"скърцащи със зъби от злоба\", а телевизионери \"самонадеяни\". Валери Симеонов: БНТ, БНР, бТВ и Нова имат 24 часа да ми се извинят Евродепутатът призна, че за него ситуацията е деликатна, затова се въздържа по по-обширен коментар. Причината е, че Симеонов и НФСБ са коалиционни партньори на ВМРО. Джамбазки заяви, че отгонорността на евентуални последици от изявленията си е на Симеонов, а представителите на ВМРО могат да носят отговорност за проявите на своя лидер - другия вицепремиер Красимир Каракачанов.  ", "date": "2017.10.08", "title": "Джамбазки за един вицепремиер: Не е много умно да обявиш война на медиите"}
{"url": "http://clubz.bg/59295-%E2%80%9Ezlatna_roza%E2%80%9C_za_%E2%80%9Evezdesyshtiqt%E2%80%9C_i_za_edna_kino_teatralna_roza", "text": "„Вездесъщият“ получи голямата награда на 35-ото издание на фестивала за български игрален филм „Златна роза“. Творбата на режисьора Илиян Джевелеков получи отличието на церемония в събота вечерта във Варна.  Екипът на „Вездесъщият“ – продуцентите Матей Константинов, Илиян Джевелеков и Георги Димитров („Мирамар филм“), режисьорът Илиян Джевелеков, сценаристите Матей Константинов и Илиян Джевелеков, операторът – получиха и наградата „Дани Лернер“ в размер на 50 хил. евро в услуги в „Ню Бояна Филм Студиос“, както и 5 хил. евро в брой за реализацията на следващия си пълнометражен проект. „Каръци“ с голямата награда на „Златна роза“ „Вездесъщият“ следва донеслата зрителски успех формула на предишната продукция на режисьора „Love.net“: социално послание, груби емоционални сблъсъци в елегантна обстановка, драма, секс и комбинация от звезди и изгряващи млади актьори. Още една голяма награда „Златна роза“ на фестивала бе връчена на голямата ни кино-театрална роза – актрисата Татяна Лолова, за цялостен принос. „Златна роза“ за дебютен пълнометражен филм бе дадена на филма „Радиограмофон“ на режисьора Рузие Хасанова. Журито присъди Диплом на режисьора Ясен Григоров и творческия екип на филма „Лили Рибката“ – „за благородните им усилия в трудната област на детското кино“. Специалната награда на журито бе присъдена на филма „Посоки“ с продуценти Стефан Командарев и Катя Тричкова („Арго Филм“), режисьор Стефан Командарев, сценаристи Симеон Венциславов и Стефан Командарев, оператор Веселин Христов. Журито за пълнометражни игрални филми бе в състав: председател – проф. д.н. Божидар Манов (кинокритик, журналист и преподавател), Яна Маринова (актриса), Людмил Станев (писател, сценарист и драматург), Георги Тошев (журналист и продуцент) и проф. Станимир Трифонов (режисьор). Голямата награда „Златна роза“ за късометражен филм получи „Корабът Слънчоглед 1“ – „за кинематографичен взрив, емоционално вълшебство и необуздана дързост в лицето на автора Васил Горанов“. В журито за късометражно кино председател бе Мартина Вачкова (актриса), а останалите в комисията бяха Геновева Димитрова (кинокритик) и Димитър Коцев–Шошо (режисьор). Освен голямата награда, за късометражно кино бяха присъдени и два Диплома – на филма „Дупка“ на режисьора Джонатан Хайделбергер – „за нежно разказана история с вълнуващо изведени образи“, и на филма „Нощите на един самотен вестоносец“ на режисьора Андрей Кулев – „за визуално съвършенство“. Специалната награда на град Варна получи екипът на филма „Врагове“ на режисьора Светослав Овчаров. За най-добър режисьор бе посочен Илиян Метев за филма „3/4”, отличието за най-добър сценарий взеха Теодора Маркова, Георги Иванов, Невена Кертова и Тео Чепилов за филма „Дъвка за балончета“, наградата за операторско майсторство получи Ненад Бороевич за филма „И после светлина“. „Златна роза“ за най-добра женска роля си поделиха Теодора Духовникова („Вездесъщият“) и Ирини Жамбонас („Посоки“). Велислав Павлов триумфира с „Розата“ за ролята си във „Вездесъщият“. Наградата на Съюза на българските филмови дейци отиде у Васил Горанов за филма „Корабът Слънчоглед 1“. Призът на гилдия „Критика“ към СБФД бе присъден на „Вездесъщият”, наградата на публиката получи отново „Вездесъщият”. „Посоки“ на Стефан Командарев бе отличен от акредитираните журналисти.", "date": "2017.10.08", "title": "„Златна роза“ за „Вездесъщият“ и за една кино-театрална роза"}
{"url": "http://clubz.bg/59293-ivana_trymp_pyrva_sypruga_ne_me_blazni_no_zashto_ne_pyrva_majka", "text": "Ивана Тръмп, първата съпруга на президента на САЩ Доналд Тръмп, публикува мемоари, в които обяснява, че дъщеря ѝ Иванка може да стане държавен глава на САЩ. Както и че сега си говори с Тръмп редовно и даже го съветва дали да пуска съобщения в туитър. Ивана беше омъжена за Тръмп от 1977 г. до 1992 г. и е майка на три от децата му - Доналд младши, Иванка и Ерик. Следващата седмица от печат излиза нейна книга, посветена на живота ѝ, в която голяма част се разказва за времето, прекарано  със сегашния президент на САЩ. Тя обяснява, че разбрала, че бракът ѝ приключва още през 1989 г. Тогава един декемврийски ден към нея се приближила внезапно млада руса жена. \"Каза: \"Аз съм Марла и обичам съпруга ви. А вие?\" Аз ѝ отговорих: \"Разкарай се. Обичам съпруга си\". Не беше отговор на дама, но бях в шок\", пише Ивана. През 1990 г. любовната връзка на Тръмп с Марла Мапълс влезе в медиите, а най-неприятното за първата му жена заглавие се появи в \"Ню Йорк пост\": \"Най-добрият секс, който съм имал\". През 1993 г. Тръмп се ожени за Марла, която е майка на дъщеря му Тифани. Сега той има трета съпруга - Мелания, от която е синът му Байрон. Тези подробности разкрива агенция \"Асошиейтид прес\", която има предварително копие от книгата на Ивана Тръмп. В нея първата госпожа Тръмп пише за брака си и ролята си в Trump Organization. Описва и болката, която е причинила аферата на Тръмп с Марла на нея и трите ѝ деца. Тогава Доналд малдши не говори на баща си повече от година. \"Сега мога само да поклатя глава колко ненормално беше всичко\", пише Ивана и добавя: \"Не можех да пусна телевизора без да чуя името си\". Тя пише в книгата, че с Доналд Тръмп са вече в добри отношения и се чуват поне веднъж в седмицата. И тя го окуражавала да продължи да използва туитър. Американският президент буди доста противоречия с туитовете си, някои от които могат да бъдат определени като скандални. В интервю за CBS миналата седмица Ивана разказа, че от сегашната президентска администрация ѝ е било предлагано да стане посланик на САЩ в Чехия, но отказала, защото \"вече имах идеален живот\". Белият дом не е коментирал думите ѝ досега. Голяма част от книгата е посветена на спомени за детството на Ивана в Европа - тя е чехкиня по произход, тя разказва и как става модел и гради кариера в Ню Йорк, как я ухажва Тръмп. На първата им среща той осигурил маса за нея и приятелите ѝ в модерен тогава ресторант в Манхатън, платил сметката и я закарал до хотела ѝ в огромен \"Кадилак\". \"Инстинктите ми казаха, че Доналд е умно и добро американско момче\", пише тя. В книгата има и откъси от нейните деца.  Ивана отбелязва, че нейният бивш съпруг може да не остане единственият президент в семейството.  \"Може би след 15 години тя може да се кандидатира за президент? Първа дама? Не ме привлича мен лично. Но първа майка? Може и да стане\", пише Ивана за Иванка. Дъщерята на президента Иванка е една от най-обсъжданите личности в администрацията на президента, тя е съветник на баща си. Но се опитва да се доказва по различни начини. Наскоро Иванка и съпругът ѝ Джаред се оказаха в центъра на нов скандал - за употребата на личните им имейли за дела на държавата. Републиканците остро разкритикуваха преди време Хилъри Клинтън, която като държавен секретар е използвала личния си имейл.", "date": "2017.10.08", "title": "Ивана Тръмп: Първа съпруга не ме блазни. Но защо не първа майка?"}
{"url": "http://clubz.bg/59290-aej_elate_na_protest_v_zashtita_na_jurnalistikata", "text": "На   призовават от Асоциацията на европейските журналисти в България, след като тази седмица депутат от ГЕРБ и вицепремиер си позволиха да заплашват журналисти, които задават неудобни за тях въпроси. Става дума за искането на Валери Симеонов четири национални медии да му се извинят за \"обиди и намеци\". Позицията му бе разпространена от правителствената информационна служба. Мотивът за това е постът на лидера на НФСБ в изпълнителната власт. Валери Симеонов: БНТ, БНР, бТВ и Нова имат 24 часа да ми се извинят И отбелязват, че управляващите от ГЕРБ ясно са показали позицията си по въпроса, след като депутатът им Антон Тодоров, който заплаши водещия от Нова ТВ Виктор Николаев, че \"столът му ще изстине\", е все още народен представител и част от парламентарната група. Цветан Цветанов: Антон Тодоров в момента е и остава депутат от ГЕРБ Събитието във Фейсбук е насрочено за  От Асоциацията призовават както колегите журналисти, така и гражданите, които искат свободни медии, които могат да задават истинските въпроси, да се присъединят. Цветан Цветанов: Антон Тодоров в момента е и остава депутат от ГЕРБ", "date": "2017.10.08", "title": "АЕЖ: Елате на протест в защита на журналистиката!"}
{"url": "http://clubz.bg/59241-%E2%80%9Elubqnka%E2%80%9C_poema_prqko_vytreshnata_politika_v_rusiq", "text": "На 5 октомври сутринта в Москва бяха проведени мащабни обиски в жилища на сътрудници и в офиса на основаната от Ходорковски неправителствена организация „ “. Търсели парите на Ходорковски и други нежелателни граждани. Следствените действия формално са в рамките на образуваното още през 2003 г. дело за „Юкос“. Настоящият председател на „Открита Русия“ Александър Соловьов по това време е бил в осми клас. Многобройните нелепи подробности за тези обиски могат лесно да отклонят вниманието от политическото значение на случая. Ключът към разчитане на големия контекст на атаката срещу „Открита Русия“ е акомпаниментът, който екипите на телевизия РЕН ТВ оказват на следователите. Обиските по това старо дело нямат никакъв практически смисъл – едва ли някой е очаквал да открие в квартирите на опозиционните активисти куфари с пари от Ходорковски. Но пък участието на пропагандаторите от РЕН ТВ посочва политическия смисъл на случая, в който Следственият комитет е само изпълнител. Става дума за прехвърлянето на управлението на политическите процеси под контрола на Федералната служба за безопасност (ФСБ – наследник на КГБ, б.р.) Замисълът на атаката срещу „Открита Русия“ пред камерите, които не само снимат, но и участват в следствените действия, е прозрачен. Пред очите ни се извършва чистка на политическите играчи, които не са под контрола на ФСБ. Това се прави в навечерието на изборите и е едновременно и отчет за свършената работа, и демонстрация на сила – както пред потенциални „клиенти“, така и пред конкуренти, сред които е и администрацията на президента. Действията срещу политическите активисти трябва да покажат на Кремъл, че специалните служби са по-ефективни в справянето с проблемите и точно те трябва да имат последната дума по политическите въпроси. В същия стил на силова чистка бе реализиран и административният арест на Алексей Навални и Леонид Волков в навечерието на обявената за края на седмицата протестна акция. Досега местните власти реализираха друга схема – съгласуваха протестите само на места, където със сигурност няма да съберат много хора. Първоначално Волков изненадващо бе пуснат на свобода и това изглеждаше като частичен реванш от страна на администрацията на президента. Но след няколко часа бе отново задържан и отведен в неизвестна посока. Ако погледнем още по-голямата картина и анализираме не толкова действията срещу опозиционерите, но и подготвяните бюрократични трудности за изборите през 2018 г., то картината изглежда още по-плашеща. Спецслужбите налагат на страната своята представа за целите на политическото развитие и методите за политическо участие. Скорошната ротация на регионалния елит на практика бе стартирана от ФСБ с ареста на трима губернатори, на няколко заместници и с подадените оставки на други, срещу които бяха образувани оперативни разработки. ФСБ пряко контролира културната политика – това стана ясно след домашния арест на режисьора Кирил Серебренников. Делото на режисьора бе прехвърлено към Службата за защита на конституцията, част от ФСБ, а тази служба има специални навици за работа с интелигенцията. Засега на „Лубянка“ формално няма специален политически отдел. Но влиянието на \"цивилките\" върху взимането на политически решения се усеща все по-силно. Политическите амбиции на ФСБ вече далеч надхвърлят ведомствените рамки и продължават да нарастват. Спецслужбите скоро ще получат пряк контрол над предизборната кампания, като превръщат администрацията на президента в проводник на своите решения. Това се случва на фона на клановите конфликти, с които са заети останалите участници на руския политически пазар.", "date": "2017.10.08", "title": "„Лубянка“ поема пряко вътрешната политика в Русия"}
{"url": "http://clubz.bg/59288-manowar_kralete_na_stomanata_maj_slagat_oryjiq", "text": "Това казва една от иконите на ортодоксалните метъли в България - Ерик Адамс. През май 2016 г. американците от Manowar обявиха, че ще направят прощално турне, след което ще прекратят съществуването на групата. Последната обиколка на кралете на стоманата, огъня и напомпаните бицепси – Gods and Kings е била изключително успешна и квартетът решил да приключи кариерата си, докато е на висота. Така се стига до идеята за прощално турне Фронтменът Ерик Адамс, чието истинско име е не толкова вълнуващото Lou Marullo, разкрива в скрошно интервю своята гледна точка. 63-годишният певец споделя, че в известна степен ситуацията – мисълта, че няма да изнася концерти с Manowar – за него е \"параграф 22\". Вокалът, който е запален ловджия с лък, нямал конкретни планове за бъдещето. Можело да продължи да пее, а може и... да излиза на лов много по-често от сега. Турнето The Final Battle започва на 15 ноември в Швеция и Норвегия, очаква се да продължи в Германия. Предстои да бъдат обявени датите и държавите за 2018 г. Manowar са дълоко свързани с България. През 2017 се навършиха точно 10 г. от легендарния им първи концерт на стадион „Калиакра” - „едва” тричасов   Датата е 30 юни 2007 г., в Каварна текат най-добрите за рока години, а участниците предишните дни са Heaven and Hell (с Рони Джеймс Дио) и Motorhead. Останалото, както се казва, е история – увековечена и на официално DVD Live in Bulgaria, специално за нашия пазар. А изсвираването на химна ни излиза като дигитален сингъл с името Mila Rodino. Manowar излизат за \"последната битка\"", "date": "2017.10.08", "title": "Manowar: кралете на стоманата май слагат оръжия"}
{"url": "http://clubz.bg/59294-nominiraniqt_ot_gerb_za_vss_magdalinchev_ne_sym_se_chuval_ili_vijdal_s_gerb", "text": "Чия номинация за парламентарната квота на ВСС е представляващият Съвета Боян Магдалинчев? Това е логичен въпрос след изявлението на съдията днес пред Диана Янкулова в \"Неделя 150\" по БНР: Магдалинчев каза още, че не е необходимо да има противопоставяне между двете квоти на ВСС - професионалната и тази, избрана от депутатите. ВСС отказа засега да обсъжда отказа на Румен Радев за ВАС Той коментира и вариантите за избор на нов председател на ВАС, след като президентът Румен Радев върна с указ назначението на избрания от стария състав на ВСС Георги Чолаков. ВСС отказа засега да обсъжда отказа на Румен Радев за ВАС И подчерта, че това е негово мнение и предстои дискусия в Съвета. Магдалинчев коментира и отношенията в новия състав на ВСС, като отбеляза, че не иска те да са като в предишния. И отново подчерта тезата на мнозинството - че скандалите в Съвета са заради личностни проблеми между някои от членовете му: ВСС отказа засега да обсъжда отказа на Румен Радев за ВАС", "date": "2017.10.08", "title": "Номинираният от ГЕРБ за ВСС Магдалинчев: Не съм се чувал или виждал с ГЕРБ"}
{"url": "http://clubz.bg/59297-trymp_za_severna_koreq_samo_edno_neshto_shte_sraboti", "text": "25 години договори със Северна Корея се провалиха, написа в Туитър снощи американският президент Доналд Тръмп. Договорите са игнорирани от севернокорейци още преди мастилото да е изсъхнало, каза още той, и завърши: Тръмп вече заплаши неколкократно режима на Ким Чен Ун, че ще има последици, ако не бъдат прекратени тестовете на балистични ракети, които зачестяват в последната година. Тръмп пак заплаши да опустоши Северна Корея По-късно журналисти помолиха президента на САЩ да разясни какво има предвид, но Тръмп продължи да бъде лаконичен: Говорителката на Белия дом Сара Сандърс заяви, че всички опции за справяне с кризата със Северна Корея са все още \"на масата\" и че няма нищо ново, което да добави. Тръмп обяви затишие пред буря (ВИДЕО) Агресивните нападки между държавния глава на САЩ и режима на Ким притесняват изключително много международната общност. Макар да звучат като детински заяждания, участниците в тях имат достъп до ядрено оръжие. Тръмп обяви затишие пред буря (ВИДЕО)", "date": "2017.10.08", "title": "Тръмп за Северна Корея: Само едно нещо ще сработи"}
{"url": "http://clubz.bg/59286-kakvo_shte_stane_po_sveta_do_kraq_na_godinata", "text": "Ядрената криза на Корейския полуостров ще стане приоритет в политическия дневен ред на САЩ, което ще отложи решаването на другите проблеми пред Вашингтон. САЩ ще насочат всичките си ресурси да се подготват за най-лошото, а другите външнополитически проблеми като ядрената сделка с Иран, ще останат на втори план. Вашингтон ще се стреми да се противопоставя на Техеран доколкото може, но няма да рискува дипломатически разрив като рекрати споразумението. Северна Корея може да върне на Тръмп за заплахите срещу Иран Европа ще пренасочи вниманието си навътре, за да търси решение на повдигнатите въпроси за бъдещето си. Дискусиите за реформа обаче ще се концентрират около болезнени проблеми, които очертават фундаменталните различия между страните членки на Европейския съюз. Франция лобира за сближаване на страните в Евросъюза. Централноевропейските страни обаче са разкъсани между желанието си за сигурност и финансова стабилност, които интеграцията им носи и стремежа си да държат контрола на брюкселските институции на една ръка разстояние. Междувременно Германия ще бъде заета с вътрешнополитически проблеми. Страната ще трябва да формира управляваща коалиция след парламентарните избори през септември, които създадоха разделен парламент, а партиите ще трябва да провеждат дълги и изморителни преговори, за да формерат правителство. Докато натискът на САЩ върху Иран нараства, Техеран ще потърси стабилност в намаляването на напрежението в отношенията с регионалните противници Турция и Саудитска Арабия. Поне на повърхността. Иран ще намира допирни точки с тях в Ирак и Сирия, но прагматичното сътрудничество ще остане само това - прагматизъм. Междувременно ще продължават войните чрез посредници, характерни за Близкия изток. Но Иран не е единствената външна сила в тези конфликти и след като общите врагове като \"Даеш\" бъдат изтласкани от района, рискът от сблъсъци между партньорите на САЩ и Русия ще нарасне неимоверно.", "date": "2017.10.08", "title": "Какво ще стане по света до края на годината?"}
{"url": "http://clubz.bg/59298-fotofinish_za_shvejcariq_i_portugaliq_za_svetovnoto", "text": "Вълнуващ мач между Португалия и Швейцария предстои във вторник в Лисабон за една от квотите на Европа за световното в Русия догодина. Това ще един от последните двубои в група В и тогава ще се случи развръзката. Снощи лидерът Швейцария разби Унгария с 5:2 като домакин, а Португалия се измъчи на терена на Андора - 2:0. Така \"часовникарите\" имат 27 точки, а \"мореплавателите\" - 24. Има едно условие - Кристиано Роналдо и компания се нуждаят от не каква да е победа над своя съперник.  Първия двубой на швейцарска земя приключи 2:0 и латинците трябва да спечелят с повече от два гола разлика, ако искат да станат първи и да избегнат баража за мондиала. Роналдо вкара снощи един от головете за Португалия и излезе на трето място във вечната ранглиста на голмайсторите в националните отбори. Той има 79 попадения, с колкото е също замбиецът Годфри Читалу. №1 е иранецът Али Даеи - 109, а второто място делят Ференц Пушкаш и Конишиджи Камамото - по 84. В предишния кръг Кристиано изпревари Пеле, който се е разписвал 77 пъти за Бразилия.  Снощи Белгия си осигури предсрочно класиране на мондиала след зрелищно 4:3 като гост на Босна и Херцеговина. От загубата на босненците се възползваха гърците, които спечелиха с 2:1 срещу Кипър. Така \"елините\" се чувстват сигурни за второто място, тъй като във вторник приемат аутсайдера Гибралтар. Проблемът е, че 19 точки може и да не им стигнат за баражите, тъй като един от всичките втори тимове ще отпадна по показатели. В момента Гърция има 16 т., а Босна е с 14. Франция взе пестелива победа под дъжда в София Тази вечер ще се изиграят последните двубои в три групи в Европа. В С и F всичко е ясно, що се отнася до победителите - съответно Германия и Англия. В групата на британците обаче има битка за второто място и тя между цели три тима - Шотландия, Словакия и Словения. В гр. Е пък водачът Полша (22 т.) приема Черна гора и се нуждае дори от равен, за да вземе виза за Русия 2018. Черногорците спорят с Дания за второто място. Точките са 19 за \"червения динамит\" (приема Румъния) и 16 за балканците. Миналата нощ още един тим си осигури участие на мондиала - Коста Рика. Така броят на сигурните финалисти с днешна дата е 13. От Европа с квоти са вече   От Азия -    от Южна Америка,  от КОНКАКАФ и  от Африка.", "date": "2017.10.08", "title": "Фотофиниш за Швейцария и Португалия за световното"}
{"url": "http://clubz.bg/59291-petyr_moskov_bodrqshki_pozicii_kak_loshite_sa_loshi_ne_sa_politika", "text": "Така бившият здравен министър и представител на РБ Петър Москов отговори в интервю за бТВ защо в сайта на РБ най-прясната новина е от април 2017 г. По думите на Москов обаче обединението между СДС, ДБГ и останалите формации функционира и заседава редовно. И защитава интереса на избирателите, дали гласа си за него на последния вот.  Повтореният два пъти намек вероятно се отнася за политическите активности и общите декларации на ДСБ, \"Да, България\" и още няколко формации, сред които е и БЗНС - официално част от Реформаторския блок, но Москов не ги назова.  Според Москов всеки от политиците вдясно е направил своите грешки и затова е нужно смирение. Бившият министър твърди, че програмата на блока е най-добрият политически продукт и към момента, а създаването на самия РБ е било  Той призна са своя грешка това, че когато с Йонко Грозев (бивш член на ръководството на ДБГ - б.р.) двамата градили РБ, обединили много хора на принципа \"срещу кого сме\" - тогава това били Орешарски и Пеевски.  , смята бившият министър. Москов заяви, че в РБ не е имало разделение на \"за\" и \"против\" ГЕРБ, а обединението е било на база да обща визия за политика, с която се е явило на избори. \"Правили сме го зедно с ГЕРБ, защото такава е била конфигурацията и сме постигнали коалиционно споразумение\".  , каза той на въпрос за позицията на новоизбрания лидер на ДБГ Димитър Делчев, който призова за коалиция \"антиГЕРБ\" за местните избори през 2019 г. Москов обаче каза, че Делчев е прав за едно - че кадровата политика на ГЕРБ по места е лоша, а следващите избори ще са местните и от тази гледна точка - ако хората не харесват управлението по места, то ще се търси решение, различно от управлението на ГЕРБ. Петър Москов коментира и ситуацията с ултиматума от Валери Симеонов към медиите и обвиненията в заплахи срещу журналисти от страна на властта.   Москов заяви още, че след като гражданите са се успокоили и за историята с уран във водата в Хасково, и за ваксините, за които срещу него тече дело, той самият ще даде под съд хората, които са го оклеветили. В това число и депутатката от БСП Елена Йончева - заради първия казус - с водата.  Той призова още държавата да влезе и в ролята си на собственик на болници и да започне да ги ремонтира, както ремонтира републиканските пътища, вместо за такива дейности да се плаща с пари от здравни вноски. Москов повтори и тезата си, че държавните и общинските болници не трябва да са търговски дружества. ", "date": "2017.10.08", "title": "Петър Москов: Бодряшки позиции \"как лошите са лоши\" не са политика"}
{"url": "http://clubz.bg/59296-ideq_na_gerb_nova_tv_da_pokani_simeonov_i_todorov_pak_i_da_se_izqsnqt", "text": "Нова тв да покани отново в ефир вицепремиера Валери Симеонов и депутата от ГЕРБ Антон Тодоров, там да е и водещият на \"Здравей, България\" Виктор Николаев, и всеки да каже какво е имал предвид - \"ако има какво да обясни, да го обясни, ако има за какво да се извини - да го направи\". АЕЖ: Елате на протест в защита на журналистиката! С такова предложение за изход от ситуацията с напрежението около заплашителните думи на двамата политици към водещия излязоха от ГЕРБ. Идеята бе изговорена от вицепремиера Томислав Дончев по време на пресконференция на ГЕРБ. Самият Дончев обяви, че и той е бил журналист и като млад репортер е получил заплаха по време на съдебен процес.  От думите му обаче се разбра още, че заплахите обикновено не се случват в ефир, а по кьошетата - това също бе казано \"от личен опит\".  Валери Симеонов: БНТ, БНР, бТВ и Нова имат 24 часа да ми се извинят От ГЕРБ заявиха още, че позицията на Министерския съвет за медиите е ясна и тя не е отсега -  На свой ред Цветан Цветанов се съгласи с идеята на Дончев и припомни, че той самият се е извинил за думите на депутата Антон Тодоров по адрес на президента Румен Радев ден по-рано, а самата парламентарна група се е разграничила от поведението на депутата, в това число и в ефира на Нова тв. Цветанов обаче назова като \"достойна постъпка\" така нареченото извинение на самия Тодоров за ситуацията с Виктор Николаев. И отдаде поведението на депутата от ГЕРБ на натрупано напрежение, защото срещу него имало и атака покрай неслучилата се в крайна сметка номинация за председател на комисията по досиетата. Според Цветанов когато се нагнетява напрежение, тогава могат да се случат и грешки. Антон Тодоров реши да се извини на Виктор Николаев заради \"моя култ към свободата\" По темата финансовият министър Владислав Горанов призова да се припомни каква е била причината преди време Виктор Николаев да смени местоработата си (преди да е водещ в Нова тв той бе в сутрешния блок на бТВ, заедно с Ани Цолова - б.р.). Според Горанов тогава нямало медийен отзвук. Ние се извиняваме, ако правителството на ГЕРБ е заподозряно в опит за намеса в работата на медиите\", каза още финансовият министър. Държавата с износените бандажи Цветанов заяви, че ако някой има претенции към друг - в случая политик срещу журналист, то може да потърси правата си по съдебен път. Самият Цветанов преди време завел такова дело, но то не стигнало до съд, защото след извинение Цветанов простил.    Валери Симеонов: БНТ, БНР, бТВ и Нова имат 24 часа да ми се извинят Антон Тодоров реши да се извини на Виктор Николаев заради \"моя култ към свободата\" Държавата с износените бандажи", "date": "2017.10.08", "title": "Идея на ГЕРБ: Нова тв да покани Симеонов и Тодоров пак и да се изяснят"}
{"url": "http://clubz.bg/59299-edva_25_ot_kompyutrite_u_nas_se_prodavat_s_licenziran_windows", "text": "Само 25% от компютрите в България се продават с лицензиран Windows. Това каза днес на АСБИС Академията в Банско Доника Георгиев, отговорник за OEM лицензирането на Microsoft у нас, съобщи  . Това не означава, че 75% от компютрите използват пиратска версия на операционната система - няколко процента все пак са потребители на Linux. Но статистиката ни поставя рамо до рамо с Албания, подчерта Георгиева, а не до страаните в ЕС. В Гърция 70% от компютрите са с лицензирана операционна система. Дори и в съседна Сърбия тази част е 35%. Как да запазим офертата за безплатен Windows 10 и след 29 юли Лицензираните Windows компютри получават безплатни ъпдейти и повишено ниво на сигурност. Според представителката на Microsoft всеки трети компютър с нелицензирана операционна система има вируси. В големите бизнес мрежи пък има опасност да се откраднат данни.  Осигуряването на лиценз е достъпно и лесно - както при закупуване на компютъра, така и при вече ползвана машина. За бизнеса има улеснения за закупуване на едро.", "date": "2017.10.08", "title": "Едва 25% от компютрите у нас се продават с лицензиран Windows"}
{"url": "http://clubz.bg/59300-airbus_puska_pyrvoto_letqshto_taksi_dogodina", "text": "Airbus ще пусне първото летящо такси до края на 2018 г. за тестови изпитания, съобщава Business Insider. Технологията, наречена  , e eлeĸтpичecка и e зaдвижвaна oт двa eлeĸтpoмoтopa на Ѕіеmеnѕ. Летателният апарат ще мoжe дa пpeвoзвa до чeтиpимa дyши и да paзвивa дo 120 ĸм/ч. Идeятa e дa пpeвoзвa пътници в натoвapeни гpaдcĸи зoни дo дecтинaции ĸaтo лeтищa или жп гapи. Дизайнът с четири перки ще намали шума и размера на въздухоплавателния съд, а споделянето на разходите между четиримата пътници може да направи пътуването толкова евтино, колкото и това с обикновени таксита. Превозното средство е проектирано да има пилот на борда отначало, но когато технологията се развие напълно, ще премине към автономни операции. Планът за самоуправляващи се въздушни таксита беше обявен за пръв път от Airbus през август 2016 г. Това е eднa oт oчaĸвaнитe инoвaции пpeз cлeдвaщитe гoдини и peдицa ĸoмпaнии правят опитида paзвият тexнoлoгията.  Дубай тества първи безпилотни таксита дронове Другият водещ производител на самолети - Boeing, също работи интензивно над това.  Гepмaнcĸият cтapтъп Е-vоlо плaниpa дa пycнe coбcтвeнa тaĸcимeтpoвa ycлyгa пpeз cлeдвaщaтa гoдинa. Ubеr oчaĸвa дa пpeдcтaви cвoитe лeтящи тaĸcитa дo 2020 г., а Дyбaй нacĸopo нaпpaви ycпeшeн тecт зa aвтoнoмния cи Vоlосорtеr, ĸoйтo cъщo тpябвa дa бъдe изпoлзвaн в гpaдcĸитe paйoни зa 30-минyтни пътyвaния. \n\t ", "date": "2017.10.08", "title": "Airbus пуска първото летящо такси догодина"}
{"url": "http://clubz.bg/59308-turskata_armiq_navleze_v_siriq", "text": "Части на турската армия са пресекли границата със Сирия и са атакували бойци на \"Ал-Нусра\" в подкрепа на Сирийската опозиционна армия, съобщи Ройтерс. Това е станало до близкото до границата село Кафр Лусин, провинция Идлиб. Турция се готви да окупира част от Северозападна Сирия Според по-ранна информация от \"Сирийската обсерватория за човешки права\", британска мониторингова организация, цитирана от \"Ал Джазира\", турската армия физически не е навлязла на сирийска територия, а още обстрелва с артилерия от другата страна на границата. В отговор е била нападната турска военна база. След това местни съобщават, че турската армия е минала границата. \"Хайет Тахрир ал-Шам\", както е новото име на \"Ал-Нусра\", бе местен клон на Ал-Кайда, които скъсаха отношения с организацията на покойния Осама бин Ладен и се преименуваха.  Турският президент Реджеп Ердоган заяви, че е съгласувал акцията с Русия и Иран, като прилага споразумението с тях за намаляване на насилието в северната провинция Идлиб в сътрудничество с бунтовниците срещу Асад от Свободната сирийска армия. Според него в северна Сирия се работи сериозно по създаването на отделна държава и това ще стане реалност, ако Анкара не се намеси.", "date": "2017.10.08", "title": "Турската армия навлезе в Сирия"}
{"url": "http://clubz.bg/59301-bojko_borisov_zabranil_na_gerb_da_govorqt_za_prezidenta", "text": "Премиерът Бойко Борисов е забранил на представителите на ГЕРБ да говорят за президента Румен Радев. А председателят на парламентарната група Цветан Цветанов обяви на пресконференция, че е поел ангажимент това говорене да се прекрати. За Цветанов Радев е \"севернокорейски лидер\"... Иначе уважава институцията Заместникът на Борисов в партията не изключи реплики от ГЕРБ да са засегнали президента, но всъщност БСП налели масло в огъня. Затова от ГЕРБ решили \"да не участват в компроматната война\", на която левицата била добра. Цветанов отрече управляващите да са подемали война срещу държавния глава, припомняйки, че не те са използвали подобни думи, а напрежението дошло, защото социалистите видели атака към президентската институци в създаването на антетна парламентарна комисия за новите изтребители. Според ГЕРБ обаче целта на комисията била гражданите да са наясно за какво се харчат парите им.  Румен Радев: Щом ГЕРБ търси битка с мен, ще я получи Преди време Бойко Борисов бе обявил в тв студио, че единственият, който може да говори за бившия президент Георги Първанов е той самият. Така че това не е първата \"заръка\" на премиера в подобен стил.  По отношение на \"разкритията\" на левицата за назначения на ГЕРБ по места Цветанов заяви, че в държавата има институции като комисията за разкриване на конфликт на интереси. И попита защо опонентите на ГЕРБ не са се обърнали към тази комисия.  \", декларира Цветанов и призова да се водят дебати за важните за обществото теми, в това число и с опозицията. Вицето на Бойко Борисов в ГЕРБ изброи и някои от успехите на властта, натъртвайки, че колкото пъти са имали шанс да управляват, БСП са се проваляли, затова хората избирали ГЕРБ.   Румен Радев: Щом ГЕРБ търси битка с мен, ще я получи", "date": "2017.10.08", "title": "Бойко Борисов забранил на ГЕРБ да говорят за президента"}
{"url": "http://clubz.bg/59310-valeri_simeonov_chuh_se_s_viktor_nikolaev_sled_predavaneto_smqhme_se_prosto", "text": "Това заяви вицепремиерът Валери Симеонов пред телевизия Би Ай Ти няколко часа, след като изтече поставеният от него срок от 24 часа медиите, които са заявили, че е заплашвал Николаев, да му се извинят.  Симеонов обясни, че ще търси правата си по съдебен път, тъй като е обвинен в престъпление, каквото е заплахата, а той такова нещо не е извършил. Тоест - това е било клевета.  Вицепремиерът обяви, че никой в медиите не го е търсил за гледната му точка, след като се е развихрил скандалът, който самият той нарича \"кампания за оклеветяване\". Твърдението е въпреки че позициите на вицепремиера - и в официалния му профил във фейсбук, и пред журналисти в същия ден, и по-късно, когато обяви, че иска извинение, бяха отразени. Не била потърсена и гледната точка на \"потърпевшия\" Николаев - да каже дали се е почувствал застрашен. Той видя и \"обща кампания и тя не се е прицелила само във Валери Симеонов\", а била \"нещо като падаши плочки от домино, имам чувството, че атаките са координирани - когато се вдигат пенсиите - не, не е интересно това, когато заговорихме за международни успехи, че вкарахме 30 000 деца в училище, административната реформа...\" - не било интересно за медиите.  Попитан кои са медийните кукловоди от Диков, Симеонов заяви: На въпрос какво мисли за \"съветския начин\", по който държавата се меси във военните заводи \"Емко\" и \"Дунарит\", Симеонов, в чийто вицепремиерски ресор е и Министерството на икономиката, каза: По думите на Симеонов си има \"министър на икономиката, има външнотърговски договори, не мога да се намеся над министъра\".", "date": "2017.10.08", "title": "Валери Симеонов: Чух се с Виктор Николаев след предаването, смяхме се просто"}
{"url": "http://clubz.bg/59303-glavniqt_sekretar_na_prezidenta_radev_e_pisal_i_kritiki_za_gripen", "text": "Президентът Румен Радев е дал както положително мнение за изтребителите \"Грипен\", така и е коментирал недостатъците им в свой доклад преди 3 години, отбеляза главният секретар на държавния глава Димитър Стоянов в интервю за БНР. Като командир на ВВС през май 2014 г. Радев подчертава, че трябва да се проведат срещи с всички страни, които са вариант за закупуване на изтребители - както с Италия за \"Юрофайтър\", така и с Швеция, САЩ и Португалия. Очаквано: ГЕРБ върнаха покупката за изтребители в изходна позиция Според него това показва, че обвиненията за лобизъм срещу президента от страна на ГЕРБ не са смислени. Стоянов смята, че председателят на ПГ на ГЕРБ Цветан Цветанов и цялата временна комисия за проверка на процедурата за закупуване на бойни самолети работят върху опорни точки, с които целят да очернят Радев: Как една изпусната бележка \"потвърди\" нова оферта за изтребители от САЩ Според него сега \"горещият картоф\" е във вицепремиера и министър на отбраната Красимир Каракачанов, който трябва да вземе решение дали ще бъде ускорен процеса по закупуване на изтребители - иначе България \"просто няма да има пилоти, които да летят с тези самолети\". И добави, че няма самолет в западна държава, който да не е модернизиран над 30 години. Как една изпусната бележка \"потвърди\" нова оферта за изтребители от САЩ", "date": "2017.10.08", "title": "Главният секретар на президента: Радев е писал и критики за \"Грипен\""}
{"url": "http://clubz.bg/59309-irina_bokova_napuska_yunesko_ot_utre_izbirat_naslednika_j", "text": "От утре започва процедурата за избор на нов директор на ЮНЕСКО, съобщи Ройтерс.  Мандатът Ирина Бокова, която заема поста сега, изтича. Тя е начело на организацията за втори път. Борисов: Бокова прояви нахалство - не се отказа и блокира Георгиева Миналата година Бокова бе кандидат за генерален директор на ООН, но в края на септември правителството промени решението си и номинира Кристалина Георгиева. В крайна сметка и двете не съумяха да съберат достатъчно гласове. Седем държави предлагат заместник на Бокова в ЮНЕСКО - Франция, Китай, Виетнам, Азербайджан, Египет, Катар и Ливан. Утре е първият тур за гласуване на нов директор - ако никой не събере мнозинство от 58-те членове на Изпълнителниия съвет, гласуването продължава с още 4 тура. Победителят трябва да бъде утвърден с гласуване на общата конференция на 10-и ноември.", "date": "2017.10.08", "title": "Ирина Бокова напуска ЮНЕСКО, от утре избират наследника й"}
{"url": "http://clubz.bg/59307-koj_vsyshtnost_dade_ultimatum_na_mediite", "text": "Бях решил, че Симеонов е дал ултиматума към медиите от профила си във фейсбук. Или с лични писма до медиите. Но е направено с официално прессъобщение от Правителствената информационна служба (ПИС), на бланка на Министерския съвет. А това вече е коренно различно. Ето защо: Работещите в Правителствената информационна служба са професионалисти. Те действат само по Устройствения правилник на Министерски съвет.  По чл.77в, ал.4 от Устройствения правилник на Министерския съвет, Правителствената информационна служба   Правителствената информационна служба няма право и не информира за нищо друго.  Прессъобщенията, които излизат от Правителствената информационна служба, имат статут на официален документ на Министерския съвет. Валери Симеонов: БНТ, БНР, бТВ и Нова имат 24 часа да ми се извинят  Иначе всички прессъобщения за действията на правителството на Република България може да бъдат поставени под съмнение и пренебрегвани като недостоверна информация.  Щом Правителствената информационна служба е разпратила прессъобщение до медиите, а след това го е качила на сайта на Министерския съвет, то тя е действала по процедура.  Процедура, която започва с изрично разпореждане от страна на член на Министерския съвет с ранг на министър-председател или заместник министър-председател.  Никой друг няма право да дава разпореждания на Правителствената информационна служба. Особено случайни граждани в лично качество.  Ако случаен гражданин в лично качество заблуди Правителствената информационна служба, че може да дава разпореждания, то той трябва да бъде третиран като измамник.  Или е направил опит за овладяване на ключова структура от Министерския съвет. Което е равносилно на опит за преврат.  Ако заместник министър-председател даде разпореждане и Правителствената информационна служба разпрати официално становище, това автоматично се превръща в официално становище на правителството на Република България. Т.е. в момента правителството на Република България е обявило ултиматум на медиите.  Официално становище на Република България не може да бъде отменено с нищо друго, освен с друго официално становище на правителството на Република България.  Ако някоя от партиите, участващи в правителството на Република България, се разграничи от официалната позиция на правителството на Република България на партиен форум, то това означава, че тази партия оттегля доверието си към правителството на Република България. Идея на ГЕРБ: Нова тв да покани Симеонов и Тодоров пак и да се изяснят  Или тази партия излиза от правителството на Република България.  Или пък тази партия приема, че партийните форуми са с по-висок приоритет от официалните становища на правителството на Република България. Което е очевидно връщане на прословутия Чл.1 от комунистическата конституция.  Премахването на който беше първия и най-важен успех и двигател на демократичните промени в България.  Т.е. тази партия възстановява живковата конституция и процедури за върховенство на партийните форуми над правителствените решения. А ако не се тръгне по някоя от гореописаните процедури, то това означава, че тази партия бламира процедурите и Устройствения правилник на Министерския съвет. Т.е. открито обявява преврат и суспендира конституцията.  Спазваме ли конституцията и процедурите на демократична държава или сме просто племе, оставено на „личните решения“ на „случайни политици“? Макар и леко прекалени на моменти (признавам си без бой), горните точки поставят доста въпроси. Интересно ми е как ще бъде отговорено. :) Демокрацията е върховенство на закона към всички и спазване на процедурите от всички. Иначе утре хората може да решат да не си плащат данъците. Когато едната страна наруши Обществения договор, няма как да очаква другата страна да го спазва. Хубав ден! ---- Идея на ГЕРБ: Нова тв да покани Симеонов и Тодоров пак и да се изяснят", "date": "2017.10.08", "title": "Кой всъщност даде ултиматум на медиите?"}
{"url": "http://clubz.bg/59311-pazar_plamna_v_moskva_evakuiraha_3000_dushi", "text": "Близо половината от 130 000 кв. м. пазар в покрайнините на Москва е изгорял днес, съобщават световните медии. Става дума за големия пазар \"Синдика\", в който експлоадира кола в подземния гараж поради прегряване на резервоара. За случилото се става ясно бързо не само от тътена, а и от огромния облак черен дим. Евакуират десетки сгради в Москва Поне 3000 души са евакуирани от сградата, в която има 1200 магазина. Хеликоптери изсипват вода в пожара. За момента няма данни за ранени или жертви.", "date": "2017.10.08", "title": "Пазар пламна в Москва, евакуираха 3000 души"}
{"url": "http://clubz.bg/59306-desetki_hilqdi_v_barselona_sreshtu_nezavisimostta_na_katalunq_snimki", "text": "Десетки хиляди хора излязоха на протест в столицата на Каталуня днес срещу независимостта на региона от Испания, съобщи Ройтерс. Местното правителство на Карлос Пучдемон е обещало да вкара в сила резултатите от референдума, обявен за противоконституционен от Мадрид, още утре и да отдели Каталуня като независима република. Каталуня обявява независимост на 9 октомври Макар резултатите от референдума да показват над 90% подкрепа за това, активността бе 43% и видно много от жителите на каталунската столица са против разделянето с Испания. На протеста се размахват както испански, така и каталунски флагове, а по плакатите пише \"Каталуня е Испания\" и \"Заедно сме по-силни\". Според испанските национални власти референдумът е незаконен, не е бил проведен редовно и регионалното правителство нарушава решение на Конституционния съд на страната. Правителството на Мариано Рахой се опита да блокира вота с полиция и спецчасти, чиито силови мерки предизвикаха остра международна реакция, след като стотици бяха ранени в деня на народното допитване. Бъдещето на Испания - нова конституция и adiós* на Пучдемон и Рахой Самият премиер Рахой каза вчера, че не изключва премахване на настоящото катаалунско правителство и провеждане на нови избори, както и премахване на автономния статут на региона. 7,5 милиона души живеят в Каталуня. Там е 16% от испанското население, но и една пета от икономиката и над четвърт от износа и туристическите дестинации в страната. От друга страна, ако излезе от Испания, регионът автоматично излиза и от ЕС и трябва да кандидаства отново за членство - за което е нужно одобрение на всички страни членки. Бъдещето на Испания - нова конституция и adiós* на Пучдемон и Рахой", "date": "2017.10.08", "title": "Десетки хиляди в Барселона срещу независимостта на Каталуня (СНИМКИ)"}
{"url": "http://clubz.bg/59305-byudjet_2018_700_mln_lv_poveche_za_zaplati_za_vsichki_sektori", "text": "Правителството е заделило 700 млн. лв. повече за заплати в следващия бюджет, но до две седмици ще стане ясно какво ще е увеличението на възнагражденията в сектор сигурност, който обхваща полицаи, пожарникари и служителите в армията. Това съобщи финансовият министър Владислав Горанов по време на извънредна пресконференция на ГЕРБ в партийната централа. Окончателният проект на бюджета за 2018 г. трябва да бъде внесен в Народното събрание до края на месеца и тогава всички числа ще бъдат ясни. Икономическият ръст ще стигне 4% до края на 2017 г.  Бойко Борисов забранил на ГЕРБ да говорят за президента Според  есенната макроикономическа прогноза на Министерството на финансите икономическият растеж ще достигне 4% в края на тази година, а през идните три ще крепи нивото с около 3,9 на сто.  Горанов изброи и постиженията на властта до този момент - в това число по-високите доходи и в частната сфера, възможността следващият бюджет да е с още по-нисък дефицит и вероятността за достигане на 100 млрд. лв. БВП за тази година. Бойко Борисов забранил на ГЕРБ да говорят за президента", "date": "2017.10.08", "title": "Бюджет 2018: 700 млн. лв. повече за заплати за всички сектори"}
