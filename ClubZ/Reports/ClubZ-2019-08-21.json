{"url": "https://clubz.bg/86885-arh_ignatov_za_pametnika_5_etajna_stara_sofiq_gradskata_sreda", "text": "С референдум сред софиянци да реши каква да е съдбата на Паметника на Съветската армия в центъра на столицата - това ще предложи кандидатът за кмет на столицата от \"Демократична България\" арх. Борислав Игнатов, ако след вота наесен спечели вота на гражданите. Това разказа самият той днес, часове преди да започне и представянето на програмата за управления на града. Първата част от тази програма се казва \"Дигитална столица\" (представянето на тази част от програмата можете да видите във видеото). Темата с Паметника е неизбежна, когато кандидатът е наоколо - заради идеите му за пространството в Княжевската (Борисовата) градина - заради това, че в качеството си на архитект Игнатов представи две провокативни идеи за монумента - едната е от него да изчезне съветският войник с оръжие и на негово място да се появи герба, а втората - паметникът да се \"затвори\" в нещо като зелен саркофаг, без да се мести. Заради тези предложения той търпи и приветствия, но и критики - а и самият паментник е достатъчно спорна тема от десетиления. Предложенията, направени в качеството ву на творец, Игнатов нарече \"архитектурна сатира\" - за да се обърне внимание на проблема. По думите му обаче преди да се пристъпи към действия трябва да се провери как стои въпросът със собсвеносттана земата под монумента и ако се окаже държавна - то Столичната община да се разбере с държавата, за да може оттам нататък да решава проблема. Следва предложение за референдум и конкурс за пространството.  Не в качеството си на претендент за кметския стол, а в качеството си на гражданин Игнатов обаче каза, че за него  Арх. Игнатов е на мнение, че колите нямат място в историческия център на София. По думите му световната практика показва, че централните части на градовете са пешеходни и в зоната около жълтите павета, например, трябва да се ограничи трафикът. Трябва да се направи и ревизия на Центъра за градска мобилност и преразглеждане на маршрутите на градския транспорт, съобразяване на автобусните и други линии и на инфраструктурата с метрото и т.н. - нещо, което до момента не е факт.  На въпроса за мнението му за небостъргачи в столицата, Игнатов припомни, че историческият облик на централната част на София е с ниско строителство, т.нар. \"5-етажна София\". Мястото на високо строителство е в периферията на града - към изхода към \"Цариградско шосе\" или към магистрала \"Люлин\", например, но не в историческата част и препречвайки визуалните коридори на града към Витоша, например.  За опазването на архитектурния облик в центъра арх. Игнатов разказа, че като председател на Камарата на архитектите в България с колегите си се е срещал с кметицата Йорданка Фандъкова и заместника й Тодор Чобанов. Темата - защо не се използват възможностите от Закона за културното наследство сгради да се реставрират от общината, а след това да се търсят парите или ако са общински имотите - след ремонт да се търси възвръщаемост. Кандидатът припомни, че именно с подобни механизми зоната от \"Central park\" в Ню Йорк е била възстановена, а сега това е един от районите с най-скъпи имоти. На настоящите местни власти отговорът бил, че законът досега не е прилаган, защото процедурите не били добри. Арх. Игнатов обеща пъво да ги приложи, а ако наистина се окажат недостатъчно работещи - да се направи така, че да се променят.  За застрояването на междублоковите пространства и факта, че терени, отредени за зелени площи са с частна собственост, Игнатов каза, че  В хода на дискусията с кандидат-кмета стана ясно, че в предстоящия мандат на местната власт ще изтече предвиденият 15-годишен срок, в който трябваше да се откупуват такива частни имоти от общината. Но досега нищо не е направено, в резултат на което вместо паркове, София може са осъмне с \"агломерации от частни градинки\", например със зеленчуци. Или със строежи на тези места в частните имоти.  За градската среда и ремонтите в центъра на София, особено този на \"Графа\", арх. Игнатов каза, че подобен ремонт си е повод за народно въстание - не само защото е скъп и некачествен, не само защото бяха нарушени всички срокове и имаше фалити заради затворената улица, а и защото \"улицата стана капан за гражданите\". Опасна е и постоянно има инциденти. Последният е отпреди ден-два, когато жена се спъна в \"перките\" за акули, а съпругът и в яростта си реагира \"вандалски\", изкъртвайки съоръженията. Игнатов не одобрява и практиката да се търсят \"механични\" решения за налагане на правила, вместо да се разчита на ефективен контрол и санкции, каквато е практиката по света. И даде пример с практиката да се слагат антипаркинг колчета, които хем не издържат дълго, хем не вършат особена работа, хем пречат и на пешеходците. Оказа се, че в битката на кандидата архитект за достъпна градска среда има и личен опит и мотив - брат му се движи в количка. А в София това е непосилна задача дори в самия център на града.  Като \"нормален гражданин\", който иска градът, в който живее - София - да се управлява добре - така определи себе си арх. Игнатов, разказвайки защо като е родом от Варна иска да е кмет на София. Игнатов даде и примери - световни - за успешни кметове, които не са били родени там, където са управлявали. Например новия кмет на Истанбул, който победи партията на Реджеп Ердоган, но който е роден в Трабзон. Или един от най-успешните кметове на Ню Йорк - Майкъл Блумбърг, който всъщност е от Бостън. Кандидат-кметът на София от \"Демократична България\" разказа биографията си - от висшето си образование в София, през казармата в Шумен в поделение за пехотинци и спечелената \"зелена карта\" за САЩ, където заминава и първо работи в бензиностанция. Но само след около седмица започва работа по специалността си. В Бостън. После кариерата до води в Ню Йорк, а страстта към работата - и в Колумбийския университет, където специализира градоустройство. Там научава, че работата на архитекта е социално отговорна и всеки, който упражнява тази професия трябва да го прави така, че да не вреди на природата. Научава и че архитектурата е качествата, когато има нужда от нея. Затова не трябва да се строи нищо излишно, а да се използват максимално добре даденостите на дадено пространство. И строежите да са, когато даденостите не стигат. Игнатов се връща постепено в България. Окончателно - през 2009 г., въпреки че и след това работи по международни проекти в Сиатъл и Хонконг.", "date": "2019.08.21", "title": "Арх. Игнатов: за паметника, 5-етажна стара София, градската среда"}
{"url": "https://clubz.bg/86898-mvr_dyrjavi_ot_es_sa_atakuvani_s_falshivi_signali_za_bombi", "text": "Огромен брой съобщения за сигнали за бомби са получили обществени обекти и медии в България и Европа. В съобщение на МВР се казва, че през деня е било изпращано електронно съобщение на публични електронни пощенски адреси, обслужващи аерогарите в София, Варна, Бургас и Пловдив, както и на мейл-адреси на БНТ и други медии. Сигнал за бомба опразни руското посолство в София Оттам разказват, че отдел „Киберпрестъпност“ при ГДБОП е извършил проверки и е установено, че за изпращане на заплашителните съобщения са използвани анонимизиращи интернет ресурси и услуги на доставчици на електронни съобщения извън територията на България. Осъществен е контакт с международни правоохранителни власти за събиране на допълнителна информация.  Сигнал за бомба пред президентството Установено е, че в рамките на вчерашния ден (20 август) подобни съобщения са били разпратени по същата схема - до летища и после до медии и в други държави от ЕС.  Сигнал за бомба пред президентството", "date": "2019.08.21", "title": "МВР: Държави от ЕС са атакувани с фалшиви сигнали за бомби"}
{"url": "https://clubz.bg/86878-dyrjavata_e_vinovna_spravedlivostta_e_za_predpochitane_pred_zakona", "text": "Голяма част от българите са склонни да обвиняват държавата за своите проблеми, а усещането за справедливост е за предпочитане пред спазването на закона. Това показва изследване на \"Галъп интернешънъл\", проведено в началото на август. Близо половината (46%) от обществеността у нас е склонна да се съгласи, че държавата е виновна за повечето проблеми в живота ни. 42% е делът на тези, които не са съгласни с такова твърдение, а 12% не могат да кажат. Така обществото ни е на практика разделено на две половини по въпроса виновна ли е държавата за повечето проблеми в живота ни. Масовото мнение ясно се ориентира в защита на по-общото схващане за справедливост, дори и тя да е в противовес на законоустановените норми. 68% от участвалите в проучването респонденти споделят мнението, че най-важно е нещата в живота да са справедливи, а не винаги точно по закон, 19% казват, че това твърдение не се отнася за тях, а останалите 13% не могат да преценят. Това мнение се подкрепя от различни демографски групи. Мнението на другите е традиционен регулатор на поведението на голяма част от хората, дори и неосъзнато. 57% от запитаните пълнолетни българи споделят, че обръщат внимание на мнението на околните за тях, за 38% твърдят, че то не е от значение, а 5% не могат да кажат.", "date": "2019.08.21", "title": "Държавата е виновна, справедливостта е за предпочитане пред закона"}
{"url": "https://clubz.bg/86870-trymp_tyrgovskata_vojna_s_kitaj_vredi_na_amerikancite_video", "text": "Президентът Тръмп най-накрая призна, че търговската война с Китай вреди на американските граждани, но настоя, че тя е необходима в дългосрочен план. Тръмп заплаши САЩ да напуснат Световната търговска организация Той отбеляза, че не се страхува от рецесия, но въпреки това обмисля нови данъчни облекчения, за да подпомогне растежа. Тръмп увери, че е бил принуден да наложи по-строги мита на Китай, които влошават положението на американските производители, финансови пазари, а според някои индекси - потребителите. Юанът - новото оръжие на Китай? Тръмп сподели, че е възможен ръст на икономиката, ако Федералният резерв намали основния лихвен процент. Държавният глава също обмислял временно да намали данъците върху заплатите - ход, създаден да стимулира растежа. Той отрече, че това по някакъв начин означава, че икономиката отслабва. Източници от близкото му обкръжение обаче издават, че Тръмп е притеснен първите сериозни признаци на рецесия да настъпят малко преди изборите през 2020 г. Икономическите сектори, с които се хвали Тръмп, са най-зле За първи път от 10 години американската икономика започва да се забавя. Производството и увереността на потребителите са спаднали след началото на търговската война с Китай. Световната икономика се забавя през последните месеци, а нестабилността на фондовите борси подкрепят опасенията, че американската икономика не е недосегаема. Ново проучване от понеделник посочва, че повечето икономисти предвиждат сериозен спад до 2021 г. Юанът - новото оръжие на Китай? Икономическите сектори, с които се хвали Тръмп, са най-зле", "date": "2019.08.21", "title": "Тръмп: Търговската война с Китай вреди на американците (ВИДЕО)"}
{"url": "https://clubz.bg/86871-stara_hartiq_za_nova_kniga_2019_v_5_grada_prez_septemvri", "text": "Пет общини ще бъдат домакини на седмото издание на националната екоинициатива „Стара хартия за нова книга“. През 2019 г.   и   ще посрещнат кампанията, която дава възможност на децата да научат повече за рециклирането, да разберат как да пазят природата и да събират разделно отпадъците. Правилата на инициативата не са променени -  Организаторите от  и   напомнят, че колкото повече стара хартия съберат децата, толкова повече дървета ще спасят от изсичане. Под надслов „Почисти и прочети“ „Стара хартия за нова книга“ стартира в   в Приморския парк, пред Пантеона.  посреща кампанията навръх празника на града   на сцената на пл. „Свобода“. В   „Стара хартия за нова книга“ както винаги ще се проведе под патронажа на кмета Йорданка Фандъкова и отново ще е част от Календара на културните събития на Столична община за 2019 г.  Инициативата ще се състои   на бул. „Витоша“ 37 пред Книжен център „Гринуич“. Рекордьорите на кампанията от   за пета поредна година имат възможност да участват в събитието на   на пл. „Свобода“, пред Съдебната палата.  дебютира в кампанията на   в парк Марно поле, централен вход. Събитията във всички градове се провеждат със съдействието на общините и регионалните библиотеки. По традиция всяка кампания протича под знака на специален литературен талисман от популярна детска книжка. Тази година малчуганите ще се забавляват с   – героите от обичаната поредица на Стийв Стивънсън, публикувана на български език от издателство „ФЮТ“, основен партньор на каузата. Но това не са единствените изненади, подготвени за участниците в инициативата. Освен много песни, танци, театър и игри с награди, интерактивна книга с великански размери ще даде възможност на малчуганите да се превърнат в нейни приказни герои. Те ще се включат в приключенията на Стойко и неговите приятели, ще помогнат на рибата Тони да изпее своята рибешка песен и ще почистят езерото от отпадъци. А за да разберат как продължава историята им, децата ще трябва да си извоюват книжката „Да уловиш остров“, като премерят сили в специални викторини. Двете произведения са изработени по дипломен проект на студент от НХА и ще бъдат представени от „ЕКОПАК България“. За да има за всички достатъчно книги, всеки, който изпълни условието да донесе 5 кг стара хартия за рециклиране, ще може да получи само една книга, но не повече. Децата, донесли допълнителни 5 кг хартия, ще получат втора книжка на екотематика – едно от двете специални издания на „ЕКОПАК България“ „Грийн тийн“ и „Ти можеш да спасиш планетата“. Така в рамките на празничния ден децата могат да получат максимален брой две книги. Средствата от събраната стара хартия в петте града ще бъдат използвани за нови издания на двете книги. Началото на каузата „Стара хартия за нова книга“ бе поставено на 15 септември 2013 г. Организаторите Книжен център „Гринуич“ и „ЕКОПАК България“ и партньорите на „Стара хартия за нова книга“ се обединиха около идеята, че е важно всяко дете още от ранна възраст да се научи да полага грижи за природата, да събира разделно отпадъците и да има специално отношение към книгата и четенето. За шестте години в инициативата са се включили близо 37 540 деца. Малчуганите заедно със своите родители са предали за рециклиране 195,5 тона хартия и са получили 42 470 книжки. Така всички заедно сме спасили от изсичане 2548 дървета. От 2015 г. инициативата се превърна в национална и до този момент е преминала през градовете Хасково, Пловдив, Бургас, Варна, Русе и Плевен. Нека заедно спасим природата и насърчим децата си да четат, призовават организаторите на кампанията.", "date": "2019.08.21", "title": "\"Стара хартия за нова книга\" 2019 - в 5 града през септември"}
{"url": "https://clubz.bg/86895-jemenskite_buntovnici_svaliha_amerikanski_dron", "text": "Американски военен дрон е бил свален в Йемен, предаде Ройтерс, като се позова на двама представители на правителството на САЩ. Според източниците, пожелали анонимност, безпилотният летателен апарат MQ-9 е бил свален снощи в провинция Дамар, югоизточно от контролираната от шиитските бунтовници хуси столица Сана. Единият от представителите предположи, че дронът е бил свален с ракета \"земя-въздух\". Другият каза, че е твърде рано да се твърди кой е отговорен за инцидента. Преди това говорител на хусите заяви, че тяхната противовъздушната отбрана е свалила американски дрон. Това не е първият американски дрон, свален в Йемен. През юни т.г. военни от САЩ съобщиха, че хусите са свалили с помощта на Иран американски безпилотник.  Въоръжените сили на САЩ са извършвали и преди въздушни удари или нападения с дронове срещу групировката \"Ал Каида на Арабския полуостров\", припомня Ройтерс, цитирана от БТА.", "date": "2019.08.21", "title": "Йеменските бунтовници свалиха американски дрон"}
{"url": "https://clubz.bg/86893-slujitelite_na_nap_mogat_da_ostanat_bez_bonusi_zaradi_techa", "text": "Служителите от НАП могат да останат без редовните си бонуси към заплатата вследствие на огромната глоба, която се очаква да наложи Комисията за защита на личните данни, научи Клуб Z. В края на следващата седмица КЗЛД ще обяви резултатите от своята проверка на приходната агенция, съобщи днес председателят Венцислав Караджов. Тя започна след хакването на личните данни на над 5 млн. българи. В добавка КЗЛД ще наложи и солидна глоба, която може да достигне 20 млн. лв., но едва ли ще е чак толкова голяма, разясни Караджов пред Клуб Z. Жалбите на граждани към КЗЛД заради теча са приобщени към проверката, разясни той. \"Ню Йорк таймс\": Кибератаката срещу НАП носи почерка на руското ГРУ Глобата ще бъде взета от бюджета на НАП и ще отиде за кратко в този на КЗЛД, а после - в държавния бюджет. Но макар това да изглежда като прехвърляне на парите на данъкоплатците от единия джоб в другия, вероятно ще има преки последствия за служителите на приходната агенция. Причината е, че всички служители получават на базата на оценки на работата т.нар. ДВПР, или \"Допълнително възнаграждение за постигнати резултати\". Тези бонуси се изплащат на всяка дирекция, която ги разпределя на работещите в нея. ДВПР прави сравнително ниските заплати в НАП по-поносими. Но след скандалът с теча от агенцията и солена глоба от КЗЛД, най-вероятно е тази дупка в бюджета да се покрие именно от бонусите, коментират служители от агенцията. Две оставки в НАП, но шефката остава По отношение на пряката отговорност НАП взе само частични мерки - бяха уволнение директорът на \"Информационна сигурност\" и на ИТ отдела в агенцията, но директорката Галя Димитрова остана на поста си. Тя бе в отпуска по време на хакването на агенцията и не се върна на работа до края на почивката си. Две оставки в НАП, но шефката остава", "date": "2019.08.21", "title": "Служителите на НАП могат да останат без бонуси заради теча"}
{"url": "https://clubz.bg/86896-holandcite_otvoriha_naj_golemiq_parking_za_kolela%C2%A0v_sveta_video", "text": "Той побира 12 500 велосипеда - на гарата в Утрехт, който е един от най-вело градовете в и така вело-Холандия. И вече бе наречен „рай за велосипедистите“. Рекордьорът заема три подземни етажа и струва 30 милиона евро. Благодарение на разположението си до централната гара в четвъртия по големина град в Холандия той позволява много добре да се съчетаят пътуванията с влак и тези с велосипед. А не е само той - в непосредствена близост до гарата има общо 22 500 места за паркиране на велосипеди. Половината от пътуващите с влак хора в „ниската земя“ стигат до гарите с колело. И редовно се оплакват, че няма достатъчно места, където да оставят возилата си.  Благодарение на провежданата държавна политика, от 2011-а досега в Холандия са открити почти 100 хиляди нови възможности за паркиране на велосипеди. По официални статистически данни в страната има 22 милиона велосипеди, или по 1,2 на човек. Те са двойно повече от автомобилите. Що се отнася до Утрехт, там велосипедистите са около 125 000, или една трета от населението. По данни на градските власти, 43 процента от пътуванията под 7,5 километра се извършват с колело, то е основно превозно средство и за 60 процента от пътуванията до центъра на града. В това отношение Холандия определено е шампион - за Германия същият процент е 23. Подобно на гаражите за автомобили, и в този за велосипедите в Утрехт местата са номерирани и боядисани в различни цветове. Екран на входа показва къде има свободни места. Велосипедите се паркират на две нива - долу и горе. И оставянето им там за 24 часа е напълно безплатно. Само този, който иска да паркира колелото си за по-дълго време, трябва да плаща - по 1,25 евро на ден.  ", "date": "2019.08.21", "title": "Холандците отвориха най-големия паркинг за колела в света (ВИДЕО)"}
{"url": "https://clubz.bg/86886-kitaj_zaplashi_lokhijd_martin_sys_sankcii_zaradi_dostavki_na_f_16_za_tajvan", "text": "Китай разкритикува остро планираната продажба на изтребители F-16 от САЩ на Тайван. Китай заплаши с война всеки, който се бори за независимостта на Тайван Пекин и заплаши да наложи санкции на американските фирми, които участват в сделката, предаде Франс прес, цитирана от Фокус. Във вторник Държавният департамент на САЩ одобри продажбата на 66 изтребителя F-16C / D Block 70 на Тайван, който Китай смята за своя територия. Сделката се оценява на 8 милиарда долара. Китай ще прекратява връзките си с американски компании, които продават оръжие на Тайван Говорителят на външното министерство на Китай Ген Шуан сподели в средата на юли, че продажбата на оръжие е нарушение на международното право и нарушава китайските суверенитет и национална сигурност. Китай ще прекратява връзките си с американски компании, които продават оръжие на Тайван", "date": "2019.08.21", "title": "Китай заплаши \"Локхийд Мартин\" със санкции заради доставки на F-16 за Тайван"}
{"url": "https://clubz.bg/86890-specprokuraturata_obvini_mediapool_vyv_vandalizym", "text": "Заради публикация, посветена на съобщение на прокуратурата, сайтът Mediapool получи   в извършване на вандалски акт и оскверняване на паметта на починал магистрат. На 19 август Mediapool публикува статия под заглавие  Публикацията се позовава на съобщение на прокуратурата за разпореден тридневен арест за 49-годишния М. Стефанов, който е бил хванат да драска върху некролога на починал магистрат във фоайето на специализираната прокуратура. М. Стефанов бил написал обидни и нецензурни думи върху некролога, разказва пресцентърът на прокуратура. След това заподозреният се опитал да го скъса, но бил спрян от съдебната охрана. Прокурори vs \"Капитал\": Внушение е, че подкрепяме Иван Гешев под команда Mediapool се позовава на официалното съобщение, че прокурор е определил деянието като случай с високата обществена опасност и е поискано постоянното задържане под стража. В публикацията се припомня, че Стефанов вече е бил осъждан за хулиганство, а драскането върху некролога е извършено в изпитателния срок по негово предходно осъждане за хулиганство.  \n\tНикъдеизданието не споменава името на починалия прокурор, чиито некролог е бил скъсан от М.Стефанов.   в статията се припомнят случаи от миналото, които вероятно са подразнили някои представители на спецпрокуратурата. Там се споменават случаияте с  разлепени приживе некролози на Камен Ситнилски, бивш заместник-главен прокурор, в района на сградата на Висшия съдебен съвет. И на извecтния cтoличeн aдвoĸaт Иpeн Caвoвa ocъмнaха, чийто дом и кандора бяха oблeпeни c нeйни нeĸpoлoзи през 2018 г. И при двата случаи прокуратурата не е предприела никакви мерки.  Колко пъти за един ден свободните медии могат да обслужат Иван Гешев? От изданието посочват, че в сегашната си няма оценки за действията на прокуратурата по казуса с надраскания некролог, а само се припомня как държавното обвинение се е отнасяло към случаи на тормоз спрямо живи юристи с фалшиви некролози. В съобщието си обаче спецпрокуратурата обявява, че публикацията на Mediapool e изключително грозно \"използване на паметта на колегата следовател\", за да се компрометира прокуратурата.  По шаблон: прокурори видяха политически и уличен натиск срещу Гешев Колко пъти за един ден свободните медии могат да обслужат Иван Гешев? По шаблон: прокурори видяха политически и уличен натиск срещу Гешев", "date": "2019.08.21", "title": "Спецпрокуратурата \"обвини\" Mediapool във вандализъм"}
{"url": "https://clubz.bg/86858-i_v_rolqta_na_didjej_e_kuentin_tarantino_muzika", "text": "Кое е едно от нещата, които могат да превърнат един великолепен филм в изключителен филм? Саундтракът. А когато музиката избира лично не кой да е, а Куентин Тарантино - резултатът е истинско съкровище за всеки меломан. Заедно с кинопремиерата на най-новия си филм - \"Имало едно време в Холивуд\", който е на голям екран от 15 август, Тарантино се превъплъти и в ролята на диджей. Тарантино – по-добър, по-дълбок и по-жесток Режисьорът сам подбра близо 70 парчета от саундтраците на собствените си шедьоври на лента и ги събра в плейлиста за една от най-мощните музикални платформи -  Spotify. Повече от 3 часа великолепна музика, а ако слушателят, освен меломан, е и киноман - това са над 3 часа върховно пиршество за сетивата. Музиката във филмите на Тарантино живее собствен живот, а често само от първите акорди в съзнанието само извиква сцена... Песните, подбрани в списъка, са любимите на Тарантино от филмите му - според признанието му, с което започва музикалното пътешествие.  , казва той в кратко въведение в плейлистата и тя започва... С емблематичното парче на Нанси Синатра \"Bang, Bang - Mw Baby Shot Me Down\" от филма \"Kill Bill\"... В селекцията присъстват парчета на Чък Бери, T.Rex, Soundgarden, Джони Кеш, ZZ Top, The White Stripes... Саундтракът на \"Криминале\", разбира се, също е тук... И малко \"Jungle Boogie\", пак от там... В Spotify селекцията се открива лесно - Film ant TV Favourites - Quentin Tarantino - не е нужно да сте абонат, достатъчно е да имате регистрация. Колекцията вече се намира и в другата популярна платформа за мобилни устройства, но без посланието от самия режисьор.  ", "date": "2019.08.21", "title": "И в ролята на диджей е... Куентин Тарантино (МУЗИКА)"}
{"url": "https://clubz.bg/86900-povdignaha_obvineniq_na_myja_kojto_otkyrti_ogranichitelite_po_grafa", "text": "Мъжът, който във вторник следобед изкърти ограничители по столичната улица \"Граф Игнатиев\", е с повдигнато обвинение за повреждане на чужда собственост по хулигански подбуди, предаде БГНЕС. Във вторник следобед мъж, въоръжен с щанга тип „кози крак“, откърти \"перки\" на „Граф Игнатиев“ и ги хвърли върху трамвайните релси. Жена, придружваща го, се спънала в перките на Графа. Той се ядосал, откъртил три от тях - две захвърлил върху трамвайните релси, а третата пред магазин наблизо. Мъж откърти с \"кози крак\" три перки по \"Графа\" Мъжът е на 62 години, съобщиха от пресцентъра на МВР. Той обясни действията си с \"гражданско неподчинение\".", "date": "2019.08.21", "title": "Повдигнаха обвинения на мъжа, който откърти ограничителите по Графа"}
{"url": "https://clubz.bg/86881-ot_30_avgust_nso_ostava_bez_nachalnik", "text": "От 30 август Националната служба за охрана (НСО) остава без началник. Днес изненадващо правителството реши да освободи генерал-майор Данчо Дяков от длъжност. По закон смяната трябва да се съгласува с президента Румен Радев. Очаква се държавният глава да издаде указ за освобождаването му. Според информация на Клуб Z ген. Дяков сам е поискал да напусне службата по лични причини. Колегите му били изненадани от решението. Временно постът му ще заеме някой от неговите заместници в НСО. Ген. Дяков оглави НСО през март 2018 г. като преди това беше съветник на президента Радев по военната сигурност. Няколко години той ръководеше военната полиция.", "date": "2019.08.21", "title": "От 30 август НСО остава без началник"}
{"url": "https://clubz.bg/86884-novata_rolq_na_slavi", "text": "Независимо от личните вкусове, трябва да признаваме фактите. Слави Трифонов е водещият на телевизионно шоу, което се задържа след най-гледаните цели 19 години. Той успя да организира референдум за това как да “оправим” България и предложенията му спечелиха подкрепа, с която не може да се похвали нито една партия в България - 2,5 милиона гласа. Концертите на Трифонов пълнят стадиони. Следователно Трифонов има политически потенциал. Фактът, че той спира досегашното си шоу и се насочва към политиката, без да се отказва от медийно присъствие, показва, че той или някой друг е решил да изпробва този потенциал в избори, които са различно упражнение в сравнение с референдума. Трудно ми е да повярвам, че Трифонов е човек със собствени политически идеи и собствена политическа воля. Заради снимката към този текст например. Някои от твърденията му пораждат съмнения в политическата му култура и логика. Като например това: “България е свободна страна, но българските граждани не са свободни”. (из учредителната декларация на партията му “Няма такава държава”). Шоу звезди обикновено правят политическа кариера в държави с незряла и неукрепнала демокрация. Примери са певецът Мишел Мартели, който стана президент на Хаити през 2011 година и комедиантът Володимир Зеленски, който отскоро е президент на Украйна. Това са държави преминали през диктатура и насилие, проядени от корупция, със слаби и компрометирани институции и партии и силна олигархия. Тя задкулисно контролира икономиката и дърпа конците на видимото шоу, което минава за политика. За него олигархията се нуждае от популярни лица, а шоу бизнесът ги произвежда. Те са добре дошли, когато старите политически муцуни се износят и опротивеят на тълпата. Дали популярността на Трифонов говори добре за него или зле за България, е въпрос на гледна точка. Според мене тя е политически ресурс с оглед на онази част от българското общество, което остава по-близо до хаитянското и украинското отколкото до повечето европейски. Трифонов може да се окаже поредното Яне, поредният Бареков или Марешки, т.е. разсейвач на гласове, който няма да позволи постоянното недоволство от статуквото да се излее концентрирано в ясна политическа посока. Но той може да свърши и повече. Всъщност, политическата класа, която той безмилостно громи в парчетата си, вече изпълни част от “неговата” програма, записана в исканията от референдума. Държавната субсидия вече е съкратена до лев на глас, гласуването е задължително. Остават въвеждането на мажоритарна система и намаляването на депутатите в Народното събрание на 120 от 240 сега. Подчертавам, че не подозирам и не обвинявам г-н Трифонов и екипа му в  никакви тайни замисли и заговори. Програмата му обаче би ме зарадвала много, ако бях олигарх. Първо, с падането на субсидиите партиите стават зависими от моите пари. Ако не кандидатират този, когото аз посоча, няма да финансирам нито централите, нито кампаниите им. Второ, можаритарната система е известна с това, че облагодетелства само големите партии и праща в небитието малките като например главните ми критици – в момента събрани под общото название Демократична България. Те остават във Фейсбук. А партия, която може да мобилизира 2,5 милиона души (макар в референдум, а не на избори) не е в никакъв случай малка. Трето, намаляването на депутатите наполовина, съкращава наполовина и разходите ми по изборите. При това не ми трябват всичките 120 депутати, а само обикновеното мнозинство – малко над 60 от тях. Освен ако не искам да променя конституцията. Това излиза по-скъпо – поне 80 от 120 депутати. И все пак, не излиза ли по-евтино да си купя едно партийно ръководство, вместо десетки депутати? Аритметично – да, но политически – не. Да купуваш българска партия днес е като да инвестираш в морално остаряло оборудване. Все едно да купиш фабрика за компакт дискове във времето на ю ес би-тата. Избирателната активост в България говори, че традиционните партии в България са морално и политически износени. Те все по-трудно завеждат избирателя до урните. ГЕРБ управлява 10 години и пострада тежко от “Апартаментгейт”. Корнелия Нинова непрекъснато е заета с оцеляването на лидерския си пост в БСП, няма време за политика. И най-важното, ако платя на тези партии за това, което предлага Трифонов, парите ми могат да отидат на вятъра. Ако го поискат те – народът ще го мрази, защото мрази тях. Ако го поиска Слави, народът ще го обича, защото обича него. Той може да им стане неизбежен коалиционен партньор (вместо патриотите, ДПС или Марешки) и да им постави моите условия. Това би бил Слави+ в сравнение с обикновения Слави, който просто разсейва гласове. Хората свързват традиционните партии с мене (мафията), а Слави е борец против тях и против мене. (Прочетете текста на  ). Никой от хаитяно-украинските му фенове няма да го заподозре, че на практика работи за мене, а не за тях. А онази снимка горе? Тя е от далечни времена. Почти никой в България не помни толкова дълго.", "date": "2019.08.21", "title": "Новата роля на Слави"}
{"url": "https://clubz.bg/86875-kitaj_zadyrja_slujitel_na_britanskoto_konsulstvo_v_honkong", "text": "Китай призна, че е задържал служител на британското консулството в Хонконг по обвинения за нарушаване на местен закон, съобщи \"Блумбърг\". Демонстранти планират да излязат на протести пред сградата на представителството. Замисля ли Пекин \"Тянанмън\" в Хонконг Говорителят на китайското външно министерство Ген Шуан заяви в сряда, че служителят Саймън Чен е задържан за 15 дни в града Шънджън, който се намира в континентален Китай. Ген допълни, че въпросът е от вътрешно естество, а не дипломатически спор и добави, че 28-годинишният Чен е гражданин на Хонконг. Той подчерта, че Великобритания не бива да се меси във вътрешните дела на бившата си колония. За изчезването на Чен стана ясно във вторник, след като не се върна от среща на 8 август в Шънджън. Оттогава той не е влизал в контакт със семейството си. \"Хонконг не е Китай\" (СНИМКИ) Външното министерство на Обединеното кралство обяви, че е   и че търси информация от властите в Хонконг и в южната китайска провинция Гуандон, където се намира Шънджън. Събитието \"Спасете Саймън Чeн\" е насрочено за сряда вечерта пред британското консулство в Хонконг. Изчезването на Чен буди притеснения за безопасността на дипломатическите служители в Китай, което бе подчертано от задържането през декември на Майкъл Ковриг - базираният в Хонконг специалист по сигурност, на служба за Канада. Канада в менгемето САЩ-Китай Ковриг, който тогава бе в отпуск, впоследствие бе осъден в шпионаж и остана в арест, като му е позволена ежемесечна визита от канадски дипломати.  Пекин многократно увери, че уважава международните споразумения в защита на дипломатите и че чужденците, които уважават законите на страната, нямат причина да се страхуват от задържане. Чен е на служба при британското консулство и също работи за \"Скотиш девелъпмънт интернешънъл\" - шотландска държавна агенция, която подпомага чуждестранните инвестиции в Шотландия. Той също притежава британски национален задграничен паспорт, споделиха \"Ню Йорк Таймс\" и други медии. САЩ: Китай дестабилизира Югоизточна Азия Британското правителство върна Хонконг на Китай през 1997 г. Търканията между двете страни нараснаха през последните седмици, след като Пекин обвини Кралството, че се меси в делата на бившата си колония, след като Лондон защити антиправителствените протести на острова. Полицията на Хонконг обяви, че в дала началото на разследване за   и че държи с китайските власти.  \"Хонконг не е Китай\" (СНИМКИ) Канада в менгемето САЩ-Китай САЩ: Китай дестабилизира Югоизточна Азия", "date": "2019.08.21", "title": "Китай задържа служител на британското консулство в Хонконг"}
{"url": "https://clubz.bg/86873-prebitiqt_slujitel_na_levski_oshte_ne_e_vyn_ot_opasnost", "text": "Маркетинг-директора на \"Левски\" Цветан Вълчев още е с опасност за живота, макар и вече дошъл в съзнание, след като беше нападнат и пребит с железа от двама непознати тази сутрин пред офиса му на \"Герена\". Вълчев е получил доста травми, включително счупвания на черепа. Състоянието му се определя като тежко от лекарите в УМБАЛ \"Царица Йоана-ИСУЛ\", които опитват да го стабилизират. Побоят е бил прекратен от бързата намеса на случаен минувач, който разхождал кучето си, и на колеги на Вълчев. Той е откаран с линейка в болница в безсъзнание. Вълчев работи в \"Левски\" от повече от 10 години, като е заемал различни длъжности. Според колегите си той е изключително тих и спокоен човек. За момента няма яснота каква е причината за агресията. Води се разследване за разрешаване на случая.  От \"Герена\" разпространиха следната позиция: Междувременно бТВ разпространи видео от мястото на инцидента, на което се вижда как двама души се отдалечават бягайки - явно, след като са пребили Вълчев. Кадрите са от охранителни камери на ст. \"Георги Аспарухов\".", "date": "2019.08.21", "title": "Пребитият служител на \"Левски\" още не е вън от опасност"}
{"url": "https://clubz.bg/86879-obkryjenieto_na_maduro_gotovo_da_sklyuchi_sdelka_sys_sasht", "text": "Николас Мадуро потвърди, че висши венецуелски служители водят преговори с представители на Белия дом, предаде \"Гардиън\". Изявлението му идва, след като множество медии съобщиха, че вторият по служба след президента преговаря оттеглянето си от власт със САЩ. Коментарът на Мадуро идват след два репортажа на американски медии, в които се твърди, че Диосдадо Кабело - един от най-влиятелните мъже във Венецуела, поддържа  със служители на Тръмп. Тръмп замрази авоарите на Венецуела в САЩ В неделя медията \"Аксиос\" обяви, че Кабело е водил разговори с главния съветник на американския президент за Латинска Америка - Маурисио Клавер-Карон. Служители на Белия дом определят това за добър знак и смятат, че обкръжението на Мадуро Джоф Рамзи - експерт по Венецуела от неправителствената организация \"Офис на Вашингтон за Латинска Америка\", описа репортажите за разговори между Кабело и служители на Тръмп като  САЩ се надяват, че чрез ухважването на Кабело ще се създадат условията за избухване на вътрешна борба, която ще доведе до свалянето на Мадуро от власт. САЩ ще ухажват армията на Венецуела, за да спре да поддържа Мадуро Други наблюдатели на Венецуела обаче са скептични. Сред тях е Кристофър Сабатини - сътрудник на мозъчния тръст \"Чатъм Хаус\". Във втоник обаче лично Мадуро потвърди преговорите със САЩ, което той представи като доказателство, че търси начин  Мадуро моли ООН да се противопостави на санкциите на САЩ По-рано през деня Тръмп говори пред репортери. Мадуро се бори да се задържи на власт от януари 2019 г., когато младият опозиционен лидер Хуан Гуайдо се обяви за легитимния президент на Венецуела и бе подкрепен от повече от 50 правителства по света, сред които американското и британското. \"Нищо няма да ни спре\", заяви Хуан Гуайдо, след като му отнеха имунитета Повече от 4 милиона венецуелци напуснаха богата на петрол държава по данни на ООН, като поне 1 милион от тях са напуснали от ноември 2018 г. до сега. САЩ ще ухажват армията на Венецуела, за да спре да поддържа Мадуро Мадуро моли ООН да се противопостави на санкциите на САЩ \"Нищо няма да ни спре\", заяви Хуан Гуайдо, след като му отнеха имунитета", "date": "2019.08.21", "title": "Обкръжението на Мадуро готово да сключи сделка със САЩ"}
{"url": "https://clubz.bg/86880-razkritata_i_u_nas_lechebna_belina_produkt_na_svetovna_psevdocyrkva", "text": "Полицията и прокуратурата затвориха импровизирана лаборатория в частен дом в Бургас, която предлага опасен химически разтвор като панацея за лечение на различни болести, в това число рак и аутизъм, след разследване на бТВ. Става дума за предлагане чрез интернет сайт - вече недостъпен - на продукт, наречен Miracle Mineral Solution (MMS) или ММС на български, който всъщност представлява опасен химикал със състав и действие, които са сходни и дори по-опасни от белината за чистене и дезинфекция. Според експерти веществото не е просто опасно, то може да бъде и смъртоносно. Главният държавен здравен инспектор д-р Ангел Кунчев обясни пред бТВ, че въпросният продукт е незаконен и няма произход, а човекът, който го продава, няма никаква лекарска квалификация. По думите на д-р Кунчев само в САЩ са починали 7 души от подобни препарати, а стотици други изпитват сериозни здравни проблеми. Освен това много хора отказват да подадат сигнал след употреба на подобни химикали, защото или се срамуват, или не вярват на традиционната медицина. Експертът по обща и неорганична химия към БАН Нина Нанкова обясни, че въпросният продукт е по-опасен от белина. Според нея той е силен окислител, който при взаимодействие с вода образува киселини. Може да предизвика сериозни раздразнения, изгаряния на очите и носната лигавица. Действието зависи от приетата доза и разреждане. Нанкова посочи, че в зависимост от концентрацията и количеството на погълнатото вещество продуктът може да бъде смъртоносен. Мъжът, забъркващ и разпространяващ опасното химично съединение, разкрит от бТВ, се казва Светослав Стаматов и е от Бургас. При телефонен разговор с репортер на телевизията, не подозирайки, че е обект на журналистическо разследване, мъжът потвърждава версията в сайта - че разтворът, който предлага, е за лечение. Дава и \"инструкции\" за дозировката и начина на прием. Въпросните предписания, както и съставът на продукта, са описани в листовка и на етикета на пластмасовите шишета, които досега са достигали до \"пациентите\" чрез куриер.  Официално пред камера на бТВ търговецът, хванат в момент, в който носи шишенцата от пластмаса, в които продава продукта, сменя версията - това всъщност бил разтвор за почистване на вода. По случая предстои разследване, вече от институциите. Веществото, себестойността на чието производство според експертите е стотинки, се е продавало за 45 лв. за 200 мл. Преди седмица   излиза със становище и предупреждение към гражданите на страната за опасностите, които крие MMS. Това обаче не е първото такова предупреждение - американските власти са отправили същото и през 2010 г. към гражданите. Именно оттам идва за първи път сравнението на опасния продукт с белина. Предупреждения в годините има от Европейската агенция по лекарствата, здравните власти в Канада, във Великобритания, от организациите на Червения кръст и Червения полумесец и много други. Проверка на Клуб Z показа, че темата никак не е нова, в това число и в България. Още през 2013 г. в популярния портал BG mamma има специална тема, посветена на веществото. Вероятно сред десетките мнения има и \"съвети\" как човек да се снабди с опасния продукт, хора твърдят, че са го ползвали. През 2009 г. на български език е преведена и книга на човек на име Джим Хъмбъл. Кое е издателството - не става ясно от копието, което се разпространява онлайн. В биографията на Хъмбъл няма и помен от лекарско образование или опит, бил управител на магазин на храни в Лос Анджелис, работил за авиоиндустрията и т.н. Първото издание на въпросното четиво за MMS на английски език е от 2006 г., обемът е близо 200 страници в българския му вариант. В годините според страницата в интернет с името на автора се появяват и още негови книги. Дали и те са преведени на български - не успяхме да открием достатъчно информация. Има и секция с \"официални\" разпространители на продукта ММS - интернет сайтове в различни държави. България липсва в списъка, но много от държавите от ЕС са вътре. Друг \"разпространител\" е т.нар. Църква за здраве и лечение Дженезис II, представяща себе си като \"нерелигиозна\",  въпреки че в описанието се говори за \"бог\" и \"вярвания\", за \"пастори\". Въпросната \"църква\" е със седалище в Доминиканската република и поне не е разпространено в Европа - с две изключения - Великобритания и Ирландия - отново според официалния и общодостъпен сайт. Има и препратка за контакт с въпросния Джим. Организацията проповядва \"религионен\" отказ от ваксинации, отказ от посещение при лекар, лечение в болница и други опасно звучащи каузи, показа още проверката на Клуб Z. Опасността от MMS и разпространението му са били обект на разследвания и от световни медии като Guardian, BBC, ABD News и др. в годините. Има описани случаи на хора, които сериозно са увредили здравето си след използване на разтвора. Властите и във Великобритания, и дори в Уганда разследват организацията, промотираща използването и разпространението на опасния химикал. В Камерун са правени опити с веществото като опция за преборване на малария, след което следва разследване отново. В САЩ има и осъдителни ефективни присъди срещу хора, разпространявали въпросната белина като лек за болести.", "date": "2019.08.21", "title": "Разкритата и у нас \"лечебна\" белина - продукт на световна псевдоцърква"}
{"url": "https://clubz.bg/86883-prisystvieto_vi_e_nalojitelno_dans_instruktira_direktori_na_uchilishta", "text": "Държавната агенция за национална сигурност свиква директорите на всички училища в София на инструктаж за противодействие на тероризма. Това става известно от   Ваня Кастрева.  За заповедта първо съобщи в. \"Сега\". Според съобщението инструктажът ще бъде кратък, един час, директорите са разделени на две групи - на най-малките, т.е. основни и начални училища, и на големите - т.е. средни училища, профилирани и професионални гимназии. На срещата ще бъде представен Закон за противодействие на тероризма и мерки, описани в наредба от 27 септември 2017 г.  ДАНС ще следи за радикализация сред ученици и студенти Освен това се очаква да бъдат дадени насоки за разработване и прилагане на мерки за противодействие на тероризма, каквито по силата на въпросната наредба са длъжни да имат разработени всички институции в предучилищното, училищното и висшето образование и детски ясли от по-ниска категория, пише още в съобщението. Инструктажът не се прави за първи път. През миналата година директорите също са били канени на разговор с представители на ДАНС. ДАНС ще следи дипломи, оценки и движение на децата и учениците (ПЪЛЕН ТЕКСТ) През последните месеци спецслужбата работи все по-активно в училищното образование. На публично обсъждане е подложен и проект, с който ДАНС ще има достъп до информационните регистри на Министерството на образованието \"24 часа в денонощието 7 дни в седмицата\". Като този достъп обхваща огромен брой регистири. От ДАНС все още не са дали обяснение за тези свои намерения. ДАНС ще следи дипломи, оценки и движение на децата и учениците (ПЪЛЕН ТЕКСТ)", "date": "2019.08.21", "title": "\"Присъствието Ви е наложително.\" ДАНС инструктира директори на училища"}
{"url": "https://clubz.bg/86874-kravchuk_zapadyt_prinudi_ukrajna_da_se_otkaje_ot_qdreniq_si_arsenal", "text": "Наследила от Съветския съюз най-голямата армия в Европа и третия по сила в света ядрен арсенал, Украйна е била принудена да се откаже от ядрените оръжия под натиска на западните страни. Това разказа пред украинската телевизия \"24 канал\" първият президент на независима Украйна Леонид Кравчук, цитиран от БТА. \n\t\"Директно бяхме поставени пред избор - или ще предадем ядрените оръжия, или ще упражнят икономически натиск върху нас, включително чрез санкции\", заяви Кравчук в интервю, публикувано на сайта на медията. \n\tПо думите му това искане е било поставено, \"защото в Украйна имаше 165 ядрени балистични комплекса, насочени срещу Съединените американски щати\".  Той подчерта, че не съжалява, че се е съгласил ядреният арсенал на страната да бъде ликвидиран. \n\tПрез 1994 г. ядрените оръжия в Украйна бяха ликвидирани във връзка с присъединяването на страната към Договора за неразпространение. \n\tПреди време Кравчук казаше, че ако не се бе отказала от ядрените оръжия, Украйна би приличала на \"маймуна с граната\", посочва по повод изявлението му ТАСС. Кравчук управлява Украйна от 1991 г. до 1994 г.", "date": "2019.08.21", "title": "Кравчук: Западът принуди Украйна да се откаже от ядрения си арсенал"}
{"url": "https://clubz.bg/86869-protestirashti_i_voenni_v_sudan_se_razbraha_za_izbori_prez_2022_g", "text": "Суданското продемократично движение и армията обявиха късно снощи съставянето на 11-членен съвместен орган, който ще управлява страната по време на тригодишния преходен период към цивилно управление след отстраняването от власт на дългогодишния президент Омар ал Башир, предадоха информационните агенции, цитирани от БТА. В 11-членния Суверенен съвет влизат шестима цивилни и петима офицери от Временния военен съвет. Те ще положат клетва днес, а премиерът се очаква да се закълне по-късно през деня, предаде ДПА, като се позова на държавната агенция Суна. Говорител на Временния военен съвет обяви имената на членовете на Суверенния съвет късно снощи. През първите 21 месеца управляващият орган ще бъде ръководен от председателя на Временния военен съвет генерал-лейтенант Абдел Фатах Абделрахман Бурхан, който стана лидер на Судан след свалянето от власт на Омар ал Башир през април. Цивилно лице ще поеме управлението през оставащите 18 месеца до 2022 г., когато следва да се произведат демократични избори. Сред петимата членове на управляващия орган от продемократичното движение има една жена и един журналист, отбелязва АП. И двете страни са се съгласили съдия, който е християнин копт, да стане 11-ият член на Суверенния съвет. Лидерите на протестите са номинирали известния икономист Абдала Хамдок за министър-председател в преходния период, но номинацията му трябва да бъде потвърдена от Суверенния съвет. Армията ще номинира министрите на отбраната и на вътрешните работи съгласно споразумението. Сделката предоставя на продемократичното движение две трети от местата в суданския Законодателен съвет и правото да избере министър-председателя. Масови демонстрации се провеждат в Судан от няколко месеца. Протестите доведоха до свалянето от власт на Омар ал Башир, който управлява северноафриканската страна с железен юмрук в продължение на три десетилетия. Протестите продължиха с призиви за цивилно управление на фона на смяната на ал Башир от Временен военен съвет, припомня ДПА.", "date": "2019.08.21", "title": "Протестиращи и военни в Судан се разбраха за избори през 2022 г."}
{"url": "https://clubz.bg/86862-donald_trymp_otmeni%C2%A0poseshtenie_v_daniq", "text": "Американският президент Доналд Тръмп съобщи в Туитър, че отлага планирана среща с премиерката на Дания Мете Фредериксен заради липсата на интерес от нейна страна към офертата му за покупка на Гренландия, предадоха информационните агенции. Гренландия е стратегически интересна за САЩ, но не е приоритет Дания е много специална страна с невероятни хора, но въз основа на коментара на премиера Мете Фредериксен, че тя не проявява интерес към обсъждане на продажбата на Гренландия, аз ще отложа нашата среща, планирана след две седмици, за друго време, написа Тръмп в Туитър. Американският президент трябваше да посети Дания в началото на следващия месец. Тръмп искал да купи Гренландия Остров Гренландия, разположен между Северния Атлантически и Северния ледовит океан, е автономна територия с население от 56 000 души, но Дания държи контрола над външните отношения, отбраната и валутната политика.  Премиерът на Гренландия Ким Килсен и датската премиерка Мете Фредериксен заявиха, че островът не е за продан. Междувременно Доналд Тръмп похвали новия британски премиер Борис Джонсън, казвайки, че той \"ще бъде много важен за Обединеното кралство\" преди тяхната първа официална среща този уикенд на форума на Г-7 във Франция, предаде ДПА. Американската администрация казва, че иска да постигне търговско споразумение с Великобритания веднага след като страната излезе от ЕС. Джонсън ще посети днес Берлин преди срещата на върха на Г-7, но канцлерът Ангела Меркел изключи възможността за ново отваряне на преговорите по напускането на Великобритания. Тръмп искал да купи Гренландия", "date": "2019.08.21", "title": "Доналд Тръмп отмени посещение в Дания"}
{"url": "https://clubz.bg/86876-tova_koeto_imame_kato_vicepremier_po_kibersigurnostta", "text": "Като общество отдавна възприехме, че експериментите в политиката са част от процеса на нормализация, каквото и да значи това. И защото няма някаква обща представа за „нормално“ у нас, „дъното няма дъно“, а обединените фронтове на посредствеността са непоклатима управляваща каста. Затова е все по-обидно, когато неподготвени хора с безгранично самочувствие плещят пълни глупости в публичното пространство, а на всичкото отгоре са получили административна отговорност за решения, които пряко засягат българските граждани.  Видно е, че управляващите и институциите, които ръководят, са напълно неспособни да предоставят сигурни и нормални административни услуги на бизнеса и гражданите. Търговският регистър претърпя невиждан срив, а хакерският пробив в информационните системи на Националната агенция по приходите (НАП) показа колко е уязвима националната сигурност. И вместо тези, които са във властта, да си вземат поуки, затъват все повече и стават обект на публично осмиване.  Не стига, че вицепремиерът Томислав Дончев, който се сниши около историята „НАПлийкс“, се отърва от отговорностите за т.нар. киберсигурност, но и този ресор беше натресен на вицепремиерката Марияна Николова, която наследи поста от „квотата“ на Валери Симеонов.  И още в първото си интервю показа какви са й компетенциите по темата „киберсигурност“.  И изброи, че като всеки държавен служител трябва да има минималните нива на техническа и информационна грамотност.  Вероятно звучи много „хай“ тази квалификация, но ако я проверите в Google, ще видите, че ITcard е независим универсален сертификат за компютърни умения, който включва познания за сърфиране в интернет, ползване на електронна поща, работа с пакета на Microsoft – Word, Excel, PowerPoint. T.e. това се учи в гимназията и дори не е нужно да имаш сертификат.  Освен това вицепремиерката показа и какви са ѝ познанията за статута на различните европейски институции и коя от тях има законодателна инициатива.  Вярно е, че Европейски съвет и Съвет на Европа на мнозина звучат по един и същи начин, но за човек, който е бил началник на кабинет на друг вицепремиер, има юридическо образование и от една година време обикаля света по най-различни конференции, е редно да знае разликата. Защото Съветът на Европа, който Марияна Николова споменава, е политическа международна организация, нарича се още и „Голяма Европа“. Тя няма нищо общо с Европейския съюз. В нея членуват 47 страни, а в Европейския съюз те са 28. И най-важното, Съветът на Европа няма никаква връзка с нормотворчеството. Законодателната инициатива в ЕС е само и единствено в ръцете на Европейската комисия. Та, вероятно само вицепремиерката знае какво точно е приел Съветът на Европа. Бутафорията ще стане още по-голяма. Защото в тези хаотични ходове, бягане от отговорност чрез прехвърляне на ресори в рамките на управляващата коалиция, политическата некомпетентност се превръща в опасен „бъг“ на цялата система. Няма нужда да чакаме ГРУ, хакери или частни компании от „тъмния уеб“ да атакуват информационни структури на държавното управление.    Всъщност, още в началото на 40-те години на миналия век Иван Хаджийски описва много добре единните фронтове на посредствеността, като прави неподражаем портрет на „психологията на маниака“ и „маниащината“ като „амбициозност на посредствеността“. Ние много отдавна сме хакнати.", "date": "2019.08.21", "title": "Това, което имаме като вицепремиер по киберсигурността "}
{"url": "https://clubz.bg/86882-shto_e_to_itcard_i_kolko_razbira_ot_kompyutri_mariqna_nikolova", "text": "Какво е сертификатът ITCard, с който днес вицепремиерката и новоназначена шефка на киберсигурността Марияна Николова се похвали? Вицепремиерът Николова предлага 15 години затвор за кибертероризъм Няколко минути в Google и откриваме описанието \"независим, универсален сертификат за компютърни умения\". Научаваме още, че за получаването на сертификата всички кандидати се явяват на тест при равни условия, с единен софтуер и безпристрастна система за оценка. И че тестваните умения са за \"различни модули от софтуерни приложения, използвани в ежедневната работа на всеки офис\". Къде намираме тази информация? На сайт за търсене на работа. Причината - сайтът itcard.org е с изтекъл домейн още от 2016 г. Сертификатът всъщност е дело на българска фирма - \"Немечек\" ООД, които заедно с European Software Institute (ESI), друга българска компания, предлагат сертификата като част от проекта за е-правителство - онзи, който започна преди близо две десетилетия. В презентация от 2011 г. откриваме, че дотогава над 30 хил. държавни служители са се явили на изпит, като 73,6% от тях са го минали успешно. Това, което имаме като вицепремиер по киберсигурността  Какви умения всъщност оценява ITCard? Работа с операционната система Windows и офис-пакета на Microsoft, информираха ни от \"Немечек\" и ESI. Тестът не е лесен и е включвал много и детайлни въпроси за ползването на Excel, Word и PowerPoint, информира ни служител на \"Немечек\", който се е явявал на него.  Това обаче е станало преди години. Служители и на двете компании ни потвърдиха, че сертифицирането всъщност е прекратено в някакъв момент след 2011 г. - преди поне \"5-6 версии на Windows и Office\". От \"Немечек\" настояха, че сертификатът е доживот, но в ИТ света това са празни приказки. Това означава, че Марияна Николова има умения да работи с Windows и Office отпреди близо десетилетие. Попитахме \"Немечек\" дали случайно изпитът включва и въпроси, свързани с киберсигурността - отговорът беше отрицателен. Това, което имаме като вицепремиер по киберсигурността ", "date": "2019.08.21", "title": "Що е то ITCard и колко разбира от компютри Марияна Николова?"}
{"url": "https://clubz.bg/86877-mylchat_li_levite_za_geshev", "text": "В края на юли, след втория голям протест срещу кандидатурата на Иван Гешев за главен прокурор, Николай Слатински зададе важен въпрос - защо се получава така, сякаш недоволството срещу спорния начин, по който беше издигната тази и без друго сама по себе си спорна кандидатура, идва само от една посока? Левите, не гледайте отстрани, това е и вашата битка Наистина ли само десните сили, при това извънпарламентарните, са притеснени от липсата на реално състезание между качествени кандидати за един от най-важните постове в България? Нормално ли е този въпрос да бъде оставен само на тях, сякаш не засяга всички - в това число онези политически играчи, които иначе се разминават с много от основните възгледи на център-дясната коалиция „Демократична България“, която без съмнение е основен двигател на протестите срещу Гешев? Този въпрос е важен поне по няколко причини. От една страна, ако левите наистина „гледат отстрани“ и нямат проблем с настоящата кандидатура и процедура, тогава в известен смисъл самият Гешев би имал някакво основание, когато се опитва да маргинализира протестите срещу него, свеждайки ги до „тяснопартийни“. От друга страна, липсата на реакция от лявото поле в този ключов момент, би поставила сериозни въпроси пред неговото политическо бъдеще на следващ етап, когато се бори за политики, изпълнението на които неизменно зависи и от състоянието на правораздавателната система. Преди да отговорим на тези въпроси е необходима важна скоба - кого точно визира г-н Слатински, когато се обръща към „левите“ и ги зове да не гледат отстрани? Една от основните критики в социалните мрежи и коментарните секции след неговата публикация беше, казано най-общо, че „БСП са част от заверата и нито имат място на протестите, нито пък желание да се противопоставят на Иван Гешев“. Подобно схващане почива (за съжаление) на дълбоко вкоренената в общественото съзнание илюзия, че БСП все още е лява политическа формация или поне такава, зад която стоят левите хора в България. Не мога да съм сигурен дали самият г-н Слатински визира именно БСП и техните симпатизанти в своя призив, но ще допусна, че случаят е всъщност друг. Куриозно на фона на политическите действия и послания на БСП, особено в последните години, все още недобре въоръженият с достатъчно наблюдения коментатор е склонен лековерно да слага знак за равенство между лявото и БСП. Казано простичко, когато някой спомене „левите“, твърде много хора бързат да се провикнат: \"Не щем БСП!\" Николай Драганов, който се бори с консерватизма, расизма и национализма... Тема на съвсем отделен анализ е защо подобно обвързване отдавна не би трябвало да е меродавно и сериозно, но в този случай нека просто обобщим - прогресивните лявомислещите хора у нас, които в действителност се определят като леви, интересуват се от левите световни течения, изповядват осъзнато леви възгледи и изобщо имат ляв политически прочит на развитието на съвременния свят, отдавна не са избиратели на БСП по десетки причини и рядко имат нещо общо с тази партия. По мое скромно мнение, именно тази група хора визира г-н Слатински. В действителност, на този етап тя не е електорално голяма. Липсва и организираност и видимост, както и каквото и да било политическо представителство. От друга страна обаче, често именно безвъзвратният разрив между тези хора и БСП коства на партията от ул. \"Позитано\" №20 политически загуби. Онези скромни няколко процента, разпилени из различни сложни компромиси, търсене на най-приемлив вариант, „най-малкото зло“ или най-често негласуващи, не стигат на БСП за победа. И така, с това важно уточнение, да се върнем на основния въпрос: мълчат ли левите за кандидатурата на г-н Иван Гешев? Отговорът е не. Споменатата липса на особена организираност и партийна рамка в лявомислещите хора у нас прави така, че често техните позиции остават нечути от широката общественост. С буквално едно или две изключения, тази група не разполага с видими свои говорители или близки медии. Но това все пак не значи, че те мълчат. Истината е, че представители на почти всички различни граждански сдружения и неформални колективи, изграждащи прогресивното ляво поле в България, присъстваха и на двата протеста срещу Иван Гешев. Трудно ще ги чуете, г-н Слатински, особено докато микрофонът се подава между бившия депутат от ГЕРБ Методи Андреев и Кирил Чуканов, например, но въпреки това те бяха там - както пред ВСС, така и пред Съдебната палата седмици по-късно. Протест пред ВСС: Гешефтатура. Всеки е виновен! (ВИДЕО) Със сигурност ще бъдат отново на улицата и през септември, точно както го направиха и през лятото на 2014 г., поне преди тогавашните протести да се отклонят от първоначалния си замисъл и послания. Нещо повече. Освен на улицата, левите хора у нас   и при меко казано непремерените прояви на г-н Гешев от началото на годината, когато тогавашният зам. главен прокурор и настоящ единствен кандидат за държавен обвинител №1, атакува на едро една от най-уязвимите групи у нас - хората с увреждания. Реакцията касаеше конкретни действия и поведение на Иван Гешев, а казусът е една от причините, поради които днес и левите са на улицата.   на политици и прокурори не само постави на колене хиляди хора с увреждания, не само успя твърде елементарно да захрани и без това голямото разделение в обществото между едни нуждаещи се и други още по-нуждаещи се хора, но на практика трасира пътя на Иван Гешев към бъдещата му кариера. Оформи неговия образ, по подобие на един друг „борец за справедливост“, който дълги години „хващаше лошите“, преди да хване юздите на държавата. Към днешната вече е ясно, че тази и други прояви на г-н Гешев са били преамбюл към кандидатурата му. Затова си позволявам припомнянето - полезно е да се знае кой кога и дали е мълчал. Истината е, че в нито един момент, нито един разумен ляв човек у нас не е отричал безспорния факт, че състоянието на правораздавателната система у нас е лошо, а борбата с корупцията е задължителна. Социално-икономическите мерки, зад които левите застават, в крайна сметка не биха могли да се прилагат успешно без силни контролни органи и разбира се – без качествено правосъдие. Леви и \"Барикада\" поискаха необлагаем минимум и по-нисък ДДС Това са аксиоми, които никога не са били оспорвани. Разминаванията започват някъде там, където започва разговорът дали проблемът на ситуация в България е единствено в липсата на добро правоприлагане, или голяма част от законодателните актове всъщност изначално се пишат в полза на малцината, обитаващи върха на обществената пирамида - което означава, че доброто им прилагане няма автоматично да реши проблемите, които левите виждат. Но както и г-н Слатински посочва в края на своя коментар – има време за тези разговори. Сега е времето да не се мълчи. Първо, за да не се позволява – сега и по принцип – протестите да бъдат маргинализирани, като се поставят в тяснопартийна рамка (тук отговорността си не бива да забравят и организаторите им). И по-важното – защото някои битки наистина са общи. „Генерация Z“ – с подкрепата на „Америка за България“ Николай Драганов, който се бори с консерватизма, расизма и национализма... Протест пред ВСС: Гешефтатура. Всеки е виновен! (ВИДЕО) Леви и \"Барикада\" поискаха необлагаем минимум и по-нисък ДДС „Генерация Z“ – с подкрепата на „Америка за България“", "date": "2019.08.21", "title": "Мълчат ли левите за Гешев?"}
{"url": "https://clubz.bg/86872-nikolaj_draganov_kojto_se_bori_s_konservatizma_rasizma_i_nacionalizma", "text": "Николай Драганов е роден в София около година преди промените и съзнателният му живот е белязан от „лъкатушенията на прехода“. „Генерация Z“: думата имат младите Николай е убеден, че само на малцина на върха на обществената пирамида предопределят голяма част от общата несгода на останалите от нас, които живеят в най-бедната държава в ЕС - с най-големи неравенства, социално разслоение, разрушени социални системи, липса на достъп до качествено здравеопазване и т.н. Той е завършил социология и маркетинг в УНСС, писал е за спортни сайтове, за news.bg, БГНЕС и \"Барикада\". Работил е за BiT, съавтор е на документалния филм  . „Генерация Z“ – с подкрепата на „Америка за България“ „Генерация Z“ – с подкрепата на „Америка за България“", "date": "2019.08.21", "title": "Николай Драганов, който се бори с консерватизма, расизма и национализма..."}
{"url": "https://clubz.bg/86860-london_spira_svobodnoto_dvijenie_na_hora_kym_velikobritaniq", "text": "Ако вече живееш във Великобритания като гражданин на ЕС, до края на 2020 година трябва да си извадиш виза. А ако не живееш там и искаш да работиш в страната - ще се състезаваш наравно с всички останали. Британското правителство обяви какви ще бъдат правилата за гражданите на държави от ЕС в Обединеното кралство, ако страната напусне ЕС без договор. Първата мярка, оповестена от правителствена говорителка в Лондон: от 31 октомври тази година (датата за излизане от ЕС) гражданите на ЕС вече няма да се ползват от свободата на придвижване по отношение на Великобритания. Онези граждани от ЕС, които вече живеят във Великобритания, няма да бъдат засегнати от това ограничение. Според критиците обаче тогава ще възникне много трудният за решаване въпрос: Кой пребивава правомерно в страната и кой - не? Говорителката поясни, че в момента се разработват правилата за режима, при който граждани на ЕС ще влизат в Обединеното кралство след 31 октомври. „Например, веднага ще въведем много по-строги правила за ограничаване на престъпността по отношение на хората, пристигащи във Великобритания\", каза тя. Премиерът Борис Джонсън обясни, че онези граждани на ЕС, които искат да живеят в страната му, в бъдеще ще бъдат селекционирани чрез точкова система по австралийски образец. А онези, които вече пребивават в страната, ще имат право да останат. Според Министерството на вътрешните работи, тази точкова система ще бъде много по-честна, защото ще поставя акцента не върху произхода на кандидатите за британска виза (тоест - дали са граждани на ЕС или не), а върху това какво могат да допринесат за страната. Не е ясно обаче как в бъдеще британските гранични власти ще отличават гражданите на ЕС с право на престой във Великобритания от онези, които още (или вече) нямат такова. В страната не съществува задължителна адресна регистрация. Досега доброволно са се регистрирали едва 1 милион от общо 3,5 милиона граждани на ЕС, които трайно са се заселили във Великобритания. Срокът за такава регистрация, тоест за подаване на молба за британска виза, изтича в края на 2020 година, като според британското Министерство на вътрешните работи, в това отношение промени няма да има. Инициативата „Трите милиона\", която защитава правата на гражданите на ЕС, живеещи във Великобритания, с тревога посочва, че ако страната излезе без договор от ЕС, нерегистрираните европейски граждани ще се натъкнат на трудности. Например, защото няма да могат да докажат на своя работодател, наемодател или на здравните власти, че пребивават законно във Великобритания. Какви ще бъдат трудовите права и правото за пребиваване на милионите граждани от ЕС – този въпрос живо вълнува и британските предприемачи. Генералният директор на Британската търговска камара Адам Маршал също отправи критики към оповестените правила. Той обясни, че британските предприемачи са се подготвили за онзи вариант на Брекзит без договор, който беше оповестен от предишното правителство преди седем месеца. „Сега, само седмици преди датата, всичко това увисва\", писа Маршал в Туитър. „Фирмите имат нужда от яснота и последователност, за да се подготвят за промените.\" Работата е в това, че досега гражданите на държави от ЕС имаха право да усядат във Великобритания без никакви ограничения. В споразумението за излизане на Великобритания от ЕС, което беше договорено от предишната премиерка Тереза Мей с Брюксел, пише, че тази свобода остава в сила без промени до края на 2020 година. Но британският парламент на няколко пъти отхвърли това споразумение. Негов противник е и сегашният премиер Борис Джонсън. Джонсън настоява за промени в споразумението, но ЕС категорично отхвърля това искане. Говорителка на Еврокомисията каза, че ЕС е подготвен за всевъзможни варианти, но излизането на Великобритания без споразумение ще предизвика сериозни проблеми както за гражданите, така и за фирмите. Тези проблеми обаче ще бъдат много по-тежки за Великобритания, отколкото за 27-те държави в ЕС, уточни тя.", "date": "2019.08.21", "title": "Лондон спира свободното движение на хора към Великобритания"}
{"url": "https://clubz.bg/86855-kejt_i_nejnite_kartini_za_risuvane_i_zalichavane", "text": "Душата има много джобчета. Но и малко да бяха, пак едно от тях щеше да е запазено за Кейт. И то пак щеше да се нарича “Следвай своя начин”. Представете си най-русата коса, най-бялата усмивка, най-синия поглед и ето ви Кейт Джелингхаус. Кейт обичаше България (пристигна в Сливен по линия на Корпуса на мира) по странни свои причини.   Или пък:  Защото можеш да си купиш баничка и да я изядеш, без да престанеш да се движиш по улицата. И защото можеш да отидеш у някого и без да му звъннеш по телефона, защото дори да му звъннеш, той ти казва:  Кейт пееше български народни песни, играеше хоро и се учеше да свири на кавал при слепия кавалджия Стоян Чобанов. Не пропускаше фолклорен събор и ми обясняваше какво значи една мома да е карагьозлийка. Нямаше да е странно, ако беше решила да учи в консерваторията, тя обаче избра художествената академия. При това не американска, а софийската. За тази цел доведе майка си от Кънектикът и я разведе по всички възможни галерии, за да я убеди, че живопис трябва да се учи в Европа. Майката – достолепна преводачка на Юнг от немски на английски, или се убеди, или се примири. И Кейт започна да се подготвя за академията. Имаше предчувствие, че на приемния изпит ще й се падне да рисува някаква баба. Замина с един сак и кавала за село Ичера, нае си квартира и започна да рисува баба след баба. За десетина дни не останали в Ичера ненарисуван чардак и баба. Беше през пролетната ваканция, тъй че в съседната на Кейт къща се настанили столични гимназисти и продънили с техно музика тихата и кротка Ичера. Монотонният ритъм на техното барабанял по нервите на ичеренските баби. Една сутрин, събрани около фурната, те се нахвърлили на хазяйката на Кейт: След като нарисува десетки чифтове уморени, възлести бабешки ръце, Кейт се яви на приемен изпит, където й се падна да рисува непълнолетна рокерка. Приеха я. В деня, в който като първокурсничка Кейт взела първия си изпит с шестица, тя вървяла по слънчева улица, поглъщала слънчевата Витоша, когато... Кейт въобще не се поколебала. Отишла в “Кентъки фрайд чикън” и поискала книга за оплаквания, по-точно за протести. На персонала им спрели часовниците от изненада. Каквото и да е ставало оттам нататък, то не беше я удовлетворило, защото Кейт ми звънна. “Да направя ли един протестен хепънинг?” - попита. “Например, какъв???” “Ами например, да изгоря знаменцето на “Кентъки...” Ннне! – заекнах скорострелно, защото вече си представях как я арестуват, а тя се позовава на Първата поправка от Конституцията на САЩ, а също така и на съдебно дело от 1968-а “Народът срещу... някого си”, където по прецедент е решено, че изгарянето на знаме не е действие, а се приравнява към свободата на словото. “Тук нямаме Първа поправка и ще те пратят за хулиганство да чукаш петнайсет дни камъни! – заплаших я, като се надявах да няма представа, че вече няма къде да се чукат камъни. – Ти си художничка, нарисувай картина в знак на протест.” Та се размина. После обаче стана още по-сложно, защото дойде интересът й към православието. Кейт беше протестантка като по-голямата част от американците. Беше израснала в семейство на порядъчен и успяващ юрист, което всяка неделя посещавало църковна служба. Обаче беше видяла баба си да умира и да се страхува от смъртта. Значи неделните срещи с Бога не й бяха помогнали да превъзмогне страха, че отива при него. И Кейт търсеше нова религия. Православието я беше привлякло със своята тайнственост. Звънна, казах й: “Ами що не вземеш да дойдеш.” И тя дойде. “Не приемай православието” - казах й. “Защо?” “Защото питаш. Ако беше напълно готова да го приемеш, нямаше да питаш. Щеше да го направиш дори всички да са против. Почакай още малко - или ще узрееш за това, или ще се откажеш.” Докато чакаше, Кейт помагаше на една православна фондация, водеше безплатно курсове по английски и рисуване в един православен храм. Правеше нещата по своя начин. Кейт завърши художествената академия и стана учителка по рисуване в Бостън. Продължи да пее български народни песни, междувременно прие православието. Продължи връзката си с българските приятели по възможните днес начини за общуване. И след двайсет години се завърна за седмица в България. Двадесет години след академията студентите на Андрей Даниел бяха решили да направят изложба по случай годишнината във Варна. Кейт нарисува картина за изложбата, присъства на откриването, а след Варна дойде за ден в Сливен, където бяха преминали първите й две български години като пратеник на Корпуса на мира. Ядохме супа от коприва, разказвахме си кой какво е преживял, пеехме народни песни и изведнъж се сетих, че тя заминава по-рано за София, самолетът й беше чак след два дни, защо не остане в Сливен още ден? Не можело. Решила била да свърши някаква много важна работа. И каква? Кейт наричаше важна работа наистина важни неща, като това например да насади цветя на гроба на учителя си по кавал Стоян Чобанов. Когато пристигнала в София се разходила из града и видяла на много стени графити, голяма част от тях свастики. Сърцето й се свило. И ето я важната работа: Кейт купи бяла боя и четка и замина ден по-рано, за да заличава свастики по стените на българската столица. За това тя отдели ден от няколкото преброени дни в любимата й България. Това е нейният начин – важните неща се вършат, независимо колко далеч са те от теб, защото където и да са, имат значение за всички. С боя и четка Кейт може да прави две неща – да създава красиви картини и да заличава грозни картини. И ги прави.", "date": "2019.08.21", "title": "Кейт и нейните картини за рисуване и заличаване"}
{"url": "https://clubz.bg/86868-trymp_predlaga_g_7_da_stane_g_8_s_rusiq_makron_go_priema_za_svedenie", "text": "Президентът на Франция Еманюел Макрон подкрепя американския си колега Доналд Тръмп в неговия стремеж за връщане към формата Г-8 с участието на Русия. Това предаде агенция ТАСС, като се позова на телевизия Си Ен Ен, която цитира източник от администрацията на Тръмп. Разклатена Г-7 се събира във френски курорт Според Си Ен Ен лидерите на САЩ и Франция са провели във вторник вечерта телефонен разговор, по време на който са изразили съгласие, че участие на Русия в срещата на върха на \"Голямата седморка\" (Г-7) през 2020 г. би било целесъобразно. Според източника на Си Ен Ен Макрон предложил Русия да бъде поканена през 2020 г. Американската телевизия отбелязва, че Тръмп планира да обсъди идеята за връщане към формата Г-8 на предстоящата среща на групата на седемте най-развити индустриално страни в света в Биариц, Франция, от 24 до 26 август. Макрон ухажва Путин, но... Макрон смята, че са възможни нови преговори за мир в Украйна Макрон ухажва Путин, но... Макрон смята, че са възможни нови преговори за мир в Украйна", "date": "2019.08.21", "title": "Тръмп предлага Г-7 да стане Г-8 с Русия, Макрон го приема за сведение"}
{"url": "https://clubz.bg/86848-5g_shte_ni_napravi_po_zdravi_ne_po_bolni", "text": "Две семейства в Шотландия спряха децата си от училище заради инсталирана антена за 5G, разказва Би Би Си. Родителите са притеснени от множеството хвърчащи в мрежата фалшиви новини, които плашат хората с истории за ужасяващо облъчване от апаратурата пето поколение. Тази вълна от фалшификации тръгва от американски сайт през ноември миналата година. Конспиративният Health Nut News разказва за стотици птици, загинали по време на експеримент с 5G в Хага. Източникът са десетки постове в социалната мрежа Facebook на друг любител на конспирациите - Джон Кулс, който свързва реален случай на около 150 мъртви птици, което по никакъв начин не се свързва с инсталацията на 5G мрежа.  Истината е, че в Европа 5G ще бъде по всяка вероятност в три честоти - ниски за покрити (700MHz), стандартни 3.4-3.8GHz за основната тежест на данните, и супервисока честота 24.25-27.5GHz, за най-бързото предаване на информация. Нито една от тези честоти не е вредна за хората по какъвто и да е начин, според Международната комисия за защита от нейонизираща радиация. Засега петото поколение мрежи са с покрити само над някои големи градове, а в повечето държави наскоро започнаха тестове - включително и у нас. Въпреки това според анализаторите новата мрежа ще навлезе изключително бързо. До края на следващата година в света ще има над 20 млрд. устройства, които ползва 5G, а стотици милиони обикновени потребители ще имат поне частичен достъп до мрежата. Какво всъщност означава достъпен, свръхбърз интернет за здравето ни? Като за начало, много по-ефективно здравеопазване.  5G ще позволява по-бърза и стабилна комуникация между болнични заведения, по-бърза обмяна на ключова информация от всякакъв тип - за консумативи, административни процедури, данни от изследвания, логистика. 5G ще стигне 1 млрд. души до 3-5 години В момента, например, високотехнологичните PET-скенери генерират огромни файлове - понякога до 1 гигабайт на пациент. Изпращането им с интернет връзка, която има потенциала да достигне над гигабайт сваляне и над 2,5 гигабайте качване в секунда означава... математиката е проста. Ако сега файловете на 10 пациенти отнемат час-два при добра широколентова връзка, с 5G това ще става буквално за секунди. Други нови технологии, като  , които стават все по-популярни, също ще са изключително полезни за здравеопазването - това ще позволи множество пациенти въобще да не посещават болницата, а лекарят им да следи техните жизнени показатели от разстояние с лекота. Една стабилна 5G структура ще улеснява много и анализирането от изкуствен интелект на данни от пациентите, пратени директно в облачни платформи. Според едно спекулативно изследване, подобна употреба на \"интернет на нещата\" може да намали с до 18% разходите на болниците. А1 тества базова станция за 5G  също стават реалност с 5G, като от едната страна имаш опитен лекар с VR шлем, а от другата, дори на хиляди километри разстояние - камера, хирургичен робот и пациент. Наскоро българският оператор A1 демонстрира изключително стабилна връзка със стрийминг на 4K съдържание - нещо, което е от изключителна важно при хирургична операция. Именно нестабилността и забавянето (лага) в стрийминга е едно от нещата, което спираше дистанционните операции да станат реалност през последното десетилетие. Вероятно най-сериозен ефект след десетилетие ще има . Ако сега едно проучване сред пациенти е изключително времеемко, логистичен кошмар при много участващи, и главоболие при събиране на данните, с носими устройства и светкавична 5G мрежа ще е далеч по-лесно да се правят сериозни изследвания сред десетки хиляди хора.  А1 тества базова станция за 5G", "date": "2019.08.21", "title": "5G ще ни направи по-здрави, не по-болни"}
{"url": "https://clubz.bg/86866-abv_otnovo_iska_da_e_zaedno_s_bsp", "text": "АБВ отново инициира общо явяване с БСП на предстоящите избори, които този път са местни. Трудно е обаче да се каже дали това ще бъде възможно, тъй като между двете партии имаше голямо напрежение на последните европейски избори. От АБВ отдавна предлагат на социалистите общо явяване, включително и на евровота. Тази идея обаче не срещна подкрепа от \"Позитано\" 20. След отказа от АБВ се явиха под името \"Коалиция за България\" заедно с още няколко партии. Това бе удар по БСП, тъй като партията дълго време се явяваше на избори точно в рамките на коалиция със същото име. От БСП имаха сериозни възражение срещу АБВ по повод използването на името \"Коалиция за България\". На тези възражения лидерът на АБВ Румен Петков иронично отговори, че \"Коалиция за България\" е готова да приеме БСП. Петков първоначално заяви, че \"Коалиция за България\" е дългосрочен проект. На евроизборите обаче \"Коалиция за България\" взе едва 16 759 гласа. Веднага след този вот Петков отново заговори за общо явяване на местните избори със социалистите. И допълни, че названието \"Коалиция за България\" няма да се използва, защото не всички партии в коалицията са регистрирани във всички общини. От АБВ признават, че преговорите с БСП и сега вървят трудно. Според него причина за тежките преговори е липсата на разбирателство между структурите на двете леви партии в много населени места, затова там коалиции са почти невъзможни.  Той допълни, че почти са приключили преговорите в някои общини, където двете леви формации ще се явят в коалиция на местните избори през октомври.  АБВ има готовност за участие в предстоящите местни избори в над 170 общини като самостоятелно участие и в различни коалиционни формати. Разговорите с БСП все пак вървят добре в някой областни градове, като например Шумен и Перник.", "date": "2019.08.21", "title": "АБВ отново иска да е заедно с БСП"}
{"url": "https://clubz.bg/86867-predsrochni_izbori_nadvisvat_nad_italiq", "text": "Италия и Матео Салвини се изправят пред несигурност след оставката на премиера, пише  \"Правителството приключва тук\", тези думи на премиера Джузепе Конте при обявяването на оставката му в парламента вчера са изведени като акцент от изданието, което отбелязва, че след почти две седмици на политически обрати не е ясно какво предстои за Италия оттук нататък. Сега всичко е в ръцете на президента Серджо Матарела, коментира вестникът. Според него с решението да приключи отношенията с коалиционния си партньор в управлението Движение \"Пет звезди\", вицепремиерът и министър на вътрешните работи Матео Салвини е допуснал грешка, защото не е възможността \"Пет звезди\" да съставят нова управляваща коалиция с Демократическата партия. Изданието отбелязва, че \"Пет звезди\" и ДП са двете най-големи политически сили в италианския парламент, а миналата седмица е имало сигнали за взаимодействие между двете партии.  Вестникът обаче цитира и източник, по чиито думи от вчера най-предпочитаният вариант от лидера на ДП Никола Дзингарети си остават предсрочните избори.  Италия влиза в правителствена криза Изданието коментира, че тази криза се разразява в момент, когато Италия, третата по големина икономика в еврозоната, трябва да подготви бюджетните си планове за 2020 г. и да ги представи на ЕС - крайният срок е в края на годината. Вестникът отбелязва, че евентуално сформиране на нова управляваща коалиция между Движение \"Пет звезди\" и Демократическата партия изобщо няма да бъде гаранция за стабилност в Италия, защото тези две политически сили имат сериозни политически различия. Ако не бъде съставено ново мнозинство в парламента, страната се запътва към нови избори, които може да бъдат произведени още през октомври, допълва \"Дейли телеграф\". Човек на Путин е на крачка от върха на властта в Италия В.   отбелязва, че оставката на Конте тласка италианската политика още по-дълбоко в хаоса. Вестникът коментира, че оттеглянето на премиера може да доведе до идването на власт на по-умерена управляваща коалиция, но може и да доведе на власт и вицепремиера Матео Салвини, който, както се очаква, ще поведе страната още по-надясно преди изключително важните бюджетни преговори с ЕС и на фона на продължаващото противопоставяне с Европа заради твърдолинейната позиция на Салвини за миграцията. Изданието отбелязва обаче, че набраната от Салвини политическа инерция, която се изразява във възход в социологическите проучвания през последните месеци и в това, че той си е спечелил репутацията на фактическия лидер на страната, може да му навреди, ако внезапно излезе от управлението. Италианското правителство се разпадна, превръщайки хаоса в криза, пише  . Изданието отбелязва, че вътрешният министър Салвини е предприел стратегия за вземане на надмощие, която е довела до имплозия на управляващата коалиция. Но засега изборите, които той иска, остават недостижими за него, допълва вестникът. Всекидневникът отбелязва, че Италия, която вече среща трудности във финансово отношение, а влиянието й в чужбина намалява, се е озовала в бъркотия, която сама е предизвикала. Тази криза вероятно ще подхрани тъкмо онези сили, които направиха Салвини, ако вече не толкова влиятелен, то поне най-популярния политик в страната. \n\tВъзмездието на Конте, гласи заглавието на коментарна статия на германския вестник  . Изданието отбелязва във връзка с действията на Салвини, че в случая оттеглилият се премиер Конте има право: да искаш да предизвикаш нови избори в силно задлъжняла страна в момент, когато трябва да се изготвя бюджетът, е игра с огъня. Финансовите пазари отдавна изпитват съмнения към Италия. Това, че Конте е решил да си урежда сметките със своя вътрешен министър също не изглежда невероятно, защото като правителствен ръководител той неведнъж е опитвал да намали популисткото лекомислие по отношение на Брюксел на двата коалиционни партньора в управлението, отбелязва вестникът. В.   коментира, че с тази оставка се подготвя сцената за борба за властта между крайнодесните националисти и съперничещите им партии. \n\tВестникът отбелязва, че тази криза задълбочава процеса на разместване на политическите пластове в Европа, докато континентът се бори с имиграцията и забавящ се икономически растеж. Изданието прогнозира, че резултатът от правителствената криза в Италия вероятно ще бъдат предсрочни избори в осмата по големина икономика в света. Италианската лявоцентристка Демократическа партия заяви, че е отворена за преговори за съставяне на ново правителство с популисткото антисистемно движение \"Пет звезди\" (ДПЗ), съобщи днес ДПА, цитирана от БТА. \n\tПартията е готова и обмисля дали има условия за \"правителство на промяната\", каза националният й секретар Никола Дзингарети пред журналисти след среща на ръководството на партията. \n\tТой заяви, че ще каже същото на президента Серджо Матарела, който води консултации за ново правителство, след като вицепремиерът и вътрешен министър Матео Салвини предизвика разпадане на коалицията между неговата крайнодясна партия \"Лига\" и ДПЗ. \n\tДзингарети определи условията за разговорите с ДПЗ: наред с всичко останало \"лоялно членство\" в Европейския съюз и промяна на сегашната твърда имиграционна политика. \n\tПрезидентът на Италия Серджо Матарела започва днес в 16 ч. местно време двудневни консултации с председателите на двете камари на парламента и с лидерите на всички политически партии, за да се търси изход от политическата криза, която ще доведе или до съставяне на 67-ото правителство след края на Втората световна война, или до предсрочни избори. Човек на Путин е на крачка от върха на властта в Италия", "date": "2019.08.21", "title": "Предсрочни избори надвисват над Италия"}
{"url": "https://clubz.bg/86865-bylgariq_e_na_pyrvo_mqsto_v_es_po_broj_zaginali_v_katastrofi", "text": "България е на първо място в ЕС по брой загинали в катастрофи с леки автомобили на 1 милион жители. Това показва анализ на Евростат за тенденцията със злополуките на пътя с фатален край през 2017 г., цитиран от БТА. Характеристиката на фаталните инциденти при отделните категории превозни средства показва, че България се нарежда с най-висок дял смъртност в категорията на леките автомобили с 64 смъртни случая на милион жители. Това е почти шест пъти повече от най-ниското съотношение в Малта - 11. Средният показател за ЕС е 23 смъртни случая на 1 млн. при категорията леки автомобили. Според данните на Евростат при катастрофи с леки автомобили у нас са загинали 456 души, при катастрофи с пътнически автобуси - 5 души, при фатални инциденти с велосипедисти - 35 души, загиналите пешеходци са 118, като общия сбор на загиналите при пътни инциденти у нас надхвърля 700 души. Данни от доклад на МВР показват, че най-висок дял смъртност има при катастрофите с челен сблъсък между автомобили - близо половината от фаталните инциденти се дължат на подобен вид ПТП. МВР отчита също, че най-тежките последствия при ПТП с челен сблъсък се дължат на навлизане по някаква причина в лентата за насрещно движение, неправилно изпреварване, разсейване, задрямване и др. Пак по данни на МВР за периода 2011-2017 г. при ПТП с челен сблъсък са загинали 910 души, а ранените са 6995, като по-голямата част от пострадалите нямат никаква вина за катастрофата. Черната статистика на пътните инциденти с фатален край само за първите 6 месеца на тази година показва нелицеприятни факти: 254 загинали и 3653 ранени при близо 3000 пътно-транспортни инцидента. Това означава по около 250 инцидента всеки месец и 42 убити българи средно на месец при автомобилни инциденти. През 2017 г. на територията на ЕС при пътни инциденти са загинали около 25 хиляди души или около 50 смъртни случая на 1 милион жители, показват още данните от анализа на Евростат. Разликите между държавите членки за броя на загиналите при ПТП варират от 30 смъртни случая на милион жители във Великобритания и Швеция - до над 90 в България и Румъния, като тук статистиката обхваща всички по вид фатални инциденти на пътя. Според Евростат Румъния държи лидерството по няколко вида категории смърт на пътя: по общ брой фатални инциденти - 99 на 1 милион, по смърт на пешеходци - 37 на 1 милион и по смърт на велосипедисти - 30 на 1 милион. В Малта има най-малко инциденти с фатален край при автокатастрофи - 11 на 1 милион. В Дания има най-малко инциденти с пешеходци - 3 на 1 милион. В Естония няма регистрирана смърт на мотоциклетисти, а в Люксембург и Кипър няма загинали велосипедисти, показват данните на Евростат. Коефициентът на смъртност при ПТП показва доста отчетлива разлика в ЕС между страните с ниски и средни доходи, от една страна, и страните с висок доход, от друга, като позитивите, разбира се, са в полза на по-богатите страни, в които има по-малко инциденти с фатален край на пътя. Анализът отчита също, че Европейската комисията има амбициозна програма за пътна безопасност, като крайната цел е да се намали наполовина смъртта на пътищата в Европа до 2020 г.  Програмата определя комбинация от инициативи на европейско и национално равнище, като се фокусира върху подобряване на безопасността на превозните средства, безопасността на инфраструктурата и поведението на участниците в движението.", "date": "2019.08.21", "title": "България е на първо място в ЕС по брой загинали в катастрофи"}
{"url": "https://clubz.bg/86864-uchastieto_na_bylgarski_investitori_v_aec_belene_priqtna_iznenada", "text": "Като „приятна изненада“ енергийният министър Теменужка Петкова обясни присъствието на български участник в процедурата по изграждане на АЕЦ „Белене“. Причината била, че българското енергийно министерство не успяло да направи кампания сред българския бизнес, но въпреки това имало негови представители в конкурса.  Вчера стана известно, че седем кандидати са подали заявления за стратегически инвеститор в строежа на АЕЦ \"Белене\". Три от тях са български. Става дума за едно дружество - \"ИПК и УП\" ЕООД, и два консорциума - \"Електроцентрала Белене\" и \"АЕЦ Белене България\". Сред българските кандидати е консорциум от фирми около бизнесмена с интереси в енергетиката Христо Ковачки и непознато дружество, регистрирано в Козлодуй. 7 стратегически инвеститори с интерес към АЕЦ \"Белене\" Сред всички седем участници, две компании искат да участват в доставката на оборудване и други 4 са кандидатите - сред които и Република Северна Македония, които имат интерес да купуват ток или да участват като миноритарен собственик в бъдещата атомна централа, ако тя бъде построена. Кои са българските компании с интерес към АЕЦ \"Белене\" Пред бТВ министър Петкова обясни, че ще бъде избран стратегически инвеститор за проекта.  А дали тези компании ще влязат в кръга на миноритарните собственици и дали с тях ще бъдат сключени договори за изкупуване на енергия в количествата, които тези кандидати са посочили, е въпрос на избор от страна на стратегическия инвеститор. Рискове за националната сигурност: зависимост от Русия, \"Турски поток\", \"Белене\"... Петкова обясни, че няма информация за собствеността на българските участници. Тепърва ще се гледа обстойно и тогава можела да каже кой стои зад тях. Кои са българските компании с интерес към АЕЦ \"Белене\" Рискове за националната сигурност: зависимост от Русия, \"Турски поток\", \"Белене\"...", "date": "2019.08.21", "title": "Участието на български инвеститори в АЕЦ \"Белене\" - \"приятна изненада\""}
{"url": "https://clubz.bg/86863-globqvat_s_3000_leva_apteki_bez_chetci_za_falshivi_lekarstva", "text": "3000 лева ще бъде глобата за аптеки, които все още не са се свързали със системата за верификация на лекарствата, предвижда проект за промяна в закон на здравното министерство. Тя е качена тази седмица за обществено обсъждане и трябва да бъде приета до месец. Ако това се случи, много от единствените общински аптеки, които обслужват жители на няколко околни села, трябва да затворят, разказва Антон Вълев, който е председател на една от асоциациите на аптекарите. В момента са затворили едва 7, които обслужват по няколко населени места, и хората няма откъде да си купуват лекарства, но още 90 са в риск. В действителност от 3880 аптеки в България над 1000 не са си купили четци и не могат да участват във верификацията на така наречените фалшиви лекарства, защото нямат достатъчно средства. Според Вълев те са дори повече, защото някои от аптеките са си направили само профил в сайта, където трябва да се подават данни за верификацията. По неговите думи у нас продължават да липсват лекарства за паркинсон, кръвно или лупус, които нямат аналози. И една от причините е, че ние сме малък пазар и производителите нямат интерес да направят опаковки с кодове, които да верифицират първо лекарствата за България. ", "date": "2019.08.21", "title": "Глобяват с 3000 лева аптеки без четци за фалшиви лекарства"}
{"url": "https://clubz.bg/86859-vicepremieryt_nikolova_predlaga_15_godini_zatvor_za_kiberterorizym", "text": "Наказанията за киберпрестъпленията да нараснат до 15 години затвор - това предложение за промени в Наказателния кодекс ще предложи вицепремиерът Марияна Николова, която от вчера отговаря и за киберсигурността в държавата. В ефира на Нова телевизия тя съобщи, че и на европейско ниво се завишават санкциите срещу киберпрестъпленията, като ще бъде въведана забрана за посещаване на всяка една европейска държава и блокиране на личните сметки на всеки, който е уличен в подобен тип посегателства срещу информационната инфраструктура.  Вицепремиерът Марияна Николова ще отговаря за киберсигурността Марияна Николова съобщи, че вече министерство на правосъдието работи междуведомствена група срещу кибер рекета. \"Ню Йорк таймс\": Кибератаката срещу НАП носи почерка на руското ГРУ До вчера отговорностите по киберсигурността бяха в ресора на вицепремиера Томислав Дончев. Днес Марияна Николова заяви, че не приема този ресор като капан.  Съветът ще пише и Стратегия по киберсигурност. В него представител ще има и президентската институция.  КРИБ излиза на опълчение срещу киберрекета \"Ню Йорк таймс\": Кибератаката срещу НАП носи почерка на руското ГРУ КРИБ излиза на опълчение срещу киберрекета", "date": "2019.08.21", "title": "Вицепремиерът Николова предлага 15 години затвор за кибертероризъм"}
