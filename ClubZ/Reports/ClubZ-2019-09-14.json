{"url": "https://clubz.bg/87852-norich_nanese_pyrva_zaguba_na_siti_ot_osem_meseca", "text": "Новакът във Висшата лига \"Норич\" нанесе изненадваща загуба на \"Манчестър Сити\" - 3:2 като домакин. Това е първа загуба на шампиона за сезона. И не само - тимът на Пеп Гуардиола не бе губил за първенство от януари насам. Това, което със сигурност не се харесва на феновете на \"гражданите\" е, че след пет кръга любимият им отбор изостава вече на пет точки от \"Ливърпул\", който по-рано днес обърна \"Нюкасъл\" с 3:1. Обезкървеният от контузии състав на \"Норич\" смути гостите с два гола набързо през първото полувреме. Кени Маклийн откри в 18-ата минута, а в 28-ата Тод Кантуел удвои след брилянтна контра. \"Канарчетата\" бяха подредени отлично и разчитаха на контри, но и на моменти пресираха опонента си, когато той изнасяше топката. Все пак в края на полувремето Серхио Агуеро върна едно попадение. След почивката Теему Пуки направи пропуск за \"Норич\", но малко след това наказа това безобразна грешка в отбраната на шампионите. 3:1 в 50-ата минута. Натакък \"Сити\" натисна още по-силно и създаде доста възможности, но беше и предсказуем този път. Новото попълнение Родри намали с хубав удар в 88-ата, но до края \"Норич\" удържа и напълно заслужено взе трите точки. \"Манчестър Юнайтед\" се измъчи за 1:0 срещу \"Лестър\" на \"Олд Трафорд\" с ранен гол от дузпа на Маркъс Рашфорд. Лондонските \"Тотнъм\" и \"Челси\" записаха убедителни победи. \"Шпорите\" разгромиха \"Кристъл Палас\" с 4:0, а \"Челси\" наказа \"Уулвърхемптън\" с 5:2 като гост. \"Ливърпул\" е с пълен актив от 15 точки, \"Сити\" има 10, четири отбора са с осем - \"Тотнъм\", \"Юнайтед\", \"Лестър\" и \"Челси\".", "date": "2019.09.14", "title": "\"Норич\" нанесе първа загуба на \"Сити\" от осем месеца"}
{"url": "https://clubz.bg/87849-na_kakvo_mirishe_boklukyt_na_sofiq", "text": "Боклукът на София се очертава отново да е една от водеща тема в предизборната битка за София.. Мая Манолова, независим кандидат за кмет на столицата, подкрепен от БСП, отиде в събота на сметището в Долни Богров и обяви, че въпросът с изгарянето на отпадъците ще бъде решен с референдум, ако бъде избрана. Пред журналисти Манолова каза, че на мястото се заравя преработен боклук - по-точно висококачествено гориво, което произвежда заводът за преработка на боклук от боклук. Според нея всеки ден в депото се заравят по 300 тона от т. нар. РДФ. При което заговори, че освен за ремонт на ремонта, може да говорим и за рекултивация на рекултивацията, като се плащало за всичко по два пъти - от гражданите на София. \"И както за повечето от нещата в София, и тук плащаме два пъти - ремонт на ремонта, рекултивация на рекултивацията, преработване на \n\tпреработеното. Веднъж плащаме за преработка на боклука и производство на това гориво - 27 млн. лв. годишно. За това сметище, за заравянето на това гориво, плащаме 3 млн. всяка година. Плюс още близо 6 млн. за горене на останалите количества високотехнологично гориво в циментовите заводи в Северна България\", пресметна Манолова. На 20 септември предстои да бъдат отворени офертите за две обществени поръчки - за изгаряне на горивото и за транспорта на произведеното гориво в завода за боклук. \"Видно от параметрите на тази поръчка, изгарянето ще струва на столичани годишно по 15 млн. лв., а транспортът ще струва 5 млн., 27 млн. - заводът за боклук, 3 млн. за това депо - общо 50 млн. лв.\", изчисли Манолова. От изявленията на Манолова \"замириса на лъжи\" и манипулации по темата отпадъци, реагираха от управляващата партия. От групата на ГЕРБ в Столичния общински съвет излязоха със специална позиция.  В отговор на нейната заявка за референдум оттам обявиха, че е имало обществено обсъждане на целия процес по проектиране и изграждане на системата за третиране на отпадъци, темата е консултирана с европейските институции, а проектът има оценка на въздействието върху околната среда. Манолова повтаряла старите тези на БСП, тя даже беше обвинена и в липса на компетентност и непознаване на този въпрос.  \"Атаките са част от условията, които БСП е поставила на Манолова в замяна на подкрепата си\", смятат от ГЕРБ \"Заравянето на пари\" се извършваше до 2009 г., когато 100% от отпадъка се депонираше или балираше и складираше в различни квартали с риск за здравето на софиянци. По това време управляващата БСП саботираше изграждането на завода с всички средства, а г-жа Манолова се изявяваше като нейно острие. Днес депонираме само 15% от отпадъците, а останалата част се оползотворява. Ефективното използване на РДФ ще се осъществи в София с изграждането на трета фаза от системата, която ще произвежда електрическа и топлоенергия\", пишат още от ГЕРБ. \"Г-жа Манолова е чула част от истината, но може би не знае, че ние имаме разработен проект за изграждане на инсталация с използване на RDF горивото в завода за отпадъци, с което наистина би могло парното да поевтинее, но този проект трябва да се развие, да се защити и да се получи финансиране, а това тече в момента. Вероятно също така не знае, че от 2009-та година започнахме проектът за рекултивация на депото в Долни Богров, който предстои да завърши през следващите години. Аз си спомням много добре г-н Станишев преди години береше макове на поляната, на която днес сме изградили най-модерния завод за преработка на отпадъци\", коментира и Йорданка Фандъкова, цитирана от БНТ.", "date": "2019.09.14", "title": "На какво мирише боклукът на София"}
{"url": "https://clubz.bg/87843-eto_koj_beshe_kraj_koprinka_snimki", "text": "И тазгодишният русофилски събор край язовир \"Копринка\" беше добре посетен. Събитието събра един заместник-председател на НС, депутати от ГЕРБ,  БСП, \"Атака\", представители на местната власт с обикновени граждани, някои от тях заклети путинисти, други откровени сталинисти, а вероятно някои дори и русофили. На \"Копринка\": \"Аз съм русофил, арестувайте ме\"          ", "date": "2019.09.14", "title": "Ето кой беше край \"Копринка\" (СНИМКИ)"}
{"url": "https://clubz.bg/87842-esenta_na_prevratite", "text": "За няма и месец в родината ни се случиха 4 (четири) преврата. Първо хакнаха пръскачките пред парламента. После се оказа, че те са зад парламента и са на ръчно управление, та не може да бъдат хакнати, но нейсе. Веднъж като си обявил преврат, не върви после да го отменяш. Обаче нали в нашата мила татковина всяко чудо е за три дни, та след три дни се наложи да се обяви нов преврат, че първият хората го забравиха. Ще кажете, егати народът, дето един преврат не може да го впечатли за повече от седмица. Ама разбираемо е! Децата още не са тръгнали на училище, имаше почивни дни, последното лятно слънце все още ни радва... Кой ти ще се занимава с антидържавни дейности баш па в края на август. Затова се наложи да има и втори преврат. Навръх 9-и септември арестуваха русофили за шпионаж. Символично точно на тази дата. Народът обаче и от това не се трогна, моля ви се! 9-и септември си било традиционна дата за преврати – един път ще са русофилите, следващият път ще е срещу русофилите, после пак ще обърнем палачинката... Традиция! Я по-добре нарежи салатата и дай да слагаме лютеница, че идва зима. А и са пуснали чушки на половин цена на пазара. Абе не е лесно да си превратаджия в България, тази страна на земеделци и градинари, честно ви казвам. За третия преврат се наложи да се търсят професионалистите и ето, че стар превратаджия внесе сигнал за готвен пуч срещу Борисов. Гражданинът Йордан Бонев съобщи за опасни за държавността чатове между баща му – некой си Чикагото, и кметицата на Младост Иванчева, в които обсъждали как да катурнат сатбилността на Борисов. Явно организаторите на тази завера са мислели, че когато се замеси името на Иванчева, никой няма да пита кой е па тоя Бонев. Да, ама не! Тоя народ все едно целият е само от шопи, да му се не види. Веднага скептични, веднага подозрителни, ужас! Разровиха и откриха, че гражданинът Бонев преди време пак е внасял сигнал за готвен преврат, ма тогава е бил срещу Борисов. Айде и тоя преврат оттече в канала. Как да не му дръпнеш шалтера на българина и да не му спреш БНР-то. Така се случи преврат ночер четири. Една от най-известните журналистки на „Хоризонт“ бе обявена за пристрастна и неплуралистична и я свалиха от ефир. Заради протести срещу това решение, бе взето соломоновското решение Силвия Великова да е в ефира, но да се свали самият ефир. И ето как за първи път в историята на радиото излъчването му бе спряно. Това ако не беше преврат, не знам кое ще да е. Обаче хората пак недоволни, а пучът – неуспял. Не сме случили на превратаджии в тая страна и тва си е! Та описах ви неволите държавнически през последния месец, за да е ясно защо искам да се кандидатирам за тази трудна, несигурна и непрекъснато вакантна позиция. Главен превратаджия! Дайте ми малко власт и една-две медии и гледайте как се прави пуч! Ето ви пет прости стъпки, за да свалите всяка власт: С горното всеки преврат ще успее. Остава само да измислиш какво ще правиш след него. Щото то освен да сваляш и отстраняваш, все нещо трябва и да градиш. Айде, успех!", "date": "2019.09.14", "title": "Есента на превратите"}
{"url": "https://clubz.bg/87846-cska_sofiq_izmykna_trite_tochki_v_plovdiv", "text": "ЦСКА-София победи трудно с 1:0 \"Ботев\" (Пловдив) в \"Коматево\" и с това прекъсна две лоши серии. \"Червените\" отидоха под тепетата след две поредни равенства в efbet Лига. А в края на миналия шампионат \"канарчетата\" в три срещи за броени дни препънаха ЦСКА-София и за Купата, и за титлата. Двубоят от деветия кръг не блестеше с качество и голови ситуации, като личеше, че ще бъде решен от един гол или ще завърши с две нули. В 75-ата минута Али Соу получи дълъг пас по десния фланг на атаката, преодоля защитник и от малък ъгъл вкара за 1:0. Това бе всичко. В \"Ботев\" се завърна лекувалият контузия Тодор Неделев, а Антонио Вутов влезе като смяна, но се видя, че и двамата не са готови за игра. Преди почивката и двата съперника не застрашиха сериозно вратите. Имаше отделни добри атаки и удари от средно разстояние. През втората част ЦСКА-София вдигна оборотите и започна да атакува по-често и по-опасно. Греъм Кери отправи силен удар, избит от вратаря на \"Ботев\". Така се стигна до попадението на Соу, плод най-вече на индивидуална изява. Детекторът на лъжата в \"Ботев\" - инвестиция в персонал В същото време \"жълто-черните\" отново показаха немощ в атака. За тях приключва седмица, белязана от странната приумица на клубния собственик Георги Самуилов да подложи всички в клуба на детектор на лъжата. Люпко Петрович наказан за един мач ЦСКА-София днес беше ръководен от помощниците на Люпко Петрович, който проследи срещата от трибуната в \"Коматево\" заради наказание. В късния съботен мач \"Лудогорец\" победи \"Етър\" с 2:0 в Разград с голове на Клаудиу Кешеру и Джоди Лукоки през второто полувреме. \"Орлите\" водят с пет точки пред ЦСКА-София и четири пред \"Левски\", който в неделя приема \"Черно море\". Люпко Петрович наказан за един мач", "date": "2019.09.14", "title": "ЦСКА-София измъкна трите точки в Пловдив"}
{"url": "https://clubz.bg/87839-a_kyde_e_generalniqt_direktor_na_bnr", "text": "Цялата българска общественост се вълнува от случващото се в Българското национално радио и този случай трябва да бъде разплетен докрай. Не съм чула до този момент официалния коментар на генералния директор на БНР, коментира вицепрезидентът Илияна Йотова по БНР в събота сутрин. В петък програма \"Хоризонт\" замлъкна с офиалното обяснение \"профилактика\". Ден по-рано журналистката Силвия Великова беше уведомена, че е свалена от ефир като водеща и като репортер, но часове по-късно след обаждане с \"препоръки\" на премиера Бойко Борисов, предшествано от бурна обществена реакция, тя беше възстановена. В петък сутрин от УС на БНР излязоха с позиция, според която водещите ще имат и \"дубльори\" в името на \"плурализма\". В петък по обяд имаше и журналистически протест в подкрепа на Силвия Великова и свободата на медийното изразяване в БНР. Борисов за ръководството на БНР: \"Главанаци\" е точната дума И.д. шефът на \"Хоризонт\" е подал оставка Според нея втората страна на въпроса е за „посегателството върху един български журналист и начина, по който е направено“: Новият директор на БНР започна с рокадите: свали Великова от ефир, пенсионира шефа на \"Хоризонт\" „Не съм чула до този момент официалния коментар на генералния директор на БНР. Чух известни обяснения и аргументи от директора в оставка на програма „Хоризонт“, но нито като журналист, нито като гражданин разбрах какви са тези аргументи. Още повече струва ми се, че е твърде нелепо предложението за всеки репортер в БНР да има един двойник. Това какво означава, че всеки един репортер не отразява действителните събития и злоупотребява с истината в националния ефир и трябва някой да го коригира? Или този някой ще влиза вече с готова своя версия? Това е абсолютно несериозно“, смята още Йотова. „Тъй като става дума за БНР, което очевидно и естествено е един много сериозен информационен източник в нашето пространство и за толкова е спечелил доверието си, смятам, че имаме нужда и чакаме тези отговори“, продължи тя. По повод т.нар. шпионски скандал вицепрезидентът изтъкна, че не може да определи случващото се като скандал по оста София-Москва. „И дано да съм права, защото ние получаваме информация „на час по лъжичка“ и аз не бих искала да влизам в тази спирала и да коментирам всеки нов факт. В качеството си на вицепрезидент не мога да си позволя да коментирам едно или друго становище с ясното съзнание, че всяка моя дума също прави внушение“, заяви Йотова и си запази правото на коментар след края на следствието. „Твърде завоалирани са и бих казала доста поетични наименованията на сегашните ресори в ЕК. Още повече, когато има неизяснено портфолио, когато не са ясни параметрите, които ще работят следващите комисари, така много лесно се размива и отговорност“, каза вицепрезидентът. И допълни, че не може да се слага българският ресор в таблицата „повишение или понижение“: „Той е много сериозен и много ресурсен е, но не е от тези ресори, които ще предопределят политиката на ЕС оттук-нататък. Дали Евросъюзът ще продължи на солидарния принцип, или ще надделее схващането на все повече държави, че еврозоната трябва да стане едно ядро, а всички останали – периферия“. И.д. шефът на \"Хоризонт\" е подал оставка Новият директор на БНР започна с рокадите: свали Великова от ефир, пенсионира шефа на \"Хоризонт\"", "date": "2019.09.14", "title": "\"А къде е генералният директор на БНР\""}
{"url": "https://clubz.bg/87841-arestuvaha_fotoreportera_na_klub_z_snimal_policai_predi_protesta_sreshtu_geshev", "text": "Фоторепортерът на Клуб Z Веселин Боришев беше задържан преди вчерашния протест срещу единствения кандидат за главен прокурор Иван Гешев. И изкара една нощ в ареста на Първо районно управление в София. Около 17 часа  в петък Боришев се намирал в градинката на хотел \"Рила\", където очаквал началото на протеста, когато видял струпване на полицейски части. Той тръгнал да ги снима, което придизвикало груба реакция от представителите на органите на реда. И въпреки че Боришев им представил журналистическата си карта, той е бил задържан по указа за дребното хулиганство (Указ № 904 ОТ 28.12.1963 Г. за борба с дребното хулиганство) и отведен в Първо районно управление на МВР в София, разказа фоторепортерът. 1500 на протест срещу Гешев, жива верига около парламента Там едва към 19 часа успял да се обади на адвокат Николай Хаджигенов. Боришев е оставен в ареста на управлението през нощта. В 14 часа днес се е явил пред съдия в Софийския районен съд и е оправдан и освободен.  Фоторепортерът е бил задържан по време на работа, при това той е удостоверил, че е журналист, е посочил пред съда защитникът му. Той припомни, че полицаите твърдят всеки път, че не могат да бъдат снимани, но това не се отнася до случаите, когато те са на работа. Сега Веселин Боришев обмисля да съди полицията за полицейски произвол. Клуб Z отправя специално питане  към вътрешния министър: кой е издал заповед да се арестуват журналисти по време на изпълнение на служебните им задължения?  И колко пъти досега журналисти са арестувани за това, че снимат полицаи? Или протестът срещу Гешев е особен случай и актът на полицията има за цел сплашване?", "date": "2019.09.14", "title": "Арестуваха фоторепортера на Клуб Z. Снимал полицаи преди протеста срещу Гешев"}
{"url": "https://clubz.bg/87850-i_us_prezidentyt_potvyrdi_che_sinyt_na_osama_bin_laden_hamza_e_bil_ubit", "text": "Американският президент Доналд Тръмп потвърди в събота, че синът на Осама бин Ладен, Хамза, е бил убит, съобщиха Франс прес и Ройтерс, пише БТА. За смъртта на Хамза, любимия син на Бин Ладен, представян за негов наследник начело на терористичната организация \"Ал Каида\", бе съобщено в края на юли от американски медии, припомня Франс прес. \"Ню Йорк таймс\" съобщи в електронната си версия, че е възможно Хамза бин Ладен да е бил убит по време на операция, отбелязва и ТАСС. САЩ потвърдиха за ликвидирането на един от синовете на Осама бин Ладен \"Високопоставеният ръководител на \"Ал Каида\" и син на Осама бин Ладен, Хамза бин Ладен, е бил убит при контратерористична операция на Съединените щати в региона на Афганистан/Пакистан\", се казва в съобщение на президента Тръмп, в което не се споменава датата на операцията. В края на миналия месец американският министър на отбраната Марк Еспър стана първият американски служител, коментирал публично информацията за смъртта на Хамза бин Ладен. В отговор на въпрос от излъчвано по телевизията интервю дали Бин Ладен е мъртъв, Еспър заяви, че такова е неговото впечатление. Убили ли са САЩ сина на Осама бин Ладен Министърът обаче не даде повече подробности по случая. \"Не разполагам с детайли. А дори и да разполагах, не съм сигурен дали бих могъл да ги споделя с вас\", каза тогава Еспър. Американски официален представител заяви пред Ройтерс, че Хамза бил убит преди месеци близо до афганистанско-пакистанската граница. Тръмп бил информиран за операцията по онова време. Смятаният за приемник на Осама бин Ладен, основателя на \"Ал Каида\", планирал терористичните нападения от 11 септември 2001 г., Хамза бин Ладен бе в черния списък на САЩ на хората, обвинени в тероризъм. Вашингтон предложи през февруари награда, достигаща един милион долара, за всяка информация, която би позволила намирането на Хамза бин Ладен, припомня Франс прес. Хамза бин Ладен, който е петнадесетото от общо двадесетте деца на Осама бин Ладен, бе лишен през март от саудитското си поданство. Убили ли са САЩ сина на Осама бин Ладен", "date": "2019.09.14", "title": "И US президентът потвърди, че синът на Осама бин Ладен, Хамза, е бил убит"}
{"url": "https://clubz.bg/87818-izrael_pred_vtori_izbori_za_5_meseca", "text": "Преди около пет месеца повечето израелци приеха, че харесва ли им или не, Бенямин Нетаняху е спечелил още едни избори. Днес те са пак на изходната точка и умуват за кого да гласуват (и дали изобщо да гласуват), пише в анализа германската информационна агенция ДПА, цитирана от БТА. До повторни избори се стигна, след като Нетаняху не успя да сформира коалиция и неговите поддръжници в парламента гласуваха за разпускане на Кнесета. Те прибягнаха до този ход, защото в противен случай президентът щеше да възложи мандат за съставяне на правителство на друг, както следва от правилата. \n\tИма широко споделяни опасения, че резултатът ще до голяма степен същият и че дори е възможен трети вот. Дясната партия Ликуд на Нетаняху отново е в оспорвана надпревара с центристката партия \"Синьо и бяло\". Последната заявява, че няма да контактува с Ликуд, докато партията се оглавява от Нетаняху, който е разследван за корупция. \n\tНетаняху от своя страна обеща да сформира не правителство на единството, а \"силно дясно правителство\". \n\tПрез април президентът възложи на него да сформира правителство, защото блокът на десните и религиозни партии бе по-голям от този на центристките, левите и арабските партии. Това означаваше, че Нетаняху е получил повече препоръки да оглави правителство, отколкото опонентът му Бени Ганц, който явно не можеше да сформира коалиция. Ключов аспект на вота ще бъде избирателната активност, каза тя, отбелязвайки, че през април имаше спад на броя на гласувалите избиратели в контраст с предишни избори. Центърът и левицата, добави тя, също проявяват \"по-слаб интерес към изборите\", отколкото десницата и религиозните партии. Това според нея може да се дължи или на факта, че техните избиратели смятат изборите за \"изгубена кауза\", или защото сформирането на многобройни съюзи между различните по-малки партии е оставило у тях усещането, че никоя партия не изразява истински интересите им. \n\tПрофесор Джонатан Ринхолд от университета \"Бар Илан\" също смята, че се очаква ниска активност, особено в левия център. Религиозните партии имат по-висока от средната избирателна активност поради идеологически причини, изтъкна той. Той очаква да бъде така и на тези избори. Въпреки това според него блокът на десните и религиозни партии няма да получи мнозинство и Нетаняху \"или ще подаде оставка или Ликуд ще \"забие нож в гърба му\". В този случай той предвижда правителство на единството, включващо партия Ликуд с нов лидер, \"Синьо и бяло\" и крайнодясната партия \"Израел Бейтену\" (\"Нашият дом Израел\"). \n\t\"Израел Бейтену\" начело с Авигдор Либерман бе решаващият фактор на предишните избори. Приемаше се за даденост, че тя ще се присъедини към коалицията, но Нетаняху се провали в посредничеството между нея и ултраортодоксалните партии по въпросите на религията и държавата. \n\tОттогава \"Израел Бейтену\", която успя с мъка да премине изборния праг през април, бележи ръст на популярността си според анкетите. Тя успя донякъде да промени предизборния дебат между партиите от \"десни срещу леви\" към \"религиозни срещу светски\". Либерман се зарече да не бъде част от правителство, управлявано от еврейското религиозно право. Макар партията на Либерман да е дясна по въпросите на сигурността и дипломацията, тя може да привлече повече леви избиратели заради позицията си по въпросите на религията и държавата, като гражданския брак, който в момента не съществува в Израел. Херман също допуска възможността за правителство на единството и е съгласна, че това не изглежда възможно, ако Нетаняху остане начело на Ликуд. Тя добавя, че е възможно да има правителство без мнозинство, което се е случвало в миналото, с една партия, подкрепяща го отвън. Ако се стигне до правителство на единството, каза тя, това ще бъде нова ситуация, по-скоро с десноцентристко, отколкото левоцентристко правителство. Както Херман, така и Ринхолд не вярват да има трети избори. Всъщност президентът Реувен Ривлин се закани да направи всичко възможно, за да ги предотврати.", "date": "2019.09.14", "title": "Израел пред втори избори за 5 месеца"}
{"url": "https://clubz.bg/87834-pohot_zavist_gnqv_i_drugi_bez_kompromis", "text": "След пауза от 3 десетилетия, през последните 7-8 години каузата на българския комикс бавно, но сигурно набира скорост. Докъм средата на годината вече се появиха три изцяло български комикс издания, а само през този революционен месец септември – още два . Най-новият от тях – по сценарий на Благой Д. Иванов и рисунки на Петър Станимиров – ще се появи в книжарниците в близките дни. Месеци наред двамата автори са прекарали затънали в похот, леност, гняв… и останалите от седемте смъртни гряха, според християнската концепция. Благой Иванов „грешал” пред компютъра, а Петър Станимиров – също, защото може би най-известният български художник в тази област от десетина години рисува предимно с компютър. Резултатът от този труд са седем греховни истории в думи и картинки, всяка от тях посветена на един от смъртните грехове, събрани на 207 страници луксозна хартия, на цена малко под 17 лв. Заглавието на книгата е „Седем градски гряха”, макар че според Библията греховете съществуват много отпреди градовете, селата и даже махалите – завладян от завист Каин, който е едва третият човек след Адам и Ева, убил по-малкия си брат Авел. Но историите от книгата се случват в съвременността и в градска среда. Този братски сюжет е разработен в осъвременен вариант в книгата под името „По-добрият” и авторът му е поставил мото от „Послание на свети апостол Павла до Галатяни” 5:26:26: Всъщност, всеки от седемте разказа започва с цитат от Библията, въпреки че авторът на историите е известен с атеистичните си възгледи. Благой добавя, че още в самото начало двамата с Петър Станимиров решили нещо много важно: Със „Седем градски гряха” авторите целят да покажат, че комиксите не са инфантилно забавление и предлагат произведение за зрели хора, които могат да оценят не само историята и визуалния разказ, но и посланието, ако има такова. Допълнителна стойност на изданието добавя фактът, че всеки от разказите за отделните грехове е нарисуван в различен стил, вдъхновен от събитията в него. А събитията са съвременни и се случват в градска среда. Чисто визуално ги обединява обща за всеки разтвор рамка, която още от началото на всяка история постепенно засилва напрежението чрез намеци с различни елемент… но в края винаги има изненада за читателите. Идеята хрумва на Благой по време на почивка в Германия през лятото на 2017 г. През август вече е готов с първите синопсиси на историите и ги предава на художника. Що се отнася до личните им най-големи греховни изкушение, според художника едва ли има човек, В края на разговора нямаше как да не попитам Благой Д. Иванов и Петър Станимиров защо са облечени с еднакви тениски. Причината е проста – майката на Благой, която го е запознала още като дете с художника, е дошла от Германия, където живее, за премиерата на „Седем градски гряха” и е донесла по една тениска и на двамата  . Комиксът ще бъде представен предпремиерно на „Aniventure Comic Con“ в събота от 11,20 ч., в зала 4 на „Интер Експо център“, София. Официалната премиера е на 19 септември от 19 ч. в „Сити Стейдж”. Издателите „Сиела” обещават да изненадат и провокират гостите с нещо смело. Да издадеш без компромиси с качеството български графичен роман или сборник разкази е риск или лукс. В „Седем градски гряха” няма компромиси с качеството на печата или хартията. За да разберем дали рискът ще донесе успех – във време, когато продажбите на българските романи рядко надхвърлят трицифрени числа – трябва да изчакаме. Пък и да решим дали тиражът е единственият измерител на успеха.", "date": "2019.09.14", "title": "Похот, завист, гняв и други. Без компромис"}
{"url": "https://clubz.bg/87835-fandykova_nashite_oponenti_rabotqt_s_vnusheniq_bez_konkretika", "text": "\"Не е тайна за никого, че нашите опоненти работят с внушения, без конкретика. Когато има съмнения, аз веднага съм сезирала органите. Корупцията се бори по този начин, а не с внушения.\" Това обяви Йорданка Фандъкова, кмет на София и кандидат за нов мандат, пред БНТ. \"Аз приемам сериозно всички опоненти, защото всеки от тях излиза със своята биография, опит, идеи. Всички те са достойни с това, че са решили да излязат, да се борят за града\", допълни тя. Сидеров вчера подкрепи Фандъкова, днес го издигат за кмет на София По думите на Фандъкова тя нямала илюзии, че кампанията ще е лесна. \"Нямам илюзията, че кампанията ще бъде лесна. За мен никога тази позиция никога не е била за власт - тя ти позволява да работиш за промяна, за развитие, да работиш за хората\", каза тя. Фандъкова не се притеснявала и че кампанията ще е всички срещу сегашната кметица. Имало случаи в предишни кампании, когато всички останали в предизборно студио са мъже и атакували само нея, припомни си тя. Фандъкова представи Зеления ринг на София - над 60 дка По повод сметището в Долни Богров, Фандъкова обяви, че няма притеснения. \"Това е сметището, което рекултивираме\", каза тя.. Кметицата коментира и изграждането на третия лъч на метрото в София. Относно мерките за по-чист въздух в София, Фандъкова заяви, че началото е поставено с подмяната и модернизацията на автобусите от градския транспорт, което е намалило 2,5 пъти вредните емисии. Тази година за първите шест месеца имаме намаление с 1/3 на замърсяването в сравнение с миналата година, допълни тя. На въпроса за смяната на хора от екипа си, Фандъкова призна, че е имало грешки и пропуски в работата. Новите лица, които ще работят в нейна подкрепа, щели да бъдат представени другата седмица, тя не назова конкретни имена, но имало лекари, артисти, спортисти. Фандъкова не коментира евентуалната подкрепа от \"Атака\", но изтъкна, че след като такава е била декларирана, а ден по-късно е било съобщено, че се предлага издигането на Волен Сидеров за кандидат-кмет на София.  Фандъкова представи Зеления ринг на София - над 60 дка", "date": "2019.09.14", "title": "Фандъкова: Нашите опоненти работят с внушения, без конкретика"}
{"url": "https://clubz.bg/87814-megadejv_na_58_edin_trash_titan", "text": "Наистина не е за вярване - невероятният Дейв Мъстейн вчера стана на 58. Минал през основавател на \"Металика\", през ада на \"химията\", благодарение на което е изхвърлен от \"Металика\" и така - слава Богу - имаме \"Мегадет\"... Фейсбук тишина от \"Мегадет\"... Преди буря Преживял всичко това, днес Мъстейн - както сам обяви през юни, се бори с рак на гърлото.      А от 10 септември билети за турнето на Мегадет за догодина обаче вече са в продажба. Засега България я няма в плановете, но пък вижте къде може да отидете на следния линк: Будапеща, Прага и Варшава звучат съвсем приемливо... Изгубихме автентичен орган от тялото на \"Мегадет\" Ето и един празничен поздрав от незабравимия състав, включващ Марти Фридман и покойния вече Ник Менза на барабани:   Изгубихме автентичен орган от тялото на \"Мегадет\"", "date": "2019.09.14", "title": "МегаДейв на 58! Един траш титан...."}
{"url": "https://clubz.bg/87836-i_asociaciqta_na_prokurorite_s_vyzhvala_za_geshev", "text": "След като редовите трудови колективи на прокурори от цялата страна изразиха своята \"спонтанна\" подкрепа за кандидатурата (единствена) на Иван Гешев за главен прокурор в петък  . С него \"безпрецедентното единодушие\" се затвърждава, а протестите срещу Гешев - се заклеймяват. Похвални слова за Иван Гешев. ВСС публикува 47 позиции \"за\" избора му По шаблон: прокурори видяха политически и уличен натиск срещу Гешев В позицията има подробно изброяване на многобройните качества и таланти на прокурор Гешев, които го правят незаменим за длъжността главен прокурор на България.. \"Напълно споделяме и се солидаризираме с масовата подкрепа за г-н Иван Гешев, изразена от стотици прокурори, следователи и служители от различните организационни структури и нива в Прокуратурата на Република България. Тази безпрецедентна подкрепа показва ясното желание на огромния процент от работещите в системата, за главен прокурор на Република България да бъде избран именно прокурор, който да е посветил своя професионален и житейски път на прокуратурата\" пише там. Защо прокурорите обичат Гешев под строй Подчертава се и че \"в цялата си досегашна дейност кандидатът за заемане на длъжността главен прокурор г-н Иван Гешев е доказал, че е Считаме, че г-н Гешев притежава стратегическото мислене и качествата да бъде „визионер“, като ръководи Прокуратурата на Република България в  този решаващ  за развитието на страната и обществото ни етап\". И въобще \"е правилният и разумен избор, като ще бъде достоен и успешен главен прокурор на Република България\". По шаблон: прокурори видяха политически и уличен натиск срещу Гешев Защо прокурорите обичат Гешев под строй", "date": "2019.09.14", "title": "И Асоциацията на прокурорите с възхвала за Гешев"}
{"url": "https://clubz.bg/87833-na_koprinka_az_sym_rusofil_arestuvajte_me", "text": "Ето кой беше край \"Копринка\" (СНИМКИ) В Русия съм! На \"Копринка\" съм! (Снимки+видео) Русофили правят събор край язовир \"Копринка\". Специален гост - Волен Сидеров В Русия съм! На \"Копринка\" съм! (Снимки+видео) Русофили правят събор край язовир \"Копринка\". Специален гост - Волен Сидеров", "date": "2019.09.14", "title": "На \"Копринка\": \"Аз съм русофил, арестувайте ме\""}
{"url": "https://clubz.bg/87838-10_vss", "text": "За пореден път Висшият съдебен съвет (ВСС) иска увеличение на бюджета си с по над 10% за всяка от следващите три години. И смята, че това му се полага, пише Петя Георгиева в  На   на пленума на 12-и септември 2019 г. ВСС обсъжда новия проект на бюджет на съдебната власт за 2020 г. и актуализираните бюджетни прогнози за 2021 г. и 2022 г. И – очаквано – магистратите за поредна година впечатляват с исканията си за още пари : Ръст на заплатите в съдебната система с по 10% през следващите три години; Три допълнителни основни възнаграждения за магистрати и служители от силно натоварени съдилища и прокуратури, както и за тези от специализираните органи;   За капиталови разходи са предвидени 34 млн. лв. за 2020 г. – едва 4% от общия бюджет на съдебната власт, което означава, че огромен дял от бюджета продължава да е предназначен за заплати и възнаграждения. Рекапитулацията показва, че исканият бюджет за 2020 г. е 859,3 млн. лв. - със 155 млн. лв. над   за 2019 г. Явно ВСС е възприел принципа „поискай, за да ти се даде“ съвсем сериозно. Какви обаче са реалните основания за искането на още 155 млн. лв.? На практика никакви, защото:   Всичко това означава, че няма резултати от дейността на съдилищата и прокуратурата, които да обосноват исканията за допълнително финансиране. А трябва ли да бъде награждавана липсата на резултати с повече пари от данъкоплатеца? Едва ли.    Повече информация може да са намери     Системата за изчисляване на натовареността на съдиите се базира на такива оценки. Тази система все още съществува и се използва за статистически цели, но кога и дали тя ще започне да се използва за реално отчитане и управление на различията в натовареността не е ясно.", "date": "2019.09.14", "title": "10% ВСС"}
{"url": "https://clubz.bg/87786-general_geroj_ot_chernobil_tyrsi_pomosht_ot_putin", "text": "Генерал-майор Николай Тараканов, един от истинските герои, показан в телевизионния сериал „Чернобил“ на HBO, се обърна за помощ към руския президент Владимир Путин. Историята на ликвидатора на последиците от ядрената авария бе публикувана от телевизионния канал „Дожд”. Според генерала, до преди петнайсетина години ликвидаторите са получавали добри обезщетения. Хората с увреждания от Чернобил имаха право на апартамент без ред, веднъж на шест години – на автомобил, на безлихвен заем и безплатен престой в санаториум и лечение. След приемането на закона за монетизация на обезщетенията  , ликвидаторите загубиха по-голямата част от предимствата си. Наложи им се да се обръщат към съдилища, за да си получат обезщетенията. Тараканов успял да вземе 27 хиляди рубли  Днес той се нуждае от лечение в клиника в Израел, където след аварията в Чернобил са го изправили на крака. За престоя са му необходими 1,6 милиона рубли  . Тараканов имал намерение да плати за лечението си сам, но е изгубил спестяванията си, след като през януари 2019 г. лицензът на банката, в която държал спестяванията си, е бил отнет. Затова той решил да се обърне към Путин за помощ и му изпратил телеграма. След излизането на сериала на НВО „Чернобил” Тараканов бе канен в много руски медии. Но сега президентът не отговорил на призива му. Тараканов смята, че призивите му просто не достигат до Путин. Генерал-майор Николай Тараканов е доктор на техническите науки, член на Съюза на писателите в Русия. По време на ликвидацията на последиците от аварията в Чернобилската АЕЦ той е ръководил операцията по отстраняването на силно радиоактивни елементи от особено опасните зони. Тараканов е бил и застъпник на Владимир Путин в предизборната му кампания. Той е и автор на книга за дейността на президента.", "date": "2019.09.14", "title": "Генерал, герой от Чернобил, търси помощ от Путин"}
{"url": "https://clubz.bg/87809-sasht_s_merki_sreshtu_agresiqta_s_meka_sila_na_putin", "text": "Междуправителствена коалиция във Варшава бе домакин на представянето на нова инициатива на САЩ, предназначена да помогне на европейски страни да се противопоставят на намесата на Кремъл. Американската Агенция за международно развитие ( USAID) описва своята инициатива \"Париране на зловредното влияние на Кремъл\" (Countering Malign Kremlin Influence) като рамка за подпомагане на демократичните институции в защитата на изборите, противопоставянето срещу пропагандата и дезинформацията и избягването на зависимостта от руската енергия. Усилието, анонсирано още през юли, е насочено към държави като Украйна, Грузия и Молдова. Представител на агенцията - помощник-главният администратор Брок Биърман, го представи вчера пред дипломати във Варшава с посланието, че Вашингтон остава ангажиран към демокрацията в региона, който се избави от контрола на Москва преди три десетилетия. Биърман говори, според неговия израз, за \"агресията с мека сила\" на руския президент Владимир Путин. По думите му Кремъл се намесва в избори, води информационна война и стимулира корупция. По думите му инициативата включва подкрепа за независимата журналистика и проверката на фактите (факт-чекинг) в Молдова и на Балканите, както и подпомагане на страните да диверсифицират доставките си на енергия, така че руската енергия да не остава инструмент за политически контрол. Той наблегна няколко пъти, че усилията не са насочени срещу руския народ, а само срещу Кремъл. Цацаров за Шпионския скандал: Това не е преследване на идеи и русофили Презентацията съвпадна с момент, когато хората в целия регион са разтревожени от симпатиите на президента на САЩ Доналд Тръмп към Путин, които според мнозина може да струват скъпо на държави като Украйна и даже на членки на НАТО като Полша и балтийските страни. \n\tВойчех Пшибилски, редактор на списание \"Вишеград инсайт\", което се фокусира върху Централна Европа, каза, че е утешително да се чуе за начинание на САЩ в подкрепа на демокрацията из Европа. Биърман говори пред базираната във Варшава \"Общност на демокрациите\" (Community of Democracies) - глобална коалиция на демократични страни, съобщава БТА.", "date": "2019.09.14", "title": "САЩ с мерки срещу \"агресията с мека сила\" на Путин"}
{"url": "https://clubz.bg/87851-toncho_tokmakchiev_kandidat_za_kmet_na_sofiq_ot_partiq_na_zelenite", "text": "Актьорът Тончо Токмакчиев се регистрира в събота като кандидат за кмет на София от \"Партия на зелените\". Той ще бъде и водач на листата за общински съветници на политическата формация. След 11 г: съдът задължи \"зелените\" да се прекръстят. Да не може да са \"свежа трева\" \"Партия на зелените\" ще участва самостоятелно на предстоящия местен вот. С девиза \"Добри дела за София\" Токмакчиев има амбицията за 4 години да сложи край на използването на пластмаса и найлонови торбички в града, да благоустрои крайните квартали, да възстанови общинските фирми за комунално строителство и да възстанови Витоша. Сред намеренията му са и постигане на отделяне на детските площадки от местата за разхождане на домашни любимци. След единадесет години партиен и политически живот съдът през март задължи партия \"Зелените\", част от обединението \"Демократична България\" (ДБ), да смени името си.Причината беше спор с друга формация със сходно име - точно \"Партия на зелените\", регистрирана през 2001 г.", "date": "2019.09.14", "title": "Тончо Токмакчиев - кандидат за кмет на София от \"Партия на зелените\""}
{"url": "https://clubz.bg/87832-erdogan_turciq_shte_pusne_bejancite_ako_ne_poluchi_oshte_pomosht_ot_evropa", "text": "Турция иска от ЕС повече пари за бежанците и зона за сигурност по границата със Сирия, иначе ги пуска към Европа. Това става ясно от интервю на турския президент Реджеп Ердоган за агенция \"Ройтерс\". Той припомня отново предупреждението си, че Анкара ще бъде принудена да пусне сирийските бежанци на нейна територия да тръгнат към Европа, ако западните страни не ѝ предоставят по-голяма помощ и не подкрепят плановете ѝ за зона за сигурност (по границата), където да бъдат настанявани сирийците, съобщава БТА. Установяването на такава зона, широка 20 мили ( 32 км) откъм на сирийската страна на границата ще позволи на намиращите се в Турция бежанци \"да се завърнат по техните земи, и ще позволи да бъдат посрещнати всички техни нужди - от образование, здравеопазване, подслон.Това ще им позволи да поемат живота в собствените си ръце и да скъсат с живота на палатки\", добави той. Ердоган отново посочи, че финансовата помощ, която Турция получава от ЕС, не е достатъчна да облекчи бремето от намиращите се там 3,6 млн. сирийски бежанци, избягали в Турция след избухването на гражданската война в тяхната страна през 2011 г. Анкара казва, че е похарчила 40 млрд. долара за подслоняването на сирийците, а сделката с ЕС е само за 6 млрд., които са малко и постъпват бавно. В интервюто си за \"Ройтерс\", дадено в двореца \"Долмабахче\" в Истанбул, турският президент Реджеп Ердоган съобщава още, че в телефонния си разговор с президента на САЩ Доналд Тръмп двамата обсъдили и установяването на зона за сигурност по 450-километровата турска граница със Сирия от река Ефрат до границата с Ирак - район, контролиран от подкрепяните от САЩ кюрдски \"Сили за защита на народа\". Последните Анкара смята за терористи. \"Именно Турция води борба с тези терористични групи... Ние сме ваш партньор в НАТО. Давате им оръжия безплатно, а не искате да ги продавате за пари за ваш натовски съюзник\", отбелязва Ердоган, визирайки американските въоръжени доставки за кюрдските сили. \"Вече ни омръзна да обясняваме това... Мисля, че Тръмп ще ни разбере\", изтъква турският президент.", "date": "2019.09.14", "title": "Ердоган: Турция ще пусне бежанците, ако не получи още помощ от Европа"}
{"url": "https://clubz.bg/87828-facebook_vlastelinyt_na_dannite", "text": "По правило, когато стане ясно, че един въпрос е в компетенциите или в полето на интереси на Съюза, освен че започват законодателни инициативи, но и съдилищата на държавите членки стават по-внимателни и се допитват до Съда на ЕС, когато имат да решават подобни дела. Съвсем наскоро, след като германско сдружение за защита на потребителите започна дело срещу оператор на сайт за онлайн продажба на дрехи, за това, че е интегрирал в него бутон „Харесва ми”, Съдът на ЕС обяви, че той отговаря като администратор на лични данни съвместно с Facebook за събирането на информация за посетителите на сайта и за предаването им. Опцията за вграждане на бутон „Харесва ми“ е от категорията на т.нар. Plug-in приставки. Те са софтуерен компонент, който дава възможност на сайта да обвърже трафика си с функционалности на платформата на Facebook и по този начин да оптимизира съдържанието и рекламата си. Т.е. чрез приставките се обработват лични данни, което от една страна е дело на оператора на сайта, инсталирал съответното софтуерно разширение, но от друга по никакъв начин не е контролирано от него, а от платформата, на която принадлежи приставката. А това означава, че Facebook събира данните и ги съхранява на собствен сървър. Макар в конкретния случай да  става дума за бутона „Харесва ми”, социалната мрежа има и други приставки, които могат да се използват на същия принцип - например Facebook Pixel, който е полезен за маркетинг и ретаргетиране на потребители. Христина Богиа – юрист по образование, журналист по призвание Неслучайно, когато разгледаме сайт за обувки, стената ни във Facebook се пълни с реклами от същия магазин или дори със същия модел обувки. Инсталирането на пиксела позволява на опитния маркетолог да идентифицира нуждите на потребителите, които посещават сайта му. И тук възниква въпросът - това всъщност лошо ли е? В днешно време едва ли съществува информация, която да стига до нас случайно. Всички платформи, с които боравим, следят поведението ни онлайн и това не е непременно вредно, ако се използва правилно. НАП с ново приложение: какви лични данни са ви изтекли след атаката Самата материя за защита на личните данни обаче вече една година е повод за паника сред малкия и средния бизнес в България, а в последните седмици, след случая с НАП, се установи, че има сериозна нужда от предприемане на мерки и от страна на институциите. Един от въпросите, който предстои да бъде изяснен от практиката, е за отговорността между лицата, които заедно извършват операции с лични данни. Дали Facebook е администратор или обработващ лични данни веднъж вече е коментирано от  . Като в същото време въпросът за отговорността, в случаите, когато съдържание на трето лице е интегрирано в сайт, администриран от друг, е съществен и е засяган периферно в практиката на Съда на ЕС. Още повече като се има предвид значението, което социалните мрежи имат и факта, че обществената действителност се измества в рамките на виртуалното общуване. Съдът на ЕС акцентира на факта, че със слагането на бутон „Харесва ми“ на сайта си, операторът му се е съгласил, поне мълчаливо, лични данни на потребителите му да бъдат събирани и разкривани чрез предаване. Още повече, че това обслужва явен икономически интерес на оператора. Тъй като Съдът приема, че отговорността за събирането на лични данни е на оператора на сайта, той приема и, че задължението да информира субектите на данни за операциите по обработването им, е негово. Каква е разликата между информиране и съгласие? Макар Съдът да постановява, че операторът на сайта трябва да получи съгласието на потребителите предварително, това не винаги е възможно. Налице е ситуация, в която Съдът се е произнесъл, спазвайки всички разпоредби на правната уредба за защита на личните данни. Де юре задължението за искане, и съответно получаване, на предварително съгласие е абсолютно необходимо, но де факто данните се събират с простото влизане на всеки потребител в сайта и технически е неизпълнимо условието да се иска съгласие преди това. А какъв е изходът ли? Със сигурност европейският законодател не е искал да спре развитието на бизнеса в онлaйн пространствотo. Съгласието не е единствения начин за осигуряване законно обработване на данни. Когато администраторът преследва т.нар. легитимен интерес той има начин да обясни защо обработва данните и как те са защитени. Би било нелепо да се окаже, че е прав генералният адвокат по делото, който обобщава ситуацията по следния начин: „Генерация Z“ – с подкрепата на „Америка за България“ НАП с ново приложение: какви лични данни са ви изтекли след атаката „Генерация Z“ – с подкрепата на „Америка за България“", "date": "2019.09.14", "title": "Facebook - властелинът на данните"}
{"url": "https://clubz.bg/87840-ruse_iska_da_disha", "text": "Протестен автопоход с искане за чист въздух в Русе блокира движението на кръговото кръстовище в района на ГКПП Дунав- мост, като се образуваха дълги опашки от превозни средства. Протестиращите бяха с маски на лицата и носеха транспаранти с надписи \"Стоп на обгазяването на Русе!\", \"Русе иска да диша!\", \"Мръсният въздух ни убива!\" и \"Тровите бъдещето на България - нашите деца\". Скандираха \"Чист въздух\" и \"Оставка\", съобщава БТА. Те поискаха всички заводи да бъдат отново ревизирани - да не пестят от пречиствателни инсталации, да има строг контрол и при установяване на замърсяване да се предприема спиране на съответното производство, да се поставят електронни табла за постоянен мониторинг на въздуха, общината да мие улиците в града и междублоковите пространства, да бъдат взети мерки срещу замърсяването на въздуха от битово отопление на твърдо гориво. \"Протестът е за пореден път. Ние дишаме отрови от производството, което е около Русе. Крайно време е това да спре и институциите да си свършат работата\", каза един от организаторите на протеста Галичка Николова. Само преди ден в Русе беше премиерът Бойко Борисов, който отчиташе постиженията в града по време на управлението на ГЕРБ.", "date": "2019.09.14", "title": "\"Русе иска да диша\""}
{"url": "https://clubz.bg/87825-a_sled_brekzit_stenata_mojeshe_da_izglejda_taka", "text": "Един от най-популярните графити на артиста Банкси, посветен на \"Брекзит\", има тъжна съдба. Неотдавна се оказа, че картината в английския пристанищен град Доувър, изобразяваща синия флаг на ЕС и работник на стълба, изчукващ една от жълтите звезди като символ на напускането на Великобритания, е заличена. Собствениците на сградата, върху чийто калкан се появи рисунката преди години - през май 2017 г. след референдума на Острова, поставиха скеле и премахнаха графита. Сега на мястото му стои голямо, чисто бяло петно.  Банкси дълго време не реагира на случката. Досега. В официалния профил на най-популярния и анонимен уличен артист в света преди ден се появи кратък коментар. Придружен със снимка как картинката с флага на ЕС и работника е щяла да се промени, когато \"Брекзит\" стане факт.  Артистът, когото всички познават, но никой не знае кой е (СНИМКИ+ВИДЕО) Идеята на Банкси е била стената да изглежда така:  Коментарът на графити художника обаче е не по-малко въздействащ от посланието на неслучилата се нова рисунка.  Банкси по традиция много рядко коментира своите улични платна, които често са политическа сатира.  Къщата, върху която сега стои бялото петно, което наистина прилича на бяло знаме, е собственост на семейство Годън, което загуби преди време съдебно дело след опит да продаде друга картина на Банкси. Фамилията е популярна в града и в цял Кент - техни са много от индустриалните постройки в района. След като Годън губят делото за графита на друга своя сграда, на стената се появява и въпросният \"Брекзит\" графит. Вече заличен...", "date": "2019.09.14", "title": "А след \"Брекзит\" стената можеше да изглежда така..."}
{"url": "https://clubz.bg/87827-hristina_bogia_%E2%80%93_yurist_po_obrazovanie_jurnalist_po_prizvanie", "text": "Христина Богиа е новото попълнение в проекта ни за млади автори „Генерация Z“. Тя е юрист по образование, правен маркетолог по професия, журналист по призвание. Шегува се, че е израснала по редакции и по събития, където се е опитвала да не се пречка твърде много на родителите си, докато вършат работата си. В момента е докторант по наказателен процес, а темата на дисертационния ѝ труд е свързана с публичността на съдебните дела и отразяването им в медийното пространство. „Генерация Z“: думата имат младите Сама казва, че единственият ѝ талант е свързан с думите, а страстта ѝ е истината във всичките ѝ проявления. В свободното си време се интересува от психология. Чете. Разхожда дъщеря си. Вижда се с приятели. Намира време и за кросфит залата, където се опитва да убеди треньора си, че за някои хора поощрението е по-добър мотиватор от критиката. В „Генерация Z\" Христина ще пише за правото на свободно изразяване на мнение и защитата на личните данни. „Генерация Z“ – с подкрепата на „Америка за България“ „Генерация Z“ – с подкрепата на „Америка за България“", "date": "2019.09.14", "title": "Христина Богиа – юрист по образование, журналист по призвание"}
