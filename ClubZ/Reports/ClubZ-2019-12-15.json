{"url": "https://clubz.bg/91824-teleskopyt_heops_se_vpuska_v_misiq_za_izsledvane_na_ekzoplaneti", "text": "Броени дни делят телескопа \"Хеопс\" от началото на мисията му за изследване на планети извън Слънчевата система, съобщават Франс прес и сп. \"Нейчър\". Европейската космическа агенция (ЕКА) се готви за изстрелването на първия по рода си телескоп не за търсене, а за детайлно изучаване на стотици от около 4000-те хиляди открити досега екзопланети. Европейската космическа агенция ще отклонява астероид Наречен \"Хеопс\" (CHEOPS - Characterising Exoplanet Satellite), 300-килограмовият апарат на стойност 50 милиона евро ще бъде изстрелян с ракета \"Союз\" от космодрума Куру във Френска Гвиана във вторник. Телескопът ще бъде позициониран на около 700 километра над Земята, като основният му инструмент ще бъде насочен към нощната страна на планетата, за да не пречи слънчевата светлина на гледката му към космоса. По време на мисията си \"Хеопс\" ще изучава между 300 и 500 екзопланети. Откриха три екзопланети с възможен живот на тях (ВИДЕО) Астрономите откриват първата екзопланета преди около три десетилетия с помощта на наземни телескопи. От тогава е даден старт на няколко мисии, чиято цел е да откриват повече нови светове, сред които на \"пенсионирания\" миналата година космически телескоп \"Кеплер\" и на изстреляния през април 2018 г. TESS (Transiting Exoplanet Survey Satellite). \"Хеопс\" се явява първият космически телескоп, проектиран не да търси, а да изучава вече известни екзопланети. Сред обектите на наблюдението му ще бъдат разнообразни светове извън Слънчевата система - от мини-нептуни с размери близки до земните до ледени и газови гиганти, обяснява Дейвид Ерънрайх от университета на Женева, Швейцария. Специалистът е част от екипа на бъдещ проект на ЕКА за изследването на светове отвъд пределите на Слънчевата система.  Откриха три екзопланети с възможен живот на тях (ВИДЕО)", "date": "2019.12.15", "title": "Телескопът \"Хеопс\" се впуска в мисия за изследване на екзопланети"}
{"url": "https://clubz.bg/91819-vijte_koq_e_toni_an_singh_mis_svqt_2019", "text": "23-годишната Тони-Ан Сингх от Ямайка беше коронясана снощи за \"Мис Свят 2019\" и заяви, че иска да използва титлата си, за да работи за \"устойчива промяна\" за жените и техните деца, предадоха световните агенции. Индийка е Мис Свят 2017  Второ място спечели тъмнокожата французойка Офели Мезино, а трето - представителката на Индия Суман Ратасингх Рао. Конкурсът тази година се върна в британската столица, където през 1951 г. беше коронясана първата \"Мис Свят\" - шведската манекенка Кики Хокансон. Домакин на юбилейния 70-и конкурс догодина ще бъде Тайланд, предаде ТАСС. Пуерториканка стана \"Мис Свят\" Победителката получи короната миналогодишната лауреатка, мексиканката Ванеса Понсе де Леон. За четвърти път представителка на Ямайка печели престижното състезание. Победителката е студентка по психология, посочва Франс прес. Ройтерс допълва, че тя има образователна степен от щатския университет на Флорида. По повод победата си Тони-Ан заяви: По време на състезанието Тони-Ан затрогна публиката с изпълнение на песента на Уитни Хюстън \"I Have Nothing\", предаде Ройтерс. Тази година победителките на всички големи конкурси за красота - \"Мис Вселена\", \"Мис Америка\", а сега и \"Мис Свят\" са чернокожи.  Пуерториканка стана \"Мис Свят\"", "date": "2019.12.15", "title": "Вижте коя е Тони-Ан Сингх, \"Мис Свят\" 2019"}
{"url": "https://clubz.bg/91828-albert_popov_zapisa_dobro_klasirane_v_slalom_za_svetovnata_kupa", "text": "Алберт Попов записа добро класиране - 12-о място, на слалома за Световната купа по ски-алпийски дисциплини във френския курорт Вал д’Изер. Най-добрият ни скиор беше 17-и след първия манш и остана много близо до топ 10 след втория. Попов финишира на 2:48 сек зад победителя Алекси Пинтуро, който зарадва домакинската публика. Французинът е лидер както в класирането за малкия глобус в дисциплината, така и за големия в генералното подреждане. Алберт е 19-и в подреждането на слалома. Днес зад него останаха изявени състезатели като Марко Шварц, Манфред Мьолг, Дейв Райдинг и др. Това е втора победа през сезона за 28-годишния Пинтуро и общо двадесет и пета в кариерата му. Той се изравни с американеца Тед Лигети като скиорът с най-много победи за Световната купа от действащите състезатели. Пинтуро печели за втори път във Вал д’Изер след 2012-а.  Андре Мирер от Швеция се качи за първи път на подиума през сезона, след като завърши втори. Неговото изоставане спрямо Пинтуро е значително - 1,44 секунди. Топ 3 допълни италианецът Стефано Грос - на 1,47 сек. от победителя.", "date": "2019.12.15", "title": "Алберт Попов записа добро класиране в слалом за Световната купа"}
{"url": "https://clubz.bg/91826-ravenstvo_mejdu_loko_i_levski_greda_i_cherven_karton_za_smyrfovete", "text": "\"Локомотив\" (Пловдив) и \"Левски\" направиха неособено запомнящо се 0:0 в мач от 20-ия кръг на efbet Лига. Двубоят е от последния есенен рунд. Така \"сините\" ще зимуват на второто място с 43 точки, Локо остана с 41, а ЦСКА-София има 39. \"Лудогорец\" е първи с 48 точки, след като завърши 1:1 със \"Славия\" в София. ЦСКА-София приключи годината победно, представи нов играч Двубоят на \"Лаута\" бе последният в кариерата на Георги Илиев, който сложи край, няма да доиграе сезона. Ветеранът бе изгонен от \"Черно море\" заради скандала с полиграфа в края на миналия шампионат и през лятото премина в \"Локомотив\". Халфът слага точка с 461 мача на професионално ниво в актива си. Интересните ситуации и пред двете врати не бяха много. Първата беше за \"Левски\". Паулиньо бе изведен отляво по диагонал срещу вратаря Мартин Луков, но не уцели вратата. Това беше и най-добрата възможност за \"Левски\" за целия мач. Локо отвърна с опасни центрирания. В 18-ата минута Первис Умарбаев уцели греда от пряк свободен удар. В тези минути домакините имаха преимущество. Постепенно \"Левски\" изравни играта и до края на полувремето не се случи нищо за отбелязване, като изключим няколко включвания в атака на Стивън Езе от \"смърфовете\". В 63-тата Ален Ожболт си изпусна нервите, избута играч на \"Левски\" и получи червен картон от съдията Станислав Тодоров, който пък реферира своя мач №250 и получи награда преди срещата. Численото предимство на \"Левски\" пролича едва в края на срещата, когато тимът опита нещо като натиск, ала доста анемичен. Преди това гостите можеха да вкарат при бърза контра, а Паулиньо опита да заблуди съдията за дузпа, но Тодоров не се подведе. А макар и с човек по-малко, най-чистата ситуация след антракта беше за \"черно-белите\". В 78-ата топката стигна до Бирсент Карагерен в наказателното поле, но на метри от голлинията той не уцели вратата. По-рано днес \"Ботев\" (Пловдив) очаквано би последния \"Витоша\" (Битрица) с 2:0 край София и ще зимува девети. В последния мач в професионалния ни футбол за 2019-а \"Славия\" и \"Лудогорец\" направиха 1:1 на стадиона в \"Овча купел\". Мавис Чибота откри за гостите в 22-ата минута след много пропуски на шампионите преди това. Нехайните действия на \"орлите\" им донесоха тъжен край в добавеното време, когато Димитър Велковски изравни с глава. \"Славия\" завърши на пето място с 30 точки. Чешки медии: Павел Върба поема \"Лудогорец\" В близките дни в \"Лудогорец\" се очаква поредна треньорска смяна - чехът Павел Върба е почти сигурният нов наставник на отбора. Съдбата на Станислав Генчев е неясна. Чешки медии: Павел Върба поема \"Лудогорец\"", "date": "2019.12.15", "title": "Равенство между Локо и \"Левски\", греда и червен картон за \"смърфовете\""}
{"url": "https://clubz.bg/91827-boris_djonsyn_shte_se_stremi_kym_brekzit_po_grafik", "text": "Консервативната партия ще използва бързо победата си на изборите във Великобритания и ще задвижи Брекзит по график - напускане на ЕС до 31 януари. Това разкри зам.-министърът на финансите Риши Сунак тази сутрин в шоуто на Андрю Мар по Би Би Си. Според Сунак мандатът, даден от народа на консерваторите след изборите, прави възможно излизането от ЕС до края на януари. Той допълни, че след внасянето на предоговорената сделка от Джонсън в Камарата на общините, най-вероятно в петък, до няколко дни ще бъде представен и новият бюджет на правителството. Вещае ли победата на Джонсън край на Обединеното кралство? Джонсън пък планира да отстрани от длъжност министри, да слее министерства и да замени държавни служители с външни експерти, пише в. \"Сънди таймс\", цитиран от Ройтерс. Според източници на вестника Джонсън може да уволни до една трета от министрите си. Той планира да съсредоточи работата на правителството върху изпълнението на предизборните обещания, дадени на традиционно гласуващите за Лейбъристката партия избиратели в северната и централната част на Англия, които на парламентарните избори в четвъртък подкрепиха неговите консерватори. Министерството на Брекзита ще бъде закрито на 31 януари, когато Джонсън е обещал, че Обединеното кралство ще напусне Европейския съюз. Ще бъде създадено министерство на границите и имиграцията, което ще е отделно от министерството на вътрешните работи. Министерството на международната търговия и това на бизнеса ще бъдат слети. ЕС се примири – „Брекзит“ иде Междувременно в Шотландия отново се раздвижат сепаратистки идеи. Първата министърка на Шотландия Никола Стърджън предупреди британския премиер Борис Джонсън, че той не може да задържи Шотландия в Обединеното кралство против шотландската воля, предаде Ройтерс. Тя добави, че ако британският премиер е уверен, че шотландците искат да останат в Обединеното кралство, то той трябва да им позволи да се произнесат на референдум по този въпрос. Джонсън и неговото правителство нееднократно казаха, че няма да организират нов референдум за шотландската независимост. Но Стърджън каза, след като Шотландската национална партия спечели 48-те места от общо 59-те, излъчвани от Шотландия в британския парламент, че нейната партия е получила мандат за организиране на нов референдум. ЕС се примири – „Брекзит“ иде", "date": "2019.12.15", "title": "Борис Джонсън ще се стреми към Брекзит по график"}
{"url": "https://clubz.bg/91829-greta_tunberg_se_pribra_s_pretypkanite_vlakove_v_germaniq_v_pyrva_klasa", "text": "Младата шведска природозащитничка Грета Тунберг публикува в Туитър своя снимка, на която седи на пода на германски влак със струпан до нея багаж. Снимката предизвика порой от онлайн коментари за германските железници, предаде Асошиейтед прес. Грета и старците Тунберг пусна съобщението в социалната мрежа късно снощи с коментар: На снимката в Туитър Грета Тунберг е седнала на пода в края на вагона с куфари, раници и празна кутия от храна край себе си, загледана към прозореца Някои потребители съчувстват на 16-годишната екоактивистка, че не си е намерила място във влака за дългото пътуване към дома от Мадрид, където тя бе на конференцията на ООН за климата. Други й пожелават безпроблемно прибиране след месеците пътуване с влакове и кораби по различни събития, посветени на климата в Европа и САЩ. От Дойче бан обаче разкриха друг детайл. В един туит първо благодариха на Грета, че подкрепя железничарите в борбата срещу изменението на климата. В следващия обаче отбелязват: Това сочи, че снимката може би не отразява реално пътуването на Тунберг. Грета после обяснява,  че влакът й от Базел е бил извън движение, затова е трябвало да седи на пода в два различни влака, и след Гьотинген е успяла да получи място. Тунберг не пътува със самолети, тъй като са твърде вредни за околната среда. Миналата седмица сп. \"Тайм\" определи Грета Тунберг за \"Личност на 2019 година\" заради усилията й да накара правителствата да действат по-бързо и решително в борбата с климатичните промени. Грета е личност на годината за \"Тайм\" и \"пикла\" за Болсонаро Германските железници все пак обещават, че \"продължаваме да работим усилено за повече влакове, връзки и места\".   Грета е личност на годината за \"Тайм\" и \"пикла\" за Болсонаро", "date": "2019.12.15", "title": "Грета Тунберг се прибра с \"претъпканите\" влакове в Германия... в първа класа"}
{"url": "https://clubz.bg/91825-donald_tusk_prizovava_polqcite_da_protestirat_sreshtu_sydebnite_reformi", "text": "Бившият председател на Европейския съвет и бивш полски премиер Доналд Туск призова народа на Полша да протестира срещу спорните съдебни реформи на управляващата партия \"Право и справедливост\" (ПиС), предаде ДПА. Ето как протестират в Полша в защита на върховенството на закона Поляците имат граждански дълг да защитят правосъдната система от разрушение, допълни той. Консервативната националистическа партия ПиС от години прокарва спорни промени в правосъдната система на Полша, отбелязва ДПА. Европейската комисия откри няколко процедури за нарушения заради реформите и заведе дела в Съда на ЕС. В началото на декември полският Върховен съд реши, че новата дисциплинарна камара, създадена от ПиС, няма правомощията на съд. Председателят на Върховния съд призова съдиите в дисциплинарната камара да се въздържат да взимат решения. \"Право и справедливост\" на Качински пак с пълно мнозинство в Полша В четвъртък ПиС внесе законопроект, съгласно който съдии могат да бъдат наказвани дисциплинарно, ако оспорват съдебни назначения. Текстът предвижда забрана за съдиите да се занимават с политически дейности, защото в противен случай могат да бъдат понижени или уволнени. Вчера и бившият президент на Полша Лех Валенса призова за масови протести, ако управляващата партия ПиС продължи със спорната си правосъдна реформа. ЕК дава Полша на съд заради дисциплинарните производства срещу съдии \"Право и справедливост\" на Качински пак с пълно мнозинство в Полша ЕК дава Полша на съд заради дисциплинарните производства срещу съдии", "date": "2019.12.15", "title": "Доналд Туск призовава поляците да протестират срещу съдебните реформи"}
{"url": "https://clubz.bg/91818-studenti_darqvat_stipendii_za_zaplati_na_prepodavatelite_v_akademiqta", "text": "Финнасовата криза в Националната художествена академия, която стана причина за протести на преподаватели и студенти и доведе до оставката на ректора проф. Николай Драчев, провокира на бял свят да излязат дълго премълчавани абсурдни ситуации в Академията. Велислав Минеков - нов ректор на Художествената академия? (ОБНОВЕНА) Професор Виктор Паунов, преподавател, член на Академичния съвет на НХА и бивш зам.-ректор, разказа пред „Площад Славейков“ за някои от реалностите, с които са се сблъсквали във висшето художествено училище. Паунов смята ситуацията с липсите на финанси на пръв поглед за необяснима. Според достъпната за всички документация, НХА се е движила изцяло в рамките на бюджета. Няма видими причини за липсите. (Липсващата сума не е уточнена. В НХА се говори за недостиг от 300 хил. до 2 млн. лв. – бел. ред.) Всички плащания на Академията минават през централизираната система на Министерство на финансите, а в данните от тази система всичко е по правилата. Това гарантира по принцип пълна прозрачност при разходването на средства. Бюджетните приходи се разпределят в четири пера – издръжка на НХА, студентски стипендии, художествено-творческа дейност и капиталови разходи. Законът забранява смесването на средствата по отделните пера. Допълнителните приходи от такси, наеми и други извън държавния бюджет, са немалка сума, но тя не е ключова за оцеляването на НХА и не е определяща за заплатите на преподавателите. Преди заседанието на Контролната комисия към Академичния съвет във вторник не може да се каже нищо, заяви членът на Контролната комисия доц. Робърт Цанев. Тогава ще бъдат разгледани документите и комисията ще излезе със становище. Все пак парадоксите са налице и не са от последните месеци. През 2018 г. неправомерно са били изхарчени парите за студентските стипендии, припомня проф. Паунов. Одит от Министерството на образованието е потвърдил нецелесъобразното им изразходване, а и досега тези пари не са разплатени. Предстои да бъдат санкционирани служителите, които са го допуснали. Това, разбира се, не е достатъчно за решаване на проблема – стипендиите трябва да бъдат платени на студентите, макар и със закъснение. Сега обаче, когато възникна финансовият колапс, студентите са предложили старите неразплатени стипендии да бъдат пренасочени към фонд „Работна заплата“, за да има пари за преподавателите, каза проф. Паунов. Правени са намеци от страна на старото ръководство на НХА, че средствата потъват в новия филиал на Академията в Бургас, който работи от 2 години. Проф. Виктор Паунов и негови колеги преподават и там, освен в София. По думите му, в твърдението, че филиалът източва средствата, не може да има истина. НХА получава бюджет от министерството и за студентите във филиала, който би трябвало да е достатъчен за издръжката му. Но преподавателите в Бургас работят без заплати от юли, когато са изтекли договорите им. Трябвало е да бъдат подновени през септември, но това не се е случило. Все пак, за да не затвори филиалът, открит с огромен ентусиазъм, и да не бъдат измамени студентите, които учат там, всички преподаватели продължават работа, без да им се плаща. Тези, които пътуват редовно от София до Бургас, за да водят занятия, дори сами заплащат пътните си разходи и спането. Националната художествена академия ще има филиал в Бургас Проф. Паунов подчерта, че проблемите на НХА според него не са въпрос на злонамереност от страна на ръководството. По-скоро става дума за липса на мениджърски умения. Не е ясно защо счетоводството на Академията не е сигнализирало при първите данни за преразход. Все още предстои да се уточняват много неща. Преподаватели говорят за редица още административни нарушения във вуза. Рано е да се каже дали прокуратурата ще има работа в НХА, но такава вероятност все пак съществува. Националната художествена академия ще има филиал в Бургас", "date": "2019.12.15", "title": "Студенти даряват стипендии за заплати на преподавателите в Академията"}
{"url": "https://clubz.bg/91820-honkong_otchete_naj_golemiq_spad_na_broq_na_pytnicite_ot_desetiletie", "text": "Международното летище в Хонконг отчете най-големия спад на броя на пътниците от над десетилетие през ноември, сочат публикуваните днес официални данни, цитирани от Ройтерс. През летището са преминали малко над пет милиона пътници, което е с 16,2 процента по-малко, отколкото преди година, посочва в съобщение летищният оператор Еърпорт оторити Хонконг (Airport Authority Hong Kong). Преговорите между САЩ и Китай са спрени заради Хонконг? Това е най-големият спад от юни 2009 година, когато броят на пътниците спадна с 18,7 процента според данните на сайта на службата за гражданска авиация на Хонконг. През предходните три месеца бяха отчитани понижения на бройката пътници от над 12 процента. Демократите в Хонконг разбиха прокитайските сили От юни в Хонконг има протести, които понякога са придружени с насилие. Демонстрантите спряха дейността на летището за няколко дни през август. Демократите в Хонконг разбиха прокитайските сили", "date": "2019.12.15", "title": "Хонконг отчете най-големия спад на броя на пътниците от десетилетие"}
{"url": "https://clubz.bg/91756-riskovete_poeti_ot_djonsyn_se_opravdaha", "text": "Мантрата на британския премиер Борис Джонсън по време на предизборната кампания за предсрочните парламентарни избори, беше посланието \"да приключим с Брекзит\", която целеше да канализира недоволството на избирателите от патовата ситуация в британския парламент по въпроса. Подходът му сработи, отбелязва Ройтерс. Освен традиционната стратегия на привличане на избирателите от райони, които не винаги гласуват за опозиционната Лейбъристка партия, Джонсън искаше да нанесе удар по традиционните й бастиони, в надеждата да привлече подкрепата на хора, които никога преди не са гласували за Консервативната партия - но за които Брекзит е станал по-важен от традиционните партийни предпочитания. За 55-годишния Джонсън, който зае премиерския пост през лятото, свикването на предсрочни избори беше рисковано. Но той го сметна за необходимо, за да спечели мнозинство и да приложи програмата на правителството. Това включва напускането на ЕС, което е най-важното външнополитическо и търговско решение след края на Втората световна война. С обявяването на резултатите стана ясно, че Консервативната партия е успяла да спечели места в райони, които гласуват за лейбъристите от поколения. Консерваторите обаче бяха загубили места в проевропейски настроени райони. Скоро след като получи премиерския пост, Джонсън и неговият екип решиха, че ще имат нужда от нови избори, за да променят политическата аритметика в Камарата на общините. Но той се нуждаеше от единен фронт - нещо не толкова лесно за партия, в която въпросът за Европа предизвика вътрешни борби и изигра роля за падането на предишните четирима консервативни премиери. През първите си седмици на поста, Джонсън извърши една от най-големите чистки на министри в съвременната история на Великобритания, прогонвайки от партията 21 консервативни депутати, гласували против премиера по въпроса за Брекзит - включително внука на Уинстън Чърчил. \"Ние не блъфирахме\", независимо дали те са мислели така, заяви високопоставен помощник на премиера, коментирайки посланието на Джонсън към депутатите, че очаква лоялност. Официално предизборната кампания започна миналия месец и Джонсън се стремеше да убеди гласоподавателите, че само Консервативната партия може да позволи на страната да продължи напред. Посланията преди изборите се фокусираха предимно върху Брекзит и не толкова върху вътрешната политика. Екипът на Джонсън получи и подкрепата на Найджъл Фараж и Партията за Брекзит, която обеща да не издига кандидати в 317-те контролирани от консерваторите района, за да избегне разделяне на гласовете на поддръжниците на напускането на ЕС. В същото време Лейбъристката партия търсеше компромисна позиция за Брекзит. В опит да обедини партията си, която също беше разделена заради Европа, лейбъристкият лидер Джереми Корбин прие позицията за ново споразумение за напускане на ЕС, последвано от втори референдум - позиция, която беше непопулярна сред поддръжниците на Брекзит и дори сред хора от неговия екип. Вместо това Корбин се опита да наблегне на програма, обещаваща широка национализация и повече разходи за обществените услуги, особено здравеопазването. Обещанията на Джонсън включваха намаляване на имиграцията и пренасочване на средствата, които Великобритания иначе би платила на ЕС, за обществени услуги в страната, включително здравеопазването. По време на предизборни изяви той беше обвинен, че обещава фантастични неща. Някои гласоподаватели обаче заявиха, че планират да гласуват за Консервативната партия, дори и да не вярват на обещанията му. Джонсън неведнъж е казвал, че причините за всички неизпълнени обещания е парламентът, а не той, припомня Ройтерс. Консервативните стратези смятаха личната популярност на Джонсън и способността му да достига до привърженици и на други партии за ключово предимство. За разлика от него, неотдавнашните проучвания определиха лейбъристкия лидер Джереми Корбин като най-непопулярния опозиционен лидер от десетилетия. Но екипът на Джонсън знаеше също, че премиерът, известен с често цветистите си изрази и тенденция да се отклонява от предварителните планове, може да бъде потенциален проблем. За да избегнат провали, те се постараха да сведат до минимум риска от неприятни срещи с членове на обществеността и с някои интервюиращи.", "date": "2019.12.15", "title": "Рисковете, поети от Джонсън, се оправдаха"}
{"url": "https://clubz.bg/91823-sled_2_sedmici_pregovori_v_oon_nqma_sporazumenie_za_pazara_na_co2_emisii", "text": "Маратонските климатични преговори в Мадрид приключиха днес, като преговарящите отложиха за догодина ключовото решение как да регулират световния пазар за въглеродни емисии, предаде Асошиейтед прес. След две седмици дискусии в испанската столица по въпросите за глобалното затопляне делегатите на близо 200 държави приеха декларации, призоваващи за по-амбициозно намаляване на парниковите газове и за подпомагане на по-бедните държави, търпящи последиците от климатичните промени. Окончателният документ от преговорите, които трябваше да приключат преди два дни, напомня на държавите да спазват поетите ангажименти за климатичните цели до 2030 година колкото е възможно повече през идната година, допълва ДПА. Въпреки че това бяха най-дългите климатични преговори в историята на 25-те конференции на ООН за климата, преговарящите оставиха нерешен един от най-трънливите въпроси за следващата среща в Глазгоу догодина. Въглеродният пазар поставя цена на емисиите въглероден диоксид, основният газ, предизвикващ парников ефект, и позволява на страните и компаниите да търгуват с квотите за въглеродни емисии, които могат постепенно да се намаляват и така да се насърчава прилагането на нисковъглеродни технологии. Европейски държави и други страни посочиха, че е по-добре да няма споразумение как да се управлява търговията на квотите за въглероден диоксид, отколкото да има слабо споразумение. Преговорите бяха придружени от време на време от протести на природозащитници и представители на туземните народи. Сред приетите днес документи е декларация, призоваваща страните да поемат по-амбициозни ангажименти за намаляване на парниковите си емисии. Това е необходимо, за да се изпълни целта, заложена в споразумението за климата от Париж през 2015 година - да не се допуска повишение на световната температура с над 1,5 градуса по Целзий до края на века. Досега светът е напът да постигне 3 до 4 градуса повишение, като последиците за много страни ще бъдат драматични. Освен това държавите се ангажираха да заделят средства за най-уязвимите страни, за да ги компенсират за последиците от тежките природни катастрофи, което е един от най-належащите проблеми на малките островни държави. Природозащитниците обаче обвиняват най-богатите държави в света, че не се ангажират достатъчно с климатичните промени. Парижкото споразумение може да е жертва на катастрофа, при която виновникът е избягал, извършена от шепа мощни въглеродни икономики, но те са на грешната страна в битката, на неправилната страна на историята, каза Дженифър Морган, изпълнителен директор на \"Грийнпийс интернешънъл\". Блокиращите климатичните преговори Бразилия и Саудитска Арабия, подпомогнати от безотговорното слабо чилийско ръководство, въртят сделки с въглеродния диоксид и мачкат учените и гражданското общество, каза тя. Чили председателстваше преговорите, които се наложи да бъдат преместени в Мадрид заради антиправителствените протести в страната. Въпреки натиска да се стигне до положителни резултати, екоактивистите критикуваха чилийското правителство на президента Себастиан Пинера, че не се отказва от въглищните електроцентрали до 2040 година. ", "date": "2019.12.15", "title": "След 2 седмици преговори в ООН няма споразумение за пазара на CO2 емисии"}
{"url": "https://clubz.bg/91816-peskov_putin_i_zelenski_sa_dalech_ot_sporazumenie", "text": "Руският и украинският президент Владимир Путин и Владимир Зеленски все още имат множество несъгласия, заяви говорителят на Путин Дмитрий Песков пред ТАСС. Путин, Зеленски, Макрон и Меркел разговаряха 2 ч и 20 мин Двамата са разговаряли достатъчно по време на среща в т.нар. \"нормандски формат\" в Париж, включваща лидерите на двете държави и тези на Франция и Германия. Зеленски: Възможен е нов договор за транзит на руски газ Според Песков са нужни още срещи в този формат. Те се провеждат в опит да бъде регулиран и овладян конфликтът в Донбас и Източна Украйна, и да бъдат приложени Минските споразумения. Срещата в Париж по-рано тази седмица бе първата очи в очи между двамата лидери, и все пак имаше позитиви - преговорите започнаха, а в допълнение Украйна може да се сдобие с нов договор за транзит на природен газ до края на годината. Следващата подобна среща заедно с Макрон и Меркел ще се състои през април 2020 г. Зеленски: Възможен е нов договор за транзит на руски газ", "date": "2019.12.15", "title": "Песков: Путин и Зеленски са далеч от споразумение"}
{"url": "https://clubz.bg/91822-naj_gledanite_klipove_na_desetiletieto_v_youtube_video", "text": "Две седмици преди края на второто десетилетие на XXI век, най-голямата платформа за видеосподеляне направи равносметка на музикалните търсения на човечеството. Топ 10 на Ютюб е базирана върху броя гледания на един клип, но не включва неговите клонинги в мрежата и в самия видеопортал. Прави впечатление, че само една жена присъства сред десетте предпочитани видеоклипа – Кейти Пери. В класацията няма и нито една балада. Броят гледания е динамична величина и се променя непрекъснато. В случая са използвани числата, които Ютюб е посочил към момента на съставяне на класацията. Ето кои са десетте клипа, предпочетени от потребителите на Ютюб за последните десет години:  ", "date": "2019.12.15", "title": "Най-гледаните клипове на десетилетието в YouTube (ВИДЕО)"}
{"url": "https://clubz.bg/91817-izdaniqta_za_hari_potyr_s_risunkite_na_lyuben_zidarov_%E2%80%93_s_nagrada_%E2%80%9Ezlaten_lyv%E2%80%9C", "text": "Едно от най-обсъжданите книжни издания тази година, предизвикало крайни реакции в социалните мрежи – юбилейната поредица на романите за Хари Потър с илюстрациите на Любен Зидаров – получи голямата награда „Златен лъв 2019“ на Асоциация „Българска книга“. Церемонията бе в петък вечерта в рамките на Коледния панаир на книгата в НДК. Не, няма да изтеглят от пазара \"Хари Потър\" с рисунките на Любен Зидаров Журито отличи изданията на „Егмонт“ в категорията за издателски проект с най-голяма обществена значимост и с широк медиен интерес – „за майсторския и нетривиален подход към оформлението“. Още една много коментирана книга бе изтъкната от журито на АБК, но присъждайки ѝ антинаграда – „Под игото на съвременен български език” на издателство „Византия“ – „за профанирането на българската литературна класика“.  „Златен лъв” за най-добър издателски проект журито връчи на издателство „Ентусиаст“ и Фондация „Културни перспективи“ за книгата „Непознатото дете“ от Е.Т.А. Хофман.", "date": "2019.12.15", "title": "Изданията за Хари Потър с рисунките на Любен Зидаров – с награда „Златен лъв“"}
{"url": "https://clubz.bg/91821-nie_sme_tuk_za_da_ostanem_ili_pri_kogo_otiva_letishte_sofiq", "text": "Вече е почти сигурно - новият концесионер на летище София вероятно ще бъде френско-германският консорцуим \"СофКънект\", обединение между френския инвестиционен фонд Meridiam, строителната компания Strabag, както и операторът на международното летище в Мюнхен. В момента всичко е в ръцете на Върховния административен съд, който трябва да отсъди дали всичко по проведената обществена поръчка е наред. Казусът стигна до съда след като всички останали пет кандидати обжалваха избора на \"СофКънект\" в Комисията за защита на конкуренция. След няколкомесечно мислене антимонополният орган реши, че не вижда нищо нередно в търга и аргументира позицията си в почти 300-страничен доклад. Конкурентите на \"СофКънект\" обаче все пак обжалваха наново на последната възможна инстанция.  Междувременно държавата активно се подготвя за подписването на договора. В Закона за държавния бюджет правителството записа, че очакваното първоначално концесионно плащане от 550 млн. лв., което победителят се задължава да изплати еднократно на държавата, ще отиде за покриването на част от дълговете на Българските държавни железници. По принцип тези пари би трябвало да бъдат трансферирани веднага към Сребърния фонд, който отговаря за стабилността на пенсионната система. Рокадата обаче, записана извънредно в най-важния годишен закон, показва убеждението на властта, че ВАС ще потвърди решението на КЗК и че договорът ще бъде сключен скоро. През втоторо тримесечие на годината, по думите на министъра на транспорта Росен Желязков.  Финално: парите от концесията на Летище София няма да отидат за пенсии Около изборът на \"СофКънект\" за концесионер на летището има обаче и доста неизяснени моменти, доста \"странни\" ходове и неясноти. Поради тази причина репортер на Клуб Z се срещна с представители на френския фонд Meridiam и с такива на оператора на летище \"Мюнхен\". В следващите редове ще се опитаме да изясним повечето от тях.  Mediam е типичен инвестиционен фонд, който инвестира в дългосрочни инфраструктурни проекти по целия свят. Част от мегапроектите на компанията включват работата по нюйоркските летища JFK и La Guardia, както и редица големи проекти в Азия. Общо 71 с инвестиции достигащи до почти 60 млрд. евро.  Но - според един от конкурентите на СофКънект - франкфуртското летище Fraport, Meridiam е инвестиционен фонд с ограничено време на работа, който трябва да бъде ликвидиран през 2037 г. или 8 години преди изтичането на консецията за летище София. Разбира се, това повдига въпроса за намеренията на фонда и за неговото желание да изпълни задълженията си.  КЗК потвърди избора на концесионер на Летище София Клуб Z се допита до експерти в областта на корпоративното право, които да обяснят малко повече как и дали такова преструктуриране е възможно. Според нашите източници много държави в света, сред които и Франция, позволяват такова ограничено във времето съществуване на инвестиционни фондове. Целта е сигурност на инвеститорите, че след определен период ще получат накуп всичките си дивиденти. Няма и проблем да бъде продължен живота на фонда след това, но когато българското правителство сключи договора със \"СофКънект\" трябва изрично да е записано как и под какви условия трябва да стане това, разказаха експертите. Ако България успее с договора да си гарантира оставането на Meridiam, както разбира се и на оператора на летище Мюнхен, това не би трябвало да е проблем. 608 млн. евро инвестиции и 24,5 млн. евро годишно концесионно възнаграждение. Това е официалната оферта на \"СофКънект\", с която спечелиха концесията. На практика обаче това беше най-ниското предложение за инвестиции и третото най-високо концесионно плащане. Как тогава консорциумът спечели, при положение, че, само за сравнение, един от другите кандидати предложи инвестиции за почти милиард и половина или 2,5 пъти повече.  С какво \"Соф Кънект\" спечели концесията за летище София Големият партньор на Meridiam в този проект е строителната компания Strabag - австрийски концерн, който през годините инвестира в няколко големи инфраструктурни проекти в България. По едно време дори беше официален спонспор на футболния Левски. Отделно няколко медийни публикации свързаха фирмата с кръга около депутата-бизнесмен Делян Пеевски, както и с друг бизнесмен, приятел на футбола - Кирил Домусчиев. Тези твърдения, наред с вече изброените проблеми при провеждането на концесията, навеждат на мисълта, че може би има скрити играчи. От Meridiam обаче категорично заявяват, че такова нещо няма, а изборът на Strabag е бил повече от логичен. Официално беше отречено от Meridiam да знаят за каквото и да било връзка между Пеевски и Strabag. Модерна, градска архитектура, излят бетон и повече стъкло. Квадратни, сиво-бели блокове, които да приличат максимално много на тези в Мюнхен. СофКънект смята да използва максимално опита от летището в Баварската столица, защото през годините то се е превърнало в символ на успешно. В момента е и единственото в Европа с 5 звезди.  Концесионерът на Летище \"София\" ще строи и диги по бреговете на Искър Още - изграждането на трети терминал, който да бъде свързан с втори и така да се получи жива връзка между тях. Много паркинги, които да поемат трафика, карго терминал на мястото на Терминал 1 и превръщане на летището в мини-мол с много магазини, местни производители и създаване на усещане, че си в България. Така накратко могат да описани идеите на концесионера за развитие на столичното летище. От операторът на летище Мюнхен са категорични, че ще се заложи изключително много на преживяването на хората, на усещането им за удобство и за комфорт. Така например - желанието е да използва максимално много дневната светлина, за сметка на изкуствената. Разбира се, ще се следват и новите \"зелени\" тенденции за харчене на все по-малко енергия.  Началото - генерална промяна на усещането за летище. Докато българското в момента е по-скоро сиво и мрачно, концесионерът предвижда повече лукс, повече атмосфера и повече удобства. Предполага се, че при перфектно изпълнение на плана за пресутройство летище \"София\" ще може да приеме до 20 млн. пътници през 2043 г., за сметка на сегашните около 7 млн. лв. Таксите все пак ще се вдигат, но чак след построяването на Терминал 3, а целта е те да останат по-скоро ниски, за да остане летището привлекателно за нискотарифните компании, които генерират огромен поток към българската столица.  Операторът на аеропорта в Мюнхен спечели концесията на летище София Една от интересните възможност обаче може би ще остане неоползотворена. \"България Еър\" все още няма място в плановете на концесионера, поне доколкото той все още няма достъп до финансовото и техническото състояние на българския авиопревозвач. На въпрос дали се предвижда стратегическо партньорство между оператора и България Еър, от летище \"Мюнхен\" заявиха, че все още не могат да кажат и че всичко зависи както от самият авиопревозвач, така и от държавата. В този смисъл - мъртвото течение, която отнесе националната компания в дълбочините на дълговата спирала, изглежда няма да приключи скоро.  КЗК потвърди избора на концесионер на Летище София С какво \"Соф Кънект\" спечели концесията за летище София Концесионерът на Летище \"София\" ще строи и диги по бреговете на Искър Операторът на аеропорта в Мюнхен спечели концесията на летище София", "date": "2019.12.15", "title": "\"Ние сме тук, за да останем\" или при кого отива Летище \"София\""}
{"url": "https://clubz.bg/91748-vulkanichniqt_turizym", "text": "Смъртоносното изригване на вулкан на новозеландкия остров Уайт привлече вниманието към тълпите туристи, които всяка година се стичат към активни вулкани. Това се казва статия на Би Би Си, цитирана от БТА. При толкова много активни вулкани на планетата, туристите търсят тръпката от Япония до ДР Конго. Някои от тези вулкани са изригнали неотдавна, но въпреки това (или може би именно заради това) са сред най-желаните от клиентите. Ето кратко описание на някои от най-популярните и активни в близкото минало вулкани. Неотдавнашното изригване на вулкана Агунг на остров Бали намери място в заглавията на медии по целия свят. То започна от 2017 година и все още продължава, но през първата година наложи затваряне на въздушното пространство и мащабни евакуации. До този момент планината бе популярна дестинация за планинарски екскурзии сред гостите на острова. Друг активен вулкан на Бали е Батур, който и до момента е любимо място за изкачвания по изгрев. Той изригна за последно през 2000 година, изхвърляйки пепел от няколко по-малки експлозии. Поток лава от него е наблюдаван за последен път през 1963 година. Близо до Бали, на остров Ломбок, е Ринджани - един от най-активните вулкани в страната. Заради честите му изригвания достъпът до кратера понякога бива ограничаван, но въпреки това броят на туристите непрекъснато се увеличава. Друг вулкан голяма туристическа атракция е Бромо на остров Ява, където посетителите могат да се приближат до стълба серен дим, излизащ от кратера. Недалеч от него е Иджен, над който често се наблюдават облаци дим и който също е отворен за туристически посещения. Етна, който се извисява над град Катания в Сицилия, е активен непрекъснато. Туристите обаче могат да се изкачват по него, като най-високата разрешена точка е на 2920 метра над морското равнище. Стотици го правят. Екип на Би Би Си и множество туристи пострадаха от леки наранявания през 2017 година, след като претърпяха инцидент при едно изригване. Везувий, близо до Неапол, е сред най-известните вулкани в света, най-вече заради изригването от 79 година след новата ера.н.е., което заличава от лицето на земята римските градове Помпей, Херкулан, Оплонтис и Стабий. Над два милиона души посещават района около вулкана, макар че повечето от тях идват да разгледат руините на древните градове. Той не е изригвал от 1944 година. Като една от страните в света с най-голяма сеизмична активност, Япония понася около 20 % от земетресенията с магнитуд над 6,0 на планетата. Там има и множество активни вулкани, а най-забележителният сред тях е Фуджи, недалеч от столицата Токио. Фуджи е изригвал за последно през 18 век и сега е по-скоро активно посещавана планина, отколкото активно димящ вулкан. В Япония обаче има и доста действащи вулкани. Асама например изригна през 2015 година и е сред най-активните в страната. Кратерът е затворен за туристи, но по склоновете му има множество популярни планински пътеки. Ширане е друг пример за лесно достъпен кратер, но планината остава опасна. През 2018 година един човек загина, а няколко бяха ранени от лавина, предизвикана от изригване. В южната част на страната Асо изригна за последно през 2016 година. Кратерът може лесно да бъде достигнат с кола или въжена линия и е много популярна туристическа дестинация. Честата вулканична активност означава обаче, че понякога кратерът е недостъпен за туристи. Най-голямото изригване в Япония през последните години бе на Онтаке, който се събуди без предупреждение през 2014 година, убивайки 63 души. Внезапното изригване бе описано \"като гръм от ясно небе от жена\", която държи малък хотел недалеч от върха. Планината беше любимо на мнозина място за преходи и нямаше сеизмична активност, която да предупреди властите за предстоящата трагедия. Майон е известен със симетричната си форма на \"перфектен конус\". Той е изригвал около 50 пъти от първото си регистрирано изригване през 1616 година. За последно бе активен през 2018 година. Около 1200 души губят живота си в изригване през 1814 година. Той е сред най-популярните туристически дестинации в страната и един туроператор го описва като \"изживяване, което спира дъха ти, изпълнено с вълнуващи приключения и тръпката, че може да изригне във всеки момент\". На 15 юни 1991 година става второто най-голямо вулканично изригване за 20 век, когато вулканът Пинатубо убива около 800 души. Сега обаче много туристи се записват за обиколки из планината, рекламирани като \"преживяване, каквото се случва веднъж в живота\". Вулканите Ейяфятлайокутъл и Катла са популярни сред туристите. Ейяфятлайокутъл получи международна слава през 2010 година, когато изригна, изхвърляйки в небето вулканична пепел и наложи да бъде затворена голяма част от въздушното пространство над Европа. Бенедикт Брагасон, туристически гид, развеждащ посетители до вулканите, обяснява, че обикновено туристите са силно въодушевени, когато се разказват истории за изригванията. Вулканът Суфриер Хил на карибския остров Монсерат се разбужда през 90-те години на миналия век, принуждавайки две трети от населението на острова да се евакуира. Според Дейвид Лий от Montserrat Island Tours оттогава драматичното изригване се е превърнало в \"примамка\" за много посетители. Килауеа на остров Хавай е най-активният и лесно достъпен вулкан на света. Изкачванията във Вулканичния национален парк на Хаваите бяха забранени между май и септември 2018 година заради изригване. Килауеа е все още активен вулкан и макар в момента да не изригва и досега има опасности, свързани с вулканичната дейност като да пропаднеш сред остри като бръсначи парчета втвърдена лава, разположени близо до места с концентрация на вулканични газове, които могат да предизвикат дихателни и сърдечни проблеми, скални ръбове, опасни пукнатини, дупки край пътеките, носена от вятъра пепел и други твърди частици, предупреждава \"Лоунли планет\". \"Нешънъл джиографик\" нарича Нирагонго \"един от най-опасните вулкани на света\". Наричаме го генерал Нирагонго, разказва местен екскурзовод пред списанието, защото когато той дойде, всички се разбягват. Въпреки това можете да се изкачите по склоновете му, тъй като местни туроператори правят всичко възможно да изстискат пари от дръзките пътешественици.", "date": "2019.12.15", "title": "Вулканичният туризъм"}
{"url": "https://clubz.bg/91777-boing_zamenq_us_sovalkite_s_pilotirana_kapsula", "text": "Пилотираната капсула \"Старлайнър\" на \"Боинг\" е готова за първия изпитателен полет към Международната космическа стания (МКС), но вместо човек, в нея ще има манекен на име Роузи, съобщи Асошиейтед прес, цитирана от БТА. Изстрелването е насрочено за 20 декември с ракета \"Атлас V\" от Кейп Канаверал. Полетът ще приключи на 28 декември, като капсулата ще бъде спусната с парашути над Ню Мексико. Тестовият пилотиран полет на \"Старлайнър\" с трима астронавти ще е евентуално следващата година. \n\tКомпанията \"Спейс Екс\" също планира пилотиран полет за НАСА догодина. Компанията вече извърши изпитателен полет без екипаж през март. НАСА възложи на двете частни компании през 2014 г. да разработят капсули за превоз на астронавти до и от МКС. Независимо коя от тях ще направи първия пилотиран полет, с него американски астронавти ще полетят от родна земя за първи път от девет години. След като совалките бяха изтеглени от употреба, НАСА разчита за превоз до МКС на руските кораби.", "date": "2019.12.15", "title": "\"Боинг\" заменя US совалките с пилотирана капсула"}
{"url": "https://clubz.bg/91778-krasimira_stoqnova_po_lesno_e_da_ne_se_raboti_da_kradem_da_izlyjem_da_napravim_dalaverka", "text": "Сигурно струва много, защото  съм се лишила от много неща. Но зависи кой как го приема. Дали е лишение или не, това е въпрос на  избор. Аз от дете живея по този начин. Моите родители  бяха  двама артисти без приложение, така да се каже: баща ми имаше прекрасен клас и обожаваше класическата музика и операта. За него цигулката беше най-святото нещо. А майка ми умееше да пише и го правеше с огромно желание и успех, макар, че нямаше време за това, защото трябваше да се грижи  за нас. Налагало се е да мислят прагматично,  за да могат в онези трудни години да могат да дадат образование на нас двете ни със сестра ми.  Но освен изкуството в моето семейство винаги е била уважавана и обичана и свободата на избор. Естествено, баща ми ми е помагал и ме е насочвал в живота, в развитието ми като личност, но винаги с възможността да избирам. Човек трябва още от ранна възраст да бъде правилно насочван. Мисля си, че аз съм щастливка в това отношение. Обичах да рисувам и въпреки, че самата аз смятах това си призвание за по-силно от това да бъда музикант, избрах музиката. И слава Богу! С годините разбирам, че  не бих могла да живея без музика. Имах възможността да изградя характера си, да се науча на дисциплина. Нямах ден, в който да съм свободна. Този начин на живот стана моя втора природа и трябва да призная, че така се живее много по-лесно.  Не, по никакъв начин. Хората не оценяват нито свободата, нито това, което ни се предоставя като възможности. Но какво е свободата като понятие – свободата на духа или свободата да правиш каквото си искаш, без да си задаваш въпроса: пречиш ли на другите. Да си свободен е нещо много сериозно, отговорно. Това понятие не трябва да се бърка със слободията, която царува много нашироко. Жалкото е, че доста хора приемат свободата като слободия. И считам, че цялата тази обърканост идва от лошото възпитание, подменената ценностна система, неуважението между хората, непоносимостта  един към друг.  Имам усещането, че ние се самоограничаваме, сами нарушаваме свободата си, като често с живота си имитираме живота на някой друг - било той артист, идол от т.н.V.I.P общество,  ограничаваме се с повтарянето на определени модели на поведение и какво ли още не. Но смятам, че свободата е силата да вземеш решение и да поемеш отговорността от това.  Александрина Пендачанска: Задава се нещо още по-страшно Има обаче друг проблем - системата, която налага сериозни ограничения на личността. Оказва се, че днес ние не можем да представим живота си без мобилен телефон, например. И защо? Защото се оказва не само задължително удобство, но и като че ли спасително средство. Човек не знае какво може да му се случи на улицата, той трябва да има възможност веднага да потърси помощ. Или да бъде лесно намираем, на разположение, да е във всяка една минута в действие във връзка с работата си. Това също е доста претоварващо.  Не мога вече дори да си спомня как сме се чувствали преди, когато по цял ден сме били извън дома без телефони.. Явно времето го налага, както се казва. Но усещането ми е, че този „помощник“, вместо да помага повече, пречи и ограничава. Мисля, че е важно да се опитаме да не позволяваме да бъдат подменяни духовните ценности, за да може обществото ни да има път напред. Децата трябва да знаят какво е било, да чуват, или четат за миналото ни, за трудностите и радостите, за чудатостите, за пътя, по който сме вървели, за да стигнем до днес. А ние какво направихме ? Отрязахме пъпната връв на младите от организма. Те вече не знаят какви са, какво изповядват като нация, какво да пазят и обичат. Надсмиват се на всичко минало, защото им се струва архаично. Но това е може би защото ние, техните родители, така им го предаваме, без уважение, без обич. И тук отново ще вместя въпроса за свободата - трябва да имаме силата, свободата да съхраним себе си чрез нашите деца! Ами защото много е по-лесно да не се работи… Ако можем да  получаваме даром всичко така както си стоим, например пред компютъра, или да „краднем“, или да излъжем, ако може да направим една далаверка, но само не и да работим, просто паричките лесно да стават…  Тео Ушев: Политическият спектакъл е на плейбек. Тези на сцената само си отварят устата В момента върлува една болест на обществото - почти всеки иска да е бизнесмен и да си купува и продава.  А кой ще произвежда не се знае. Естествено, има хора, които с пот на челото си изкарват хляба и не се оплакват. Но нали разбирате, че те според обществената класификация са втора категория хора. А това ми се струва много нечестно.  Тук отново допираме до проблема за подмяната на ценности. Но и в моята младост имаше този израз: учи, за да не работиш! Вече не се обръща внимание на това, че трудът е нещо много важно, което развива личността. Насоченият труд, заниманията с децата, духовните усилия, моделирането, работата с ръце, не само пипането с палци да се пишат смс-и, да сме във фейсбук и да оплюваме това и онова,  а да се майстори. Психолозите и големите педагози знаят, че работенето с пръсти е свързано директно с главния мозък, развива интелекта и пъргавината на ума на децата. Но кой го е грижа за това, важното е да си купим определена компютърна игра, да я тикнем в ръцете на 3-годишното дете и да си гледаме спокойствието, а за последствията изобщо не се замисляме… Имали сме и преди кръчмарски сцени. Но днешният елит е политически прост За заниманията с музика изобщо не коментирам. Тя е станала в училищата едно посмешище, децата имат тези часове за свободни. А музиката винаги е била ценена от силните  нации. Например  гърци и спартанци са и обръщали голямо внимание.  Не само за правилното и хармонично развитие на личността, но и за укрепване на бойния дух: преди да тръгнат на бой спартанците са пеели определени интервали, които са ги надъхвали и са им давали сила и смелост, за да тръгнат и да умрат без страх. Защо? Защото са познавали силата на хармонията, която е в основните на космоса. Тези седем тона не са случайни, те са физика, акустика. След като някакви си спартанци са можели това, гърците са изпитвали пиетет към музиката, стара Европа е залагала толкова много на нея, защо днес се подиграваме толкова много с музиката? Като възпитателен метод  Музиката дава свобода на духа, прави сърцето радостно! Фактът, че всички сме смъртни. Един ден ще се разделим от тялото. Това е много сериозен момент и ние всеки Божи ден трябва да се подготвяме за него. Работата е там, че никой никога не е готов за това. Големите духовници са знаели какво да направят с живота си така, че да се подготвят за смъртта. И тя да дойде не само желана, но и да може човек достойно да си тръгне от този свят. Това е най-важното.  Не да сложиш край на живота си, защото се срамуваш. Никой не знае какво го чака в края му, в трудния момент. Защото човешкият егоизъм и гордост са много големи, така нареченото достойнство винаги е подложено на голямо изпитание. Никой никога не знае кой ще се грижи за него, кой ще бъде до него в най-трудните му мигове на болест и страдание. Не трябва да забравяме тези неща. Те ни учат на милост и състрадание. Така животът не е страшен и човек вместо да се приземява ще бъде готов да отлитне в другите измерения, опростен и щастлив. \n\t   \n\t Тео Ушев: Политическият спектакъл е на плейбек. Тези на сцената само си отварят устата Имали сме и преди кръчмарски сцени. Но днешният елит е политически прост", "date": "2019.12.15", "title": "Красимира Стоянова: По-лесно е да не се работи - да \"крадем\", да излъжем, да направим далаверка"}
{"url": "https://clubz.bg/91815-trymp_gotvi_izteglqne_na_4_hil_voenni_ot_afganistan", "text": "Американският президент Доналд Тръмп планира скоро да спази обещанието си и да изтегли около 4000 военнослужещи от Афганистан, съобщи Washington Examiner. Тръмп заяви готовност да започне постепенно изтегляне от страната още през август. В момента военният контингент на САЩ там възлиза на около 12 хил. души, т.е. те ще бъдат намалени с една трета. Доналд Тръмп: Импийчмънтът повиши моя рейтинг Същевременно президентът наскоро възобнови отново прекратените преговори с талибаните в Афганистан. Тръмп обещава многократно да прекрати войната там, но през 2017 г. увеличи военното присъствие. От тогава насам обаче талибаните индикират, че искат да постигнат мир  в страната.  Афганистан и талибаните размениха заложници в името на преговорите Американското министерство на отбраната обаче планира да остави определено количество военнослужещи, които да се занимават с антитерористична дейност. Според доклад на Washington Post обаче това няма да помогне за стабилността на страната. Афганистан и талибаните размениха заложници в името на преговорите", "date": "2019.12.15", "title": "Тръмп готви изтегляне на 4 хил. военни от Афганистан"}
{"url": "https://clubz.bg/91760-razmisli_za_obidenite_hipotenuzi", "text": "Ha 29.11.2019 г. пpaвнaтa oбщecтвeнocт бeшe yдocтoeнa cъc зaĸoнoпpoeĸт нa дeпyтaти oт БCΠ зa измeнeниe и дoпълнeниe нa чл. 213 oт Haĸaзaтeлнo-пpoцecyaлния ĸoдeĸc. Hapoднитe пpeдcтaвитeли пpeдлaгaт въвeждaнeтo нa c  нa дocъдeбнo пpoизвoдcтвo. Cпopeд внocитeлитe... БСП с предложение за контрол на прокуратурата Cпopeд зaĸoнoпpoeĸтa cъдeбният ĸoнтpoл e двyинcтaнциoнeн. Oбaчe e oтĸpитa и възмoжнocттa   зa oбpaзyвaнe нa дocъдeбнo пpoизвoдcтвo пocтaнoвлeниeтo дa ce oбжaлвa oтнoвo пpeд двe инcтaнции „в cлyчaй нa нoви cъщecтвeни дoĸaзaтeлcтвa“ . B нaй-дoбpия cлyчaй пocтaнoвлeниeтo нa пpoĸypopa, c ĸoeтo ce oтĸaзвa oбpaзyвaнeтo нa нaĸaзaтeлнo пpoизвoдcтвo, щe пoдлeжи нa oбжaлвaнe двyĸpaтнo (пpeд пъpвoинcтaнциoнния и въззивния cъд: 1 + 3-мa = 4-мa cъдии). B нaй-лoшия cлyчaй пъĸ пocтaнoвлeниeтo щe ce oбжaлвa чeтиpиĸpaтнo (4-мa + 4-мa cъдии = 8 cъдии). A ceгa cи пpипoмнeтe гepoинятa нa Hyшич, ĸoятo ce oбидилa, ĸoгaтo я нapeĸли „xипoтeнyзa“. Aĸo тя ce oбъpнe ĸъм пpoĸypopa (зa ĸoeтo нямa ниĸaĸвa пpeчĸa),  зaщoтo липcвaт дocтaтъчнo дaнни зa извъpшeнo пpecтъплeниe oт oбщ xapaĸтep. Oбaчe aĸo дaмaтa e мнoгo oбидeнa, тя щe oбжaлвa oтĸaзa нa пpoĸypopa пpeд пъpвoинcтaнциoнния, a пocлe и пpeд въззивния cъд. Aĸo ли пъĸ cъдът пoгpeшнo oтмeни пocтaнoвлeниeтo, тя щe мoжe дa oбжaлвa пoвтopния oтĸaз нa пpoĸypopa в двyинcтaнциoнeн пopядъĸ. B тoзи cлyчaй ocвeн „xипoтeнyзaтa“ cъдът вepoятнo щe пpeцeнявa и дaли ca нaлицe „нoви cъщecтвeни дoĸaзaтeлcтвa“. Taĸaвa пpoцeдypa нe мoжe дa бъдe oпpaвдaнa c ocъдитeлнитe peшeния нa Cъдa в Cтpacбypг, зa ĸoитo бeглo ce cпoмeнaвa в мoтивитe нa зaĸoнoпpoeĸтa. Πoнaчaлo идeятa нaĸaзaтeлният cъд дa paзглeждa дeлa зa дeяния, ĸoитo нe пpeдcтaвлявaт пpecтъплeния, пpoтивopeчи нa здpaвия paзyм. Oт дpyгa cтpaнa, твъpдeниeтo нa внocитeлитe, чe  Cпopeд гoдишния дoĸлaд нa Πpoĸypaтypaтa нa Peпyблиĸa Бългapия зa 2018 г. пpoĸypopитe ca oтĸaзaли дa oбpaзyвaт нaĸaзaтeлни пpoизвoдcтвa пo 122 575 нaĸaзaтeлни пpeпиcĸи. Cпopeд пpeдxoднитe гoдишни дoĸлaди oтĸaзитe зa 2017 г. ca 112 389, a зa 2016 г. – 116 738. B ĸpaйнa cмeтĸa, зa пocлeднитe тpи гoдини (бeз дa ce зaдълбoчaвaмe пoвeчe) тoвa пpaви cpeднo пo 117 234 oтĸaзa, ĸoитo щe пoдлeжaт нaй-мaлĸoтo нa двyинcтaнциoннo oбжaлвaнe. Гешев: Всеки чува каквото иска. За мен прокуратурата е част от съдебната власт Πocoчeнитe пo-гope дaнни ca извecтни нa нapoднитe пpeдcтaвитeли oт eжeгoднитe дoĸлaди нa пpoĸypaтypaтa. Глaвният пpoĸypop cиcтeмнo ги инфopмиpa, чe   C дpyги дyми, пpoĸypaтypaтa oтĸaзвa дa oбpaзyвa пpoизвoдcтвa зa „xипoтeнyзи вcяĸaĸви“, нo в бъдeщe ocвeн пpoĸypaтypaтa c тяx щe тpябвa дa ce зaнимaвa и cъдът. Taĸoвa „paзгpъщaнe“ нa cъдeбнaтa дeйнocт нe cтaвa бeз бюджeтни cpeдcтвa. To нeизбeжнo щe нaтoвapи дeлoвoднaтa дeйнocт нa пpoĸypaтypaтa и cъдa, щe дoвeдe дo yвeличaвaнe нa бpoя нa cъдиитe и дo paзглeждaнe нa cъщинcĸитe нaĸaзaтeлни дeлa в нepaзyмeн cpoĸ. Hяĸoй мoжe дa възpaзи, чe вeчe cъщecтвyвa cъдeбeн ĸoнтpoл нaд пpeĸpaтявaнeтo нa нaĸaзaтeлнoтo пpoизвoдcтвo oт пpoĸypopa. Πoдoбнa aнaлoгия e нeyмecтнa. Cлeд пpeĸpaтявaнeтo нa нaĸaзaтeлнoтo пpoизвoдcтвo oт пpoĸypopa cъдът paзпoлaгa c дeлoтo, зaпoзнaвa ce cъc cъбpaния дoĸaзaтeлcтвeн мaтepиaл и пpeцeнявa пpaвилнo ли e пpилoжeн мaтepиaлният и пpoцecyaлният зaĸoн. A   и, зa paзлиĸa oт пpoĸypopa, нямa ниĸaĸви cpeдcтвa дa ги пpoвepи. Hямa дa ce cпиpaм нa дeтaйли oт зaĸoнoпpoeĸтa, в ĸoйтo нaпpимep ce oтopизиpaт ĸaтo жaлбoпoдaтeли лицa, ĸoитo нямaт пpaвeн интepec  Hямa дa питaм ĸaĸвo щe cтaнe,  нa пpoĸypopa,   c тoзи oтĸaз. Toвa ca дeтaйли нa фoнa нa вpeдaтa, ĸoятo зaĸoнoпpoeĸтът нaнacя въpxy цялocтнaтa нaĸaзaтeлнo-пpoцecyaлнa cиcтeмa. Bмecтo дa ce зaмиcлят ĸaĸ дa гapaнтиpaт aвтoнoмнocттa нa oтдeлния пpoĸypop пo възлoжeнoтo мy дeлo, вмecтo дa yĸpeпят пpoĸypopcĸия ĸoнтpoл зa зaĸoннocт, внocитeлитe нa зaĸoнoпpoeĸтa oбeзличaвaт пpoĸypopa и oбeзcмиcлят пpoĸypaтypaтa ĸaтo инcтитyция, cъздaдeнa дa пoвдигa и пoддъpжa oбвинeния в дъpжaвeн интepec. Toвa epoзиpa пpoĸypaтypaтa, a   (дa oбpaзyвa нaĸaзaтeлни пpoизвoдcтвa и дa пpивличa ĸoгoтo нaмepи зa дoбpe в ĸaчecтвoтo нa oбвиняeм, бeз дa нocи ĸaĸвaтo и дa билo oтгoвopнocт, aĸo нapyши cлyжбaтa cи или извъpши пpecтъплeниe). Haли нe бeшe тaĸaвa идeятa? Гешев: Всеки чува каквото иска. За мен прокуратурата е част от съдебната власт", "date": "2019.12.15", "title": "Размисли за обидените \"хипотенузи\""}
