{"url": "http://clubz.bg/75764-nov_den_na_protesti_naprejenie_vyv_varna_i_pernik_snimki", "text": "Протести имаше и в понеделник вечер в различни градове на страната. Гневът ескалира заради скока на цените на горивата, но към тази тема се прибавиха и продължават да се прибавят и други причини за недоволство - корупцията, размeра на данъците, скока на \"Гражданската отговорност\", проблемите на хората с увреждания и даже промените в закона за вероизповеданията. Сблъсък имаше на протеста във  съобщава бТВ. Симпатизанти на партия „Възраждане” са били нападнати от мъже с качулки. До тежък инцидент не се е стигнало заради бързата намеса на полицията. Сблъсък между протестиращи възникна на шествието срещу високите цени на горивата във Варна, предаде радио \"Фокус\" - Варна. Младежи си нанесоха удари пред Община Варна, според информация на медията. Сблъсъкът не попречи на над 300 души да продължат протеста към Катедралата на града и да блокират движението за Аспаруховия мост.  В   недоволните блокираха кръговото кръстовище на Драгичево, което води към АМ „Люлин” и  АМ „Струма”. Там се стигна до напрежение, след като служителите на реда са се опитали да не позволят на протестиращите да блокират магистралата в час пик. Имаше засилено полицейско присъствие. В   не особено многобройното шествие започна от Министерския съвет, стигна до централата на НФСБ и се върна обратно. Tе настояха отново за оставката на вицепремиера Валери Симеонов. Протестът на Национално движение „Възраждане” под прозорците на властта беше от 16.30 часа. Час по-късно пред сградата на Министерския съвет започна и 22-рия пореден протест на майките на деца с увреждания. Двете шествия се сляха. Полицейското присъствие в центъра на София беше засилено. Нямаше ескалация на напрежението. В   също имаше протестиращи.   Десетки старозагорци излязоха на улицата и тази вечер срещу високите цени на горивата и ниския стандарт на живот. С автопоход по улиците на града под надслов „Държавата - това сме ние!” те поискаха оставката на правителството, съобщава Нова тв. Протестиращи граждани с искане за оставка на управляващите се събраха и в  . \n\t  \n\tС лозунга \"Системата ни убива. Времето ви изтече! Оставка!\" недоволните развяха национални знамена на централния площад \"Свобода\". \n\t  \n\t„Аз обичам България, но системата ме изхвърля“, каза Мими Велева, която призна, че на 37 години страда от тежко заболяване. „След три дни ставам емигрант, напускам страната, макар да искам да съм тук, да живея в Добрич. Вече имам билет, заминавам за Германия, без да знам дума немски, но ще го науча“, каза жената, цитирана от БТА.", "date": "2018.11.12", "title": "Нов ден на протести: напрежение във Варна и Перник (СНИМКИ)"}
{"url": "http://clubz.bg/75761-pone_oshte_godina_monitoring_sled_utreshniq_evrodoklad", "text": "Годишните доклади за правосъдието и вътрешните работи на България и Румъния, които Европейската комисия се очаква да обяви утре, няма да бъдат последните и наблюдението ѝ над двете страни ще продължи поне още година, казаха пред Клуб Z днес два независими един от друг европейски източника, пожелали анонимност. Встъпвайки в длъжност преди четири години, сегашният председател на Европейската комисия Жан-Клод Юнкер обеща, че до края на петгодишния му мандат вече почти 12-годишното наблюдение над България и Румъния ще бъде приключило. За да стане това обаче, двете държави трябва да покажат убедителни резултати и необратими промени в наблюдаваните области, за каквито досегашните доклади не свидетелстват изцяло. Аз му говорех за реформа, той ми показваше снимки на магистрали Според единия от източниците Комисията иска да спази обещанието си и има политическите мотиви за това преди европейските избори догодина, но констатациите ѝ за правосъдните реформи и особено - за борбата с корупцията в България и Румъния - засега  не ѝ позволяват да предложи на държавите членки да гласуват за прекратяване на наблюдението. Комисията \"ще се постарае да продаде както обикновено\" очаквания утре доклад за България като \"обективен\", но стилистиката му ще позволява той да бъде представен в положителна светлина, смята източникът. Комисията става политически уязвима, ако не може да предложи край на мониторинга, защото това би говорило лошо за неговата резултатност, за нейната ефективност и за основателността на решението на ЕС да приеме България и Румъния през 2007 година.  Източникът не уточни какъв ще бъде документът, който тя ще предложи догодина, и по какво той ще се отличава от досегашните доклади. Предполага се, че този документ ще бъде \"препоръка и оценка\", която да послужи като основание Механизмът за сътрудничество и проверка, посредством който се извършва наблюдението, да бъде прекратен в обозримото бъдеще.  Това би позволило на Брюксел едновременно да спази обещанието си и да не прави предложение, което държавите членки биха отхвърлили. Утрешният доклад за България ще отчете напредък по всички шест показателя, по които страната ни е наблюдавана, каза другият източник. Няма да има нови препоръки извън 17-те от предишния доклад, добави той.  По думите му докладът за Румъния ще бъде много по-критичен от българския заради отменените от сегашното ляво правителство антикоурпционни мерки, за които тази страна получи високи оценки в предишните доклади. ЕС наблюдава Румъния по четири показателя, тъй като смята, че тя има проблеми само с правосъдието, но не и с организираната престъпност за разлика от България.", "date": "2018.11.12", "title": "Поне още година мониторинг след утрешния евродоклад "}
{"url": "http://clubz.bg/75762-tyrsi_se_gruevski_za_da_byde_arestuvan", "text": "По нареждане на Наказателния съд в Скопие Министерството на вътрешните работи издаде заповед за арест на бившия премиер Никола Груевски, съобщава електронното издание на македонския „Фокус“. След получаване на заповедта от МВР на Македония са започнали привеждането ѝ в действие. Бившият министър-председател на Македония не се яви за изпълнение на присъдата по делото „Танк“, крайният срок на което изтичаше в понеделник, 12 ноември. По-рано през деня затворът „Скопие“ изпрати уведомление до Основния съд в столицата на югозападната ни съседка, че осъденият не се е предал доброволно за изтърпяване на наказанието. След неуспешните опити на Наказателния съвет да връчи решението на Грувски, с което отхвърля жалбата му за отлагане на изтърпяване на наказанието, органът разпореди задържането му. Уточнено бе, че може да бъде издадена национална или международна заповед за задържането му. Никола Груевски „изчезна“ миналия четвъртък. Той не беше открит на адреса си по лична карта, нито на работното място – в парламента в Скопие. В неделя вечерта бе проведено извънредно заседание на Изпълнителния комитет на партията на Груевски - ВМРО-ДПМНЕ. Партията отхвърля твърденията за бягство като спекулации. В момента Груевски е обвиняем по три дела, свързани със злоупотреба с власт, включително за незаконно подслушване. По делото “Танк“ бившият вътрешен министър на Македония - Гордана Янкулоска, беше осъдена на шест години затвор.", "date": "2018.11.12", "title": "Търси се Груевски, за да бъде арестуван"}
{"url": "http://clubz.bg/75757-protestyt_na_shoforite_nqma_dim_bez_klechka", "text": "Гражданската култура в българското общество от последните няколко години създаде измамно, но устойчиво усещане за протестирането като режисиран, преднамерен акт. Стана така, че едва ли не, ако излезеш на улицата с искания за промяна на някакво управленско решение или оставка, значи си платен, а ако не си взел пари, значи си най-малкото „лумпен“. Някой те е организирал, мотивирал и мобилизирал. В същата рамка беше поставен и протестът от неделя. Стотици от цялата страна се включиха в блокирането на основни пътни артерии заради цените на горивата, увеличение на данъци и застраховки. Защото протестите от неделя са много по-близо до “вековната злоба на роба” (по Гео Милев), отколкото до “кой ви плати”. Липсата на социална чувствителност на управляващите, самозабравянето и обикновеният политически цинизъм могат да мобилизират много повече работещия българин да излезе на улицата, отколкото “опити за провокация“ и „политическа дестабилизация“, както ги определи в понеделник зам.-председателят на ГЕРБ Цветан Цветанов. Ако трябва да сме честни, животът в България поскъпна драстично в последните години. И всеки, който пазарува всекидневно в магазина, може да усети това, когато пълни пазарската кошница с масло, мляко, сирене, месо и други стоки от първа необходимост. През май тази година КНСБ излезе с данни, че за времето от 2008 г. насам издръжката на живот в България е нараснала с 30,7 %. Хранителните стоки за същия период са поскъпнали с близо 37%, а нехранителните - с 24,5%. След последното увеличение на цените на природния газ, а това се отрази и на всички други цени на стоки и услуги, от синдикатите изчислиха, че до края на годината месечната издръжка на лице от 4-членно домакинство ще достигне 597 лв. Нито официозните данни за „рекордно ниска“ безработица, нито увеличението на заплатите в бюджетния сектор с 10%, камо ли приказките колко „добре се живее в България“ могат да опровергаят тези данни. Защото не може всички да са на държавна служба, нито да зависят от благоразположението на премиера Бойко Борисов – той да се разпореди кой публичен сектор какво парче от бюджетната баница ще получи. Не бива да се подценява и това, че годишната инфлация в България достигна 3,5% през юли, а до края на година вероятно ще нарасне. Хиперболите на премиера Борисов:  , а бюджет 2019 е   само говори колко наясно са управляващите със слабостите на икономическата среда у нас. Едновременно с това общественото недоволство се мотивира не само от все по-празния джоб, но и от политическото говорене, в чиято словестна центрофуга не спира да се върти думата „стабилност“. Тя втръсна на всички, но не и на управляващите, които вече я ползват като знаменитата фраза „гусфраба“ - като успокоение при изпадане в нервна криза.  , коментира в понеделник и Цветан Цветанов. А на въпроса дали протестите срещу високите цени на горивата, поскъпването на „Гражданската отговорност“ и раздутата държавна администрация са организирани, няма еднозначен отговор. Защото едва ли управляващият иска да се самосвали за трети път. Но може да използва недоволството \"да натисне“ търговците на гориво у нас да смъкнат цените. Вероятността опозицията да яхне протестите е по-голяма, но готова ли е тази опозиция за предсрочни избори, след като дори и президентът Румен Радев заяви, че  . Както е казал народът: Няма дим без клечка. Всеки протест трябва овреме да бъде хванат и организиран, за да не тръгне в погрешна посока. Но, разбира се, и това не е достатъчно. Хората искат да имат сигурна перспектива, предвидимо бъдеще и нормални доходи. Мнозина хвърлят обещания, но реално никой не ги изпълнява.", "date": "2018.11.12", "title": "Протестът на \"шофьорите\" - няма дим без клечка"}
{"url": "http://clubz.bg/75749-i_putin_zabelqza_che_gorivata_poskypvat", "text": "И руският президент Владимир Путин се впечатли от ръста на цените на горивата в държавата, която използва експорта на енергийни суровини като лост за въздействие, и призова правителството да поддържа пазарни отношения - въпреки наложените ограничения.  Държавата държи нисък акциза на горивата - \"услужва\" на \"Лукойл\" Путин коментира за първи път есенната криза в сектора, където цените на бензина на едро и дребно отново се повишиха, съобщи РИА Новости. В края на миналата седмица руските власти и компаниите за добив на нефт и производство на нефтопродукти се споразумяха да замразят цените на горивата до март 2019 г. Подписи сложиха десетина големи производители - \"ЛУКойл\", \"Газпром нефт\", \"Нефтегазхолдинг\", ГК \"Новый поток\", \"РуссНефт\", \"Роснефт\", \"Татнефт\", ТАИФ и \"Сургутнефтегаз\". Това означава, че до март догодина компаниите ще повишават цените в строго определени граници. До януари средната цена на литър бензин A-92 на пазара на едро не трябва да надвишава 39.86 рубли (около 1 лев, 0.51 евро), на А 95 - 42,77 рубли (1.10 лева, 0.56 евро), дизела - 43.11 рубли (1.11 лева, 0.57 евроцента). България на протест срещу високите цени на горивата (СНИМКИ и ВИДЕО) През януари петролните компании ще могат да повишат цените, но не повече от 1,7%, т. е. приблизително с колкото ще се увеличи ДДС от новата 2019 година - от 18 на 20%.  Съгласно постигнатите договорености, през февруари и март цените могат да се увеличат, но не с повече от прогнозираната инфлация - т. е. 4,3%. Освен това производителите са задължени да доставят на вътрешния пазар в Русия не по-малко от 17,5% от добития нефт, за да удовлетворят напълно търсенето от страна на бензиностанциите. От руското правителство отхвърлиха коментарите, че властта взема на ръчно управление цените на бензина. Според вицепремиера Дмитрий Козак това е \"принудителна мярка\". Горивата в България скъпи, защото петролът поскъпвал След като тази пролет в Русия  беше отбелязано рязко поскъпване на цените на бензините, правителството намали акцизите и се отказа от плановото им повишаване. Освен това беше приет закон за приключване на данъчната реформа в нефтения отрасъл, който предвижда изплащане на компенсации на руските рафинерии в случай на поскъпване на петрола на световните пазари. Президентът Путин призова днес, че петролните компании, които реализират износ, не трябва да се стремят да извлекат свръхпечалба от продажбите на петрол и петролни продукти на вътрешния (руски) пазар. (Една от тях е частната руска компания \"ЛУКойл\", която има господстващо положение на българския пазар. Б.р.) Вицепремиерът Дмитрий Козак, отговорящ за споразумението с нефтените компании, е заявил пред президента, че ситуцията на вътрешния пазар е стабилизирана. Но веднага след съвещанието между бизнеса и властта, руската статистическа служба отбеляза, че цените пак са тръгнали нагоре. На борсата в Санкт-Петербург на 6 ноември бензините са поскъпнали средно с 1.4%. По-рано независимите трейдъри бяха отстранени от участие в борсовите сделки с нефтопродукти. България на протест срещу високите цени на горивата (СНИМКИ и ВИДЕО) Горивата в България скъпи, защото петролът поскъпвал", "date": "2018.11.12", "title": "И Путин забеляза, че горивата поскъпват"}
{"url": "http://clubz.bg/75736-sasht_prekratqvat_vyzdushnoto_zarejdane_na_bojnite_samoleti_na_riqd", "text": "Вашингтон и Рияд са постигнали съгласие за прекратяването на въздушното зареждане на бойните самолети на коалицията, водена от Саудитска Арабия, воюваща срещу бунтовниците в Йемен, предаде \"Ройтерс\". Множеството цивилни жертви в Йемен, както и жестокото убийство на Джамал Кашоги допринесоха за нарастването на недоволството на глобалната общност, което принуди дори близки партньори като САЩ и Великобритания да отправят критики към Рияд. Тръмп: Прикриването на убийството на Кашоги е най-лошото прикриване В края на октомври Вашингтон и Лондон призоваха за прекратяване на конфликта в Йемен. Те също изявиха подкрепа за усилията на ООН за спиране на четиригодишната война, която доведе до смъртта на десетки хиляди цивилни, предимно от глад или холера. Тереза Мей подкрепи САЩ за деескалация на напрежението в Йемен В събота коалицията първа съобщи за прекратяването на споразумението. Саудитска Арабия разполага с 23 самолета за операции по зареждане, включително шест \"Еърбъс 330 МРТТ\", използвани в Йемен, съобщи саудитската държавна медия \"Ал Арабия\". Рияд също притежава и девет \"КС-130 Херкулес\". Военният министър на САЩ Джим Матис заяви, че американското правителство ще продължава да подкрепя съюза в опитите му да ограничава броя на жертвите. Тръмп от Саудитска Арабия: Тук започва пътят към мир в Близкия изток и по света Но прекратяването на помощта на САЩ при зареждането на самолетите ще окаже малък ефект върху конфликта Тереза Мей подкрепи САЩ за деескалация на напрежението в Йемен Тръмп от Саудитска Арабия: Тук започва пътят към мир в Близкия изток и по света", "date": "2018.11.12", "title": "САЩ прекратяват въздушното зареждане на бойните самолети на Рияд"}
{"url": "http://clubz.bg/75744-enio_morikone_otricha_da_e_narichal_tarantino_%E2%80%9Ekreten%E2%80%9C", "text": "В интервю за немското издание на списание „Плейбой“ Енио Мориконе се изказва доста критично за Куентин Тарантино, филмите му и Американската филмова академия, от които има две награди „Оскар“. Оказва се обаче, че композиторът не помни да е говорил подобни неща и сега се кани да съди изданието, съобщава „Дедлайн“. В публикуваното интервю Мориконе, който на 10 ноември навърши 90, нарича режисьора  , а работата му –  , и отбелязва, че никак  . Енио Мориконе създава музиката на „Омразната осморка“ на Куентин Тарантино – и саундтракът му носи „Оскар“. Режисьорът присъства на откриването на звездата на славата на композитора в Холивуд през 2016 г. Честит 90-и рожден ден на Енио Мориконе Композиторът споделя пред списанието, че вече не иска да пътува до  Сега обаче Мориконе заявява, че не е казвал нищо такова и смята да изправи „Плейбой“ пред съда. На 11 ноември италианецът разпространи изявление, в което отрича да е давал подобно интервю. От „Плейбой“ все още не са излезли с коментар.", "date": "2018.11.12", "title": "Енио Мориконе отрича да е наричал Тарантино „кретен“"}
{"url": "http://clubz.bg/75727-kym_menda_stoqnova_ne_dejstvate_kato_deputat_a_kato_zastrahovatel", "text": "Сдружение \"Институт за пътна безопасност\" (ИПБ) излезе с отворено писмо, адресирано до председателя на бюджетната комисия в парламента и автор на предложенията за лимити на обезщетенията по \"Гражданска отговорност\" за близките при настъпила смърт на пътя Менда Стоянова. С писмото от организацията намекват, че Стоянова лобира за интересите на застрахователите вместо да действа като народен представител в полза на гражданите. Оттам изразяват и съмнения, че изнесените данни за състоянието на сектора се представят манипулативно и предлагат свой вариант за преизчисляване на обезщетенията. Между двете четения на Кодекса на застраховането Стоянова внесе предложение за таван на обезщетенията за най-близките - съпруг, родител, дете на загинал при ПТП човек - 20 000 лева. Тъй като наскоро Върховният касационен съд (ВКС) излезе с решение, че кръгът обезщетени лица може да се разшири и с баба, дядо, брат и сестра, както и с други лица, които успеят да докажат голяма близост с починалия, сега Стоянова предлага таван и за тях - 15 000 лева и 5000 лева. Мотивът бе, че застрахователите няма да могат да поемат новите допълнителни разходи при настоящата цена на \"Гражданска отговорност\". След което заплашиха, че ако не се въведат тавани на обезщетенията, ще се наложи застраховката за щети на пътя да скочи до 1000 лева. Борисов спира идеята за таван на обезщетения при смърт на роднина След породилото се обществено недоволство премиерът Бойко Борисов разпореди на депутатите си да не приемат поправката \"Стоянова\", докато въпросът не се изчисти и не мине през публичен дебат. Стоянова организира разговор миналата седмица, като от Комисията за финансов надзор (КФН) излязоха с предложение за въвеждане на системата \"бонус - малус\" - т. е. рисковите шофьори да плащат по-скъпа \"Гражданска\". Това предложение обаче е пълно с двусмислици, най-голямата от които - застраховката \"да следва\" нарушенията на автомобила, не на водача.  От ИПБ пишат до Стоянова първо, че организираният от нея \"широк дебат\" миналия четвъртък всъщност е бил \"ограничен дебат\", като основното внушение от него е било, че ако не бъдат приети предложенията ѝ за таван на обезщетенията, застраховката \"Гражданска отговорност\" ще скочи до 1000 лева. И допълват, че в общия хор са се включили от ДПС в лицето на Йордан Цонев, който \"се държеше като адвокат на застрахователните компании и с менторски тон спираше всеки опит за противопоставяне на вашето (на Стоянова предложение\". , констатират от ИПБ. Оттам посочват още, че и в момента застрахователните компании могат да вдигнат цената на ГО на 1000 или 2000 лева, но не го правят. Защото цената се определя не само от размерите на риска, а и от пазарните отношения. От Института обръщат внимание и, че до този момент не е представен нито един доклад, който да показва необходимостта премията да стане 1000 лева. И правят следните изчисления, за да покажат, че исканията на застрахователите са необосновани: Предложение: до 400% по-скъпа \"Гражданска отговорост\" за рисковите шофьори От интернет страницата на КФН е видно, че   . Т.е  за 2017 година. Тази сума, според КФН, е недостатъчна за обезпечаване на бъдещи искове. Според Института трябва да се предложат пакети от мерки, обхващащи целия спектър на застраховката \"Гражданска отговорност\", включително и адекватна система \"бонус-малус\". Оттам  предлагат на застрахователните компании , произтичащи от тълкувателното решение на ВКС. \"Гражданска отговорност\" била на загуба за застрахователите Писмото завършва с призив към шефката на бюджетната комисия да оттегли предложението си: Предложение: до 400% по-скъпа \"Гражданска отговорост\" за рисковите шофьори \"Гражданска отговорност\" била на загуба за застрахователите", "date": "2018.11.12", "title": "Към Менда Стоянова: Не действате като депутат, а като застраховател"}
{"url": "http://clubz.bg/75755-obeshtano_ot_fandykova_do_dve_godini_vsichki_deca_na_gradina_blizo_do_doma_im", "text": "До две години за всички деца в София ще има място в детска градина близо до дома им. Става въпрос за деца над 3-годишна възраст, не за тези, които трябва да посещават ясла - от 10 месеца до 3 години.  Такова обещание даде столичният кмет Йорданка Фандъкова, която днес посети разширената детска градина №160 в кв. \"Драгалевци\". По думите ѝ най-важен бил етапът на предучилищната възраст  (трета и четвърта група в детската градина - б.р.)и затова усилията били насочени към децата в градинска възраст. Протест пред Столичната община заради детските градини Тя отчете още, че за последните 10 години са били построени над 90 нови сгради на детски градини и разкрити съответно над 16 000 нови места. Най-много недостигат местата в четири столични района - \"Триадица\", \"Красно село\", \"Витоша\", \"Лозенец\" и \"Овча купел\". Проблем е, че свободни места има - но те са в периферни квартали и родителите се виждат в невъзможност да запишат децата си там. Нов скандал с детските градини. Оспорват 4000 хронично болни деца Най-голям е недостигът за яслените групи. Така тази година около 5000 деца на възраст до 3 години останаха извън системата на държавните ясли. Около 2000 чакат за градина. Нов скандал с детските градини. Оспорват 4000 хронично болни деца", "date": "2018.11.12", "title": "Обещано от Фандъкова: до две години всички деца на градина близо до дома им"}
{"url": "http://clubz.bg/75759-trymp_vreme_e_tezi_koito_ne_si_plashtat_da_se_zashtitavat_sami", "text": "Президентът на САЩ Доналд Тръмп отново изрази недоволство от ниските разходи на американските съюзници за отбрана, предаде \"Асошиейтед прес\", цитирана от БТА. Тръмп до лидерите на НАТО: Увеличете разходите за отбрана В съобщение в туитър, публикувано в понеделник, непосредствено след посещението му във Франция, Тръмп заяви, че САЩ плащат милиарди,  .  Снощи Тръмп се върна във Вашингтон от церемонията в Париж за отбелязване на 100-годишнината от края на Първата световна война. Путин и Тръмп се здрависаха край Триумфалната арка (СНИМКИ) На нея Еманюел Макрон разкритикува политиката на американския президент. В туитър днес Тръмп отбелязва, че на срещите му в Париж е  . Путин и Тръмп се здрависаха край Триумфалната арка (СНИМКИ)", "date": "2018.11.12", "title": "Тръмп: Време е тези, които не си плащат, да се защитават сами"}
{"url": "http://clubz.bg/75740-zadushavam_se_izvikal_kashogi_predi_da_umre_spored_turski_jurnalist", "text": "Завеждащият отдела за разследвания на турския вестник \"Сабах\" разказа пред арабската телевизия \"Ал Джазира\", че последните думи на Джамал Кашоги са били: \"Задушавам се... Махнете тази торба от главата ми, имам клаустрофобия.\" Журналистът Назиф Караман се е позовал на звукозапис от вътрешността на саудитското консулство в Истанбул, където дисидентът Кашоги, който пишеше за \"Вашингтон пост\", намери смъртта си на 2 октомври т.г. Ердоган пратил записи за смъртта на Кашоги на няколко държави Кашоги е умрял от задушаване, след като на главата му е била надяната пластмасова торбичка, е казал Караман, цитиран от телевизията. По думите му убийството е траяло около седем минути, ако се съди по записа. Турският президент Реджеп Тайип Ердоган каза в събота, че записът, свързан със смъртта на Кашоги, е бил споделен със Саудитска Арабия, САЩ, Германия, Франция и Великобритания. Саудитска Арабия знаела, че убиецът на Кашоги е между 15-те души, които са отлетели за Истанбул часове преди инцидента на 2 октомври. Според Караман саудитската група покрила пода с найлонови чували, преди да разчлени тялото на Кашоги за 15 минути под ръководството на Салах ал Тубайджи, шеф на саудитския Научен съвет по съдебна медицина. Следи от киселина бяха намерени в резиденцията на саудитския генерален консул в Истанбул, където се предполага, че тялото на жертвата е било разтворено в киселина. Изявлението на Караман идва в момент, когато турската полиция завършва издирването на тялото, но криминалното разследване за убийството на Кашоги ще продължи, съобщава \"Ал Джазира\", цитирайки неназовани източници. Караман казал пред телевизията, че \"Сабах\" скоро ще публикува снимки на инструментите, които саудитската група е донесла и използвала в Турция. Той добавил, че вестникът също ще публикува някои от записите, които са документирали последните моменти от живота на Кашоги. През миналия месец главният прокурор на Истанбул каза в официален коментар по случая, че Кашоги е бил удушен веднага след като е влязъл в консулството и че тялото му е било разчленено. Саудитска Арабия по-рано съобщи, че е арестувала 18 души и е уволнила петима висши правителствени представители при разследването на смъртта на Кашоги. Анкара иска Рияд да екстрадира заподозрените, но засега получава отказ.", "date": "2018.11.12", "title": "\"Задушавам се\", извикал Кашоги, преди да умре, според турски журналист"}
{"url": "http://clubz.bg/75758-izchezna_videoto_sys_smetankata_shefe", "text": "На предизвикалата титаничен интерес страница за набиране на кандидати за обновената   студентска тв \"Алма матер\" - \"Годината, в която стана известен\", е изчезнало видеото под същия надслов. Това сигнализираха потребители на фейсбук след сериозния скандал, който медията на СУ \"Св. Климент Охридски\" предизвика. Студентска телевизия на СУ набира журналисти със сексистки клип (ВИДЕО) В кампанийната страница най-новата \"новина\" вече е от 8 ноември - кастинг за студентската телевизия във Варна. Башар Рахал: При 20 000 гледания за 4 дни не виждам никакъв проблем Рекламната кампания била замислена според новия директор Башар Рахал като сарказъм, а не като сексизъм. Нищо че - първо се показва, че журналистите искат единствено да са известни, второ -  целите на въпросната кандидатка се свеждат до фръцкане по къса пола, носи кафе и \"сметанка\" на шефа, а той я оглежда обстойно и лакомо отзад. Видеото предизвика куп реакции, включително отворено писмо от именити преподаватели от ФЖМК, реакция от Асоциация на европейските журналисти-България и др. Преподаватели от СУ: Не знаем продуцента на клипа, но знаем крайния резултат (ПОЗИЦИЯ) Критици на дебелашката шега отбелязват и втори факт: изчезнал е и статусът, с който Башар Рахал защитаваше \"иронията\" на своята стена във фейсбук. За да е още по-\"забавно\", новоизбраният директор на \"Алма матер\" Рахал довери, че на снимките във видеото е била маркетинг-директорката на телевизията. Башар Рахал: При 20 000 гледания за 4 дни не виждам никакъв проблем Преподаватели от СУ: Не знаем продуцента на клипа, но знаем крайния резултат (ПОЗИЦИЯ)", "date": "2018.11.12", "title": "Изчезна видеото със \"Сметанката, шефе\""}
{"url": "http://clubz.bg/75752-poiskaha_blizo_4_mln_lv_ot_miroslav_borshosh_deloto_trygva", "text": "Съдът днес отказа за втори път да прекрати и върне на прокуратурата делото срещу бившия директор на НДК Мирослав Боршош и също бившия председател на съвета на директорите Валентин Кръстев. След няколко неуспешни опита за тръгване - включително едно връщане и едно отлагане, днес съставът с председател Стефан Милев успя да проведе предстартовото разпоредително заседание. И делото срещу Мирослав Боршош - тотална \"греда\" Това стана въпреки протестите на адвокат Даниела Доковска, че  - по чл. 203 от НК - длъжностно присвояване в особено големи размери, което е особено тежък случай. Според адвокатката обвинението, което предвижда не на шега - от 10-20 години затвор, се гради на платен аванс от НДК към \"Галчев груп\" - изпълнител на ремонтите за Двореца. Обвинението се базира на датите - на 1 ноември 2016, плащайки аванс той е осъществил деянието присвояване на чужди пари, тъй като не били налице основанията за плащане.  Такива възникнали с приемо-предавателния протокол за цялата свършена работа, който е подписан на 13 юли 2017 г. Затова адвокат Доковска попита има ли някой който не знае, че аванс по самия си смисъл означава сума, която се дава преди свършването на работата. И че неразбирането - в какво тогава го обвиняват, накърнява съществено правото на защита на Боршош. Тя изтъкна още, че обвиняемият трябва да знае фактите и механизма на деянието, което прокуратурата твърди, че е извършил. Съдия Стефан Милев обаче прие, че прокуратурата е отстранила в достатъчна степен установените от самия него нередности в обвинителния акт. Прокуратурата обвини Боршош за коли, пиар и милиони Той напомни, че когато тръгне делото по същество, всеки ще има право да се защитава срещу фактите в обвинителния акт. И още - ако сега коментира фактологията (т .е. - на старта, когато се обсъждат само \"процесуални\" подробности), би обезсмислил произнасянето си по-натам. Той отбеляза, че предишния път е върнал акта само със забележка към това - защо прокуратурата приема случая за особено тежък. Днес към Боршош бяха предявени и два частни иска. Държавата в лицето на Министерството на финансите се конституира като граждански ищец за сумата 3 431 146,06 лв.  Отделно от това юридическото лице  също ще търси от Боршош 503 757,56 лв. Общо обаче обвинението му от прокуратурата пък е за 3 971 999 лв. Днес в съда се появиха и три частни лица, понесли неимуществени вреди. Но тримата обявиха, че няма да имат финансови претенции в рамките на този процес. Така, ако не се обжалва определението, делото ще тръгне по същество на 14 януари. Прокуратурата обвини Боршош за коли, пиар и милиони", "date": "2018.11.12", "title": "Поискаха близо 4 млн. лв. от Мирослав Боршош, делото тръгва"}
{"url": "http://clubz.bg/75745-kpkonpi_chast_ii_lozan_panov_izpolzva_vks_za_da_se_postavi_izvyn_zakona", "text": "Писмената кореспонденция между председателя на Върховния касационен съд (ВКС) Лозан Панов и Комисията за противодействие на корупцията и за отнемане на незаконно придобитото имущество (КПКОНПИ) за начина, по който е бил \"поканен\" Панов в сградата на Комисията, за да дава обяснения за имотната си декларация, продължава. След като Панов отказа \"да отиде на килимчето\" с аргумента, че не е редовно призован, днес от звеното на Пламен Георгиев разпратиха до медиите своята позиция. Става въпрос за проверка срещу Панов, стартирана с основанието, че той не подаде имуществена декларация в Сметната палата, а в Инспектората на ВСС. За последното тече дело, в което Панов обжалва наложената му глоба от бившата Сметна палата, сега част от новата мегаантикорупционна комисия. КПКОНПИ към Лозан Панов: \"Явете се на разпит.\" Той: \"Няма!\" Както Клуб Z писа, миналата сряда на заместничката на Панов във ВКС Павлина Панова е било връчано писмо от КПКОНПИ, с което председателят на съда трябва да се яви днес, понеделник, в 10 ч в сградата на Комисията. Според думите на Панов на заместничката му е било обяснено \"устно\" и \"изрично\", че писмото е адресирано до него в качеството му на председател на ВКС. Самият Панов е бил в командировка в този ден. За него обаче \"призовката\" е нередовна. Според Панов цитираните от КПКОНПИ норми \"не предвиждат хипотезата за призоваване на председател на съдебна институция\". Съдът решава след месец за глобата на Лозан Панов От Комисията обаче обвиняват председателя на ВКС, че се опитва да се постави \"извън закона\", криейки се зад поста си.  Оттам посочват, че законът по който работят, не прави разграничение в служебното качество на гражданите.  Делото \"Лозан Панов срещу Сметната палата\" - рестарт От позицията им става ясно още че по отношение на магистратите законът прави разграничение на органа, пред когото те подават декларации за имущество и който прави проверки за конфликт на интереси,  . Т .е. Комисията търси такова при Панов. \"На базата на тези разпоредби до момента органите на КПКОНПИ са вземали обяснения от магистрати\", казват още хората на Пламен Георгиев. И посочват в заключение: Съдът решава след месец за глобата на Лозан Панов Делото \"Лозан Панов срещу Сметната палата\" - рестарт", "date": "2018.11.12", "title": "КПКОНПИ, част II: Лозан Панов използва ВКС, за да се постави извън закона "}
{"url": "http://clubz.bg/75737-dyrjavata_dyrji_nisyk_akciza_na_gorivata_uslujva_na_lukojl", "text": "Бензините в България изглеждат евтини само на пръв поглед - просто държавата прибира по-нисък акциз и така позволява на производителя \"Лукойл\", който доминира на пазара на горива, да продава с висока надценка. Това показват данни, огласени по bTV, както и таблица, публикувана в социалната мрежа Facebook. В   близо 50% е акциз и ДДС. С цена от около 1,20 евро на литър България изглежда като една от държавите в Европейския съюз с най-ниска цена на масовия бензин А-95. Само в Полша и Румъния се оказва, че е малко по-евтино - 1,18 евро, показва проверка на bTV. Достатъчно е обаче \"да се извади\" тежестта на акцизите и ДДС от цените и тогава картинката става съвсем ясна. Сравнени по цени, разтоварени от акцизи и ДДС, се оказва, че в 24 от 27-те членки на ЕС цените са по-ниски, отколкото в България. Тук чистата цена на А-95 е 63 евроцента, докато във Франция е 59 евроцента, в Италия – 62 евроцента, във Финландия – 57 евроцента. По-скъпо е само в Испания (64 евроцента), Германия (65 евроцента), Дания (67 евроцента). Защо е така? Според таблица, публикувана от юриста Георги Георгиев в социалната мрежа Facebook, държавата очевидно прави услуга на руската компания \"Лукойл\", като \"умишлено държи най-ниския позволен акциз в ЕС - само 65 ст. на литър, и така монополистът \"Лукойл\" си слага огромна надценка. При изравняване на акциза с другите страни у нас горивата биха скочили над 3 лв. за литър, защото надценката на \"Лукойл\" е огромна, в пъти по-висока от тази в другите страни, казва Георгиев. Поради факта, че \"Лукойл\" държи и данъчните складове, това пречи на по-евтин внос от съседни страни. Благодарение на настойчивостта на бившите депутати от Реформаторския блок Мартин Димитров и Петър Славов, станаха публично известни данните, че \"Лукойл\" контролира около 92% от капацитетите на данъчните складове при бензините и 82 процента при дизеловото гориво. Лицензите за това се издават от държавата, т.е. от агенция \"Митници\" към Министерството на финансите. С автошествия, блокади на пътища и улици през уикенда хиляди български граждани протестираха срещу високите цени на горивата и верижните увеличение на цените на основни хранителни стоки. Протестите ще продължат и следващия уикенд. България на протест срещу високите цени на горивата (СНИМКИ и ВИДЕО) Наред с това гражданите изразяват своето недоволство и срещу увеличените данъци за старите автомобили и подготвеното поскъпване на задължителната застраховка \"Гражданска отговорност\".  Средната цена на петрола на Организацията на страните износителки на петрол (ОПЕК) се понижи миналия петък до $68.89 за барел. Ден преди това барел от кошницата на ОПЕК се търгуваше за 70.68 долара. Горанов: Данъкът за старите коли се вдига с две кутии цигари Според експерти в близките месеци цената на петрола ще се установи трайно под 70 долара на барел. Министърът на финансите Владислав Горанов заяви днес, че \"цените на горивата в България следват тенденциите в света\". Горанов: Данъкът за старите коли се вдига с две кутии цигари", "date": "2018.11.12", "title": "Държавата държи нисък акциза на горивата - \"услужва\" на \"Лукойл\""}
{"url": "http://clubz.bg/75760-solari_poluchava_postoqnen_statut_v_real_madrid", "text": "Сантяго Солари вече е със статут на постоянен, а не на временен треньор на \"Реал\" (Мадрид), информира американската спортна телевизия ESPN. По-късно новината бе потвърдена от испанската преса. От \"Сантяго Бернабеу\" са изпратили в Испанската футболна федерация договора на аржентинеца - длъжни са да го направят по закон след изтичане на 14-дневния срок. Официално: \"Реал\" отпрати Лопетеги, назначи временен треньор Бившият играч на клубове като \"Ривър Плейт\", \"Атлетико\" (Мадрид), \"Реал\", \"Интер\" (Милано) и т.н. ще остане начело на \"белите\" поне до края на годината, ако не бъде уволнен заради нов срив, какъвто костваше поста на Юлен Лопетеги. За две седмици начело на най-големия клуб в света Солари, бивш наставник на Б тима, записа четири победи - две в Ла Лига, една за Кралската купа и една в Шампионската лига. Това е най-добрият старт на нов треньор в историята на \"мадридистите\". Головата разлиза в периода е 15:2. На всичко отгоре и разликата до лидера \"Барселона\" падна на 4 точки заради загубата на Меси и компания от \"Бетис\" (Севиля) с 3:4 снощи на \"Камп Ноу\". Три алтернативи на \"Реал\" (Мадрид) за нов треньор Между редовете - не само отличният старт на Солари е причина той да стане постоянен \"старши\". \"Реал\" просто не можа да намери треньор, който да отговаря на имиджа и целите на клуба. Получени бяха откази от Антонио Конте, Маурисио Почетино и Роберто Мартинес. Три алтернативи на \"Реал\" (Мадрид) за нов треньор", "date": "2018.11.12", "title": "Солари получава постоянен статут в \"Реал\" (Мадрид)"}
{"url": "http://clubz.bg/75735-zeehofer_trygna_po_pytq_na_merkel", "text": "Броени дни след като Ангела Меркел изненада германците с внезапното си (но не и изненадващо!) решение за оттегляне от председателския пост в Християндемократическия съюз (ХДС), лидерът на „сестринския“ Християнсоциален съюз (ХСС) Хорст Зеехофер тръгна по същия път. След среща на партийното ръководство на партията, проведено в късните неделни часове в Мюнхен, стана ясно, че Зеехофер ще се оттегли от ръководния пост на ХСС. Нещо повече – той обяви нежеланието си за оставане на поста федерален министър на вътрешните работи на Германия. Темата е водеща за печатните издания в страната, които посрещнаха новината с противоречиви коментари за причините и последствията от решението на Зеехофер, пише \"Фокус\". Хорст Зеехофер обяви оттеглянето си от председателския пост на Християнсоциалния съюз (ХСС), съобщи водещото германско издание  , като отбеляза, че към настоящия момент под въпрос остава и колко време още баварският политик ще изпълнява функциите си на федерален министър на вътрешните работи. В следобедните часове на деня премиерът на Бавария Маркус Зьодер ще представи министрите от новия си кабинет. Но фокусът на вниманието на германската общественост така или иначе ще бъде насочен към неговия предшественик, коментират от редакцията. След Меркел: Искат да си ходи и главният й баварски съюзник Във вечерните часове на неделя се състоя среща на ръководството на ХСС, на която Зеехофер обяви решението си да се оттегли от лидерския пост. Партията планира извънреден конгрес в началото на 2019 г. за избирането на нов председател на ХСС, който е част от управляващата в Берлин голяма коалиция. В медиите вече се появиха спекулации за възможното избиране на Манфред Вебер, председател на Европейската народна партия (ЕНП) и неин водещ кандидат за европейските избори през 2019 г. Остава неясно колко време Зеехофер ще остане на поста федерален министър на вътрешните работи на Германия. Към настоящия момент няма направени официални изявления. Източници обаче разкриват, че в рамките на неделната среща на партийното ръководство Зеехофер е уверил, че „2019-а ще бъде годината на обновяването на ХСС“. От редакцията припомнят, че Зеехофер трябваше да остане на ръководния пост в партията до края на следващата година. С оглед лошите резултати на ХСС на последните избори за регионален парламент решението му едва ли може да бъде определено като изненадващо. Водещите политици от германските партии не закъсняха с коментарите си по повод обявяването на решението на Хорст Зеехофер да се оттегли от председателския пост на Християнсоциалния съюз, отбеляза  , най-тиражният политически вестник в Германия. Фракционният лидер на партията „Зелени“  призова Зеехофер незабавно да подаде оставка от поста федерален министър на вътрешните работи на Германия. Тя подчерта, че политиката на Зеехофер представлява „риск за сигурността“ за обществото. Лидерът на германските социалдемократи (ГСДП)   бе по-сдържана в изявленията си, като отбеляза единствено, че ХСС е последната от трите партии в управляващата в Берлин голяма коалиция, която предприема стъпки в посока на обновяването на ръководството си. Налес припомни, че ГСДП направи това още през пролетта, когато тя бе избрана за лидер на партията. По отношение на бъдещето му във федералното правителство председателят на германските социалдеморкати се изказа лаконично. Тя остави без отговор въпроса какво трябва да бъде бъдещето на Зеехофер, що се отнася до функциите му на федерален министър на вътрешните работи. Решението му е правилно, но идва твърде късно – той донесе на страната множество проблеми и блокира изпълнението на дневния ред на партията, пише германският национален всекидневник   в остра статия за баварския политик с краткото заглавие „Най-накрая“. През последните месеци Зеехофер се изявява в Берлин и Мюнхен като същински опонент на правителството, а не като политик от него. Той непрекъснато демонстрираше недоволство от коалиционните партьори на ХСС в Берлин и в крайна сметка показа умора и от собствената си партия. Канцлерът Ангела Меркел (ХДС) не бе в състояние да го освободи, защото нейният федерален министър на вътрешните работи е и председател на коалиционния й партньор. И премиерът на Бавария Маркус Зьодер си спести усилията за отстраняването му, защото искаше да го обвини публично за фиаското на изборите в най-голямата германска провинция. Зеехофер - полезният идиот на САЩ и Русия Сега обаче настъпи краят. Изборите в Бавария са загубени за ХСС, Меркел обяви оттеглянето си от ХДС. Зеехофер реагира на променената ситуация. Той ще напусне лидерския пост в началото на следващата година, разчиствайки най-вероятно пътя на Зьодер. Това стана ясно след неделната среща на партийното ръководство на ХСС в Мюнхен. Разбра се също, че Зеехофер не желае да изпълнява функциите на федерален вътрешен министър на Германия до края на мандата на голямата коалиция. Стъпката е закъсняла: Зеехофер е отговорен за всяка криза в страната през последните години – или поне отчасти. Той трябваше да си тръгне още в края на 2015 г., когато за първи път отправи заплахи към правителството на канцлера Меркел. Тогава дори той не бе част от него. Нов лидер на ХСС с по-малко предубедено отношение към Меркел може да се отрази на Канцеларията на канцлера в Берлин конструктивно - и най-вероятно ще допринесе за по-добри управленчески резултати, уверени са в редакцията. Решение, взето по собствено решение или пуч? Това е въпросът, над който размишляват в редакцията на германския вестник   след като стана ясно, че Хорст Зеехофер се оттегля от председателския пост в Християнсоциалния съюз (ХСС). Единственото, което той подчерта, е, че 2019-а ще бъде годината на „обновление на ХСС“. Очаква се в рамките на текущата седмица Зеехофер да обяви публично оставката си от лидерския пост на ХСС и да обясни мотивите за решението си. В началото на следващата година партията ще проведе извънреден конгрес, на който ще бъде избран неговият наследник. Към настоящия момент няма официални кандидатури, но оттеглянето на Зеехофер означава разчистване на пътя за заемането на поста от баварския премиер Маркус Зьодер. Зеехофер - полезният идиот на САЩ и Русия", "date": "2018.11.12", "title": "Зеехофер тръгна по пътя на Меркел"}
{"url": "http://clubz.bg/75743-prezidentyt_ostavka_v_moment_kato_segashniq_e_abdikaciq_ot_otgovornost", "text": "Така президентът Румен Радев коментира пред журналисти в Карлово протестите, които вчера ескалираха и стигнаха до блокада на пътища. Според държавния глава обаче не оставка на правителството е решение. По думите му оставка в момент на растящи цени, инфлация и увеличаваща се престъпност не е решение, а абдикация от отговорност.  България на протест срещу високите цени на горивата (СНИМКИ и ВИДЕО) Миналата седмица в обръщение към нацията в навечерието на 10 ноември Радев заяви, че в държавата се връщат практики от времената на партията-държава, решения се взимат непрозрачно, често пъти и еднолично, говори за корупцията и за свободата на словото. В отговор от ГЕРБ го обвиниха, че се държи не като обединител на нацията, както пише в конституцията, а като неин разединител. \"Това е протест на несбъдналата се средна класа\" Той заяви, че в създалата се ситуация в страната и на фона на протестите, очаква решения, които да бъдат посочени от правителството и от Народното събрание. Последва предупреждение: \"Това е протест на несбъдналата се средна класа\"", "date": "2018.11.12", "title": "Президентът: Оставка в момент като сегашния е абдикация от отговорност"}
{"url": "http://clubz.bg/75746-apple_i_amazon_stavat_oficialni_partnori", "text": "Американската компания Apple ще увеличи хардуера си в онлайн магазина Amazon, обявиха те. Това означава, че двете компании влизат в по-силни партньорски отношения. Досега Apple продаваше основно аксесоари в Amazon, като отсъстваха най-новите модели смартфони iPhone и таблети iPad.  В следващите седмици те вече ще са достъпни за онлайн купувачите в САЩ, Великобритания, Германия, Италия, Испания, Япония и Индия. Те са достъпни в онлайн магазина, но само от трета страна. Именно посредниците ще пострадат при новата политика на Apple. Според новото споразумение само одобрени от Apple дистрибутори ще имат право да предлагат техни продукти в Amazon. Кой пръв ще стигне трилион - Apple или Amazon? Макар да са в различни сфери на технологичния бизнес, интересите на Amazon и Apple често се преплитат в периферията. А и двете компании се борят за това да останат на върха като първите с трилион долара пазарна капитализация. Apple вече не струва трилион Споразумението е полезно за Amazon, тъй като така компанията може да продаде други неща на потребители, които са посетили сайта им само за iPhone и които иначе биха могли директно да купят хардуер от сайта на Apple. Apple вече не струва трилион", "date": "2018.11.12", "title": "Apple и Amazon стават официални партньори"}
{"url": "http://clubz.bg/75753-koj_sloji_igli_v_qgodite", "text": "Най-сетне откриха кой е злодеят, поставял игли в ягоди, продавани в австралийските супермаркети - случаи, нашумели от септември т. г.  Това е 50-годишната виетнамка Ми Ут Чин, обвинена за седем случая на умишлено увреждане на продукти. Заплашват я 10 години затвор. Съдът отказа да я освободи под гаранция - включително и заради опасения, че ще иска отмъщение. Ягоди с игли паникьосаха Австралия Ми Ут Чин пристига в Австралия преди повече от 20 години, след като се измъква от Виетнам с лодка. Доскоро е работила като контрольор на продукцията в една от фермите за ягоди в Куинсланд. Полицията не разкрива името ѝ, но според The ​​Courier Mail това е ферма, която произвежда ягоди под марките Berry Licious и Berry Obsession. Именно в техни опаковки бяха открити първите игли в началото на септември. Според версията на следствието Ми Ут Чин сложила игли в ягоди, за да навреди на компанията, в която работела. По информация на канал 7 - News Sidney, жената заявила, че искала да я \"унищожи и фалира\". За какво е отмъщавала - засега не е ясно. Полицията смята, че е поставяла игли в ягодите в продължение на 3 дни - от 2 до 5 септември, но по-късно се появили и имититатори. Това обяснява защо игли са били открити не само в продукти под марките Berry Licious и Berry Obsession, но и на други, както и метални предмети, появили се в ябълки, банани и манго. Първото съобщение за игли в ягодите в Австралия се появи на 9 септември. 21-годишен жител на Куинсланд погълнал част от игла, оказала се в ягода, и бил приет в болница с остра болка в стомаха. Друга игла попадна в устата на 9-годишно момче, отхапало ягода, но детето не е пострадало. По-късно игли в ягодите бяха открити и в останалите австралийски щати. В полицията са били получени 186 съобщения, а повечето от тях са се потвърдили. Най-често хората откривали иглата, разрязвайки ягодата. Властите в щатите Куинсланд и Западна Австралия обявиха награда от 100 000 австралийски долара за информация за \"хранителния тероризъм\". Намаляха силно продажбите на ягоди, а търговските вериги почти ги премахната от рафтовете в магазините си - както заради слабото търсене, така и от съображения за безопасност. Най-голямата мрежа супермаркети в Австралия - Woolworths, не само спря от продажба марките, в чиито опаковки бяха открити игли, но спря да продава и игли. Производителите на ягоди в страната понесоха загуби за милиони. Цените на ягодите се сринаха с 50-60%, тонове продукция беше унищожена, а сезонътсе наложи да приключи със шест седмици по-рано от обикновено. \"Заравяме ягодите в земята... Ужасно е. Точно сега, когато е пикът на сезона, когато можем да спечелим\", оплака се през септември по телевизия ABC Джейми Майкъл, шеф на Асоциацията на производители на ягоди в Западна Австралия. В социалните мрежи се появи хаштагът #SmashAStrawb с призив към хората да не спират да купуват ягоди и така да подкрепят местните производители.", "date": "2018.11.12", "title": "Кой сложи игли в ягодите"}
{"url": "http://clubz.bg/75741-specsydyt_naloji_zapor_na_imaneto_na_minyu_stajkov", "text": "Имущество на бизнесмена Миню Стайков е запорирано по искане на Специализираната прокуратура от Специализирания апелативен съд, съобщиха днес от спецсъда. Не се уточнява на каква стойност е целият запор. Наложен е запор над дружествените дялове и банкови сметки на Стайков. Има възбрана и над множество негови недвижими имоти в цялата страна - земеделски земи, жилища, сгради. Поправят спешно Наказателния кодекс заради Миню Стайков Мярката е предприета, за да бъде обезпечена предвидената в закона конфискация (по реда на чл. 72 от НПК) по обвинението, че ръководил организирана престъпна група за продажба на цигари без акцизен бандерол, данъчни престъпления и пране на пари. По това разследване обвиняеми са още седем души, сред които и синът му - Стайко Стайков, който все още се издирва. Миню Стайков, синът му Стайко и още шестима бяха привлечени под наказателна отгонорност на 6 септември 2018 г. Часове по-късно Специализираната прокуратура представи на съда доказателства, че групата е организирала производството на цигари в нелегални фабрики и ги е разпространявала на черния пазар. Запечатаха спиртоварните на Миню Стайков - 3000 души остават на улицата По отношение на Миню Стайков съдът прие като обосновано предположението, че участвал в схема за пране на пари. Стайков и още двама от участниците в групата са с наложени мерки за неотклонение \"задържане под стража\" и остават в следствения арест. Запечатаха спиртоварните на Миню Стайков - 3000 души остават на улицата", "date": "2018.11.12", "title": "Спецсъдът наложи запор на имането на Миню Стайков"}
{"url": "http://clubz.bg/75748-ek_moje_da_ima_vizi_za_britancite_pri_neuspeh_na_pregovorite", "text": "Европейската комисия (ЕК) днес не отрече, че се подготвя връщането на визите за британските граждани, които пътуват до ЕС. Маргаритис Схинас, главният говорител на ЕК, бе попитан дали наистина се обсъжда добавянето на Великобритания в списъка на държавите, чиито граждани могат да влизат в ЕС, само ако имат виза. По-рано днес Съветът на ЕС съобщи, че няма напредък по преговорите и че ЕС трябва да бъде готов за всякакво развитие. Очаква се утре тази оценка да бъде представена пред Европейската комисия от главния преговарящ на ЕС - Мишел Барние. Схинас също подчерта, че държавите от ЕС, които отказват да се присъединят към Глобалния пакт за миграцията на ООН (сред които, както стана ясно тази сутрин, е вече и България), подкопават позицията на Съюза на световната сцена. Завой: България няма да подкрепи Пакта за миграцията на ООН На брифинга бе засегнат и въпросът за мандата на председателя на ЕК - Жан-Клод Юнкер, който изтича на ноември 2019 г. Схинас потвърди, че Юнкер няма намерение да се кандидатира отново и добави, че той може да остане на власт временно и то само ако се забави процесът по избирането на следващия председател. Схинас напомни, че подобно забавяне се е случвало и преди. По въпроса за активирането на член 7 от Договора от Лисабон за замразяване на правото на Унгария да разполага с глас в Съвета на ЕС, Схинас подчерта, че това не е първият път, в който е обсъждано порицаването на държавата. Той все пак добави, че това е от компетенцията на Европейския парламент (ЕП), а не на ЕК.", "date": "2018.11.12", "title": "ЕК: Може да има визи за британците при неуспех на преговорите"}
{"url": "http://clubz.bg/75751-dsb_izdiga_pak_svetoslav_malinov_za_evroizborite", "text": "Евродепутатът от десницата Светослав Малинов е издигнат отново за водещ кандидат на партията си ДСБ за предстоящия евровот през май догодина. Решението е на Националното съвещание на ДСБ, което се проведе в неделя. Висшият партиен форум е възложил на ръководството, начело с председателя Атанас Атанасов \"да организира щабове за подготовка на партията за явяване на европейски, местни и предсрочни избори - това е второто решение. Освен това от тъмносинята формация призовават към партньорство ДСБ към момента е една от съставните части на обединението \"Демократична България\", а Атанасов е негов съпредседател. Другите две партии в коалицията са \"Да, България\" и \"Зелените\". Дали Малинов ще е водач на обща листа за евровота е въпрос на преговори в рамките на обединението оттук нататък. Според неофициална информация от партията на Христо Иванов обмислят да предложат за евролистата дипломата, бивш зам.-министър на външните работи в кабинета на ОДС и бивш външнополитически съветник на президента Желю Желев  Пред съпартийците си от ДСБ Малинов заяви: Така политологът е първият официално издигнат кандидат за вота за Европейски парламент догодина сред всички български партии. ", "date": "2018.11.12", "title": "ДСБ издига пак Светослав Малинов за евроизборите"}
{"url": "http://clubz.bg/75742-malkite_kmetove_izvoyuvaha_finansova_nezavisimost", "text": "Финансов план за всяко кметство и индивидуални санкции, в това число и политически, за кметовете на общини, ако не следват този план.  За това се разбраха днес правителството и представители на малките населени места на среща в Министерския съвет, в която участваха премиерът Бойко Борисов, вицепремиерът Томислав Дончев, шефката на кабинета на Борисов Румяна Бъчварова, финансовият министър Владислав Горанов и председателката на бюджетната комисия в парламента Менда Стоянова. Кметовете на малки населени места поискаха от кабинета законови изменения, с които да им се вменят контролни функции, както и да не се молят на общинските кметове за всеки разход, който трябва направят. Кметовете на малки населени места поискаха по-сериозни санкции за \"големите\" им колеги, които сега често не изпълняват решенията на общинските съвети по отношение на финансирането. След срещата днес бе решено всяко населено място да си има бюджетна рамка. Кметът на общината ще бъде длъжен да я изпълнява. Кметовете на населените места ще предлагат на общинските власти план сметка. Решено било контролът при изпълнението на обществените поръчки да се осъществява и с участието на кмета на населеното място, на чиято територия се изпълнява проектът, съобщи след срещата градоначалникът на Калофер Румен Стоянов.  Кметът на София увери: няма да се вдигат местни данъци и такси догодина Той бе категоричен:  Новите 4 района на България - без административни центрове Думите ѝ допълни и Горанов. Който се фокусира върху проблема сега - противоборството между общинския кмет от една политическа партия и кметовете от други формации в съответната община. Още три общини бедстват, ГЕРБ и кметицата на Чепеларе в спор за \"отклонени\" пари Горанов посочи и че общинските кметове, които нарушават закона, могат да носят и политическа отговорност: Новите 4 района на България - без административни центрове Още три общини бедстват, ГЕРБ и кметицата на Чепеларе в спор за \"отклонени\" пари", "date": "2018.11.12", "title": "Малките кметове извоюваха финансова независимост"}
{"url": "http://clubz.bg/75718-djambazki_kogato_vijdate_kola_koqto_harchi_30_na_sto_da_vodi_protesta", "text": "Евродепутатът от ВМРО Ангел Джамбазки коментира пред Нова тв вчерашните масови протести в големи градове на страната заради цените на горивата. България на протест срещу високите цени на горивата (СНИМКИ и ВИДЕО) Според Джамбазки има много аналогии между вчерашния протест и протестите от началото на 2013 г., когато бе свалено първото правителствто на Бойко Борисов. Евгений Дайнов: В ГЕРБ настъпват същата мотика Той смята, че зад тези протести има организация и това личи по някои от хората, които се включват в тях. Според него тези \"професионални протестиращи\" се появяват на различни протести, включително на този на майките на деца с увреждания. \"Това е протест на несбъдналата се средна класа\" Джамбазки обаче заяви, че управляващите не подценяват напрежението в обществото. Но предупреди: Джамбазки коментира и глобалния пакт за мигрантите, иницииран от ООН, който трябва да бъде обсъден от държавите членки. Според ВМРО този документ е опасен и ще доведе до катастрофални последици за страната ни. На подобно мнение са и от БСП, според които този пакт ще превърне нелегалната миграция в легална. Според него това е абсурдно изречение. И заяви: Политологът Даниел Стефанов коментира, че пактът се фокусира върху икономическата миграция. Той отбеляза, че населението и в България, и в Европа намалява и скоро ще имаме голяма нужда от легална икономическа миграция. Евгений Дайнов: В ГЕРБ настъпват същата мотика \"Това е протест на несбъдналата се средна класа\"", "date": "2018.11.12", "title": "Джамбазки: Когато виждате кола, която харчи 30 на сто, да води протеста..."}
{"url": "http://clubz.bg/75733-v_parij_liberalizym_sreshtu_nacionalizym", "text": "Франция изглеждаше като столицата на света вчера, когато бе отбелязана стогодишнината от примирието в Първата световна война, пише френският в.  . Ето още от реакциите от световните медии, представени от БТА. Въпреки сипещия се над Париж дъжд около 70 държавни глави и правителствени ръководители вървяха заедно с френския президент Еманюел Макрон по бул. \"Шан-з-Елизе\" и стигнаха до подножието на Триумфалната арка. Това напомни как преди три години световните лидери вървяха пеша по улиците на Париж в знак на солидарност с Франция след нападенията срещу сатиричното издание \"Шарли ебдо\" и еврейски супермаркет, отбеляза френското издание. Този път десетки лидери от цял свят вървяха под дъжда по прочутия парижки булевард в израз на солидарност със световен ред, чийто произход се корени в края на приключила преди сто години война; ред, който е под засилен натиск и от двете страни на Атлантическия океан, посочи \" . Ръководената от Макрон церемония бе израз напрежението на международната сцена в момент, когато Тръмп опитва да пренапише правилата, по които се водеше светът през последните десетилетия. Той се оттегли от международни споразумения в областта на търговията, неразпространението на ядрени оръжия и климатичните промени и се отнася пренебрежително към съюзниците си от НАТО и Европейския съюз, припомни \"Ню Йорк таймс\". На церемония, на която трябваше да се отдаде дължимото на връзките, свързващи света днес, всъщност се видяха разделенията, които разкъсват света. Всички западни медии не пропуснаха да отбележат как Тръмп и руският президент Владимир Путин са пристигнали отделно от другите лидери при Триумфалната арка и как американският президент не е взел участие в проведения следобед Форум за мира в Париж. Припомняйки за силите, довели до Първата световна война, Макрон предупреди, че \"старите демони\" отново излизат на бял свят и добави, че \"прехласването\" по изолационизма и насилието \"ще бъде огромна грешка, за която бъдещите поколения с пълно право ще ни държат отговорни\", добавя американският вестник. Макрон и германският канцлер Ангела Меркел, представители на двете страни-врагове във войната, продължила от 1914 до 1918 г., предупредиха вчера, че е надвиснала опасност от нови катастрофи. Под Триумфалната арка се събраха въплъщенията на две антагонистични визии - на защитниците на либералния световен ред, начело с Меркел и Макрон, и на тези, които го поставят под въпрос, като американския президент Доналд Тръмп пише испанският в. \" .  \"Патриотизмът е точно обратното на национализма\", национализмът е \"предателство\" на ценностите на патриотизма, заяви френският държавен глава, с което косвено порица американския си колега, коментира британският в.  Тръмп, който неотдавна се обяви за \"националист\", слушаше с мрачно изражение речта и ръкопляска анемично след края ѝ. ", "date": "2018.11.12", "title": "В Париж: либерализъм срещу национализъм"}
{"url": "http://clubz.bg/75724-kpkonpi_kym_lozan_panov_qvete_se_na_razpit_toj_nqma", "text": "КПКОНПИ в лицето на зам.-председателя си Антон Славчев опита да призове за обяснения председателя на Върховния касационен съд Лозан Панов. Дори великодушно са му посочени за контакт телефоните на някой си специален агент Стоян Петков и главен агент Мартин Несторов. КПКОНПИ, част II: Лозан Панов използва ВКС, за да се постави извън закона  Става въпрос за проверка срещу Панов, най-вероятно стартирана на основание факта, че той не подаде имуществена декларация в Сметната палата, а в Инспектората на ВСС. За последното тече дело, в което Панов обжалва наложената му глоба от бившата Сметна палата, сега част от новата мегаантикорупционна комисия. Комисията опитва да нареди на председателя на ВКС да се яви на основание член 41, ал. 1 от правилника за дейността на КПКОНПИ, който гласи, че  Лозан Панов срещу КПКОНПИ: корпулентни медии и смразяващ ефект  Панов според служителите трябва да се яви на третия етаж на бул. \"Черни връх\" днес в 10.00 ч. Ръководителят на ВКС написа на КПКОНПИ, че поканата да се яви за даване на обяснения в качеството му на председател на ВКС грубо нарушава конституционния принцип на разделение на властите, поясняват от пресслужбата на ВКС. Делото \"Лозан Панов срещу Сметната палата\" - рестарт Той е призован в негово отсъствие, става ясно още на 7 ноември, като на зам.-председателя на съда и бъдещ конституционен съдия Павлина Панова е връчено въпросното писмо от трима служители на комисията. В него ясно пише, че Панов е призован в качеството му на председател на ВКС. В писмо, изпратено от председателя на ВКС до председателя на КПКОНПИ Пламен Георгиев, пише още: Лозан Панов срещу КПКОНПИ: корпулентни медии и смразяващ ефект  Делото \"Лозан Панов срещу Сметната палата\" - рестарт", "date": "2018.11.12", "title": "КПКОНПИ към Лозан Панов: \"Явете се на разпит.\" Той: \"Няма!\""}
{"url": "http://clubz.bg/75722-zavoj_bylgariq_nqma_da_podkrepi_pakta_za_migraciqta_na_oon", "text": "България няма да е част от още един международен документ - това е Глобалният пакт за миграцията на ООН. Това обявиха председателят на парламентарната група на ГЕРБ Цветан Цветанов и евродепутатът от ВМРО Ангел Джамбазки след заседание на коалиционния съвет на управляващата коалиция в Министерския съвет.  Международният документ трябва да бъде одобрен на срещата на ООН в Мароко на 10 декември. До момента страните от ЕС, които са обявили, че няма да го подкрепят, са Унгария с премиер Виктор Орбан, Полша и Австрия. Очаква се позицията на Италия. От пакта се оттеглиха и САЩ. Решението от днес е завой в позицията на властта по отношение на пакта. През октомври вицепремиерката и министър на външните работи Екатерина Захариева заяви, цитирана в медийни публикации, че страната ни подкрепя последния вариант на международния документ. От МВнР тогава казаха още, че в него са отразени въпроси от първостепенно значение за страната ни: по-ясното разграничение между легални и нелегални мигранти, възможността за търсене на отговорност (включително наказателна) при нелегално преминаване на границата, препотвърждаване на суверенното право на държавите сами да определят кого да допускат на своя територия, отбелязването на негативния ефект от нелегалната миграция. Преди три дни Захариева все пак заяви, че все още няма решение на правителството по въпроса.  Темата \"избухна\" в петък - повдигната от лидерката на БСП Корнелия Нинова от парламентарната трибуна, макар от известно време да шества из \"патриотичните\" среди - например в партийната телевизия на \"Атака\". БСП пак по стъпките на Орбан и Тръмп - против Пакта за миграцията на ООН В специална декларация Нинова обяви, че левицата ще настоява за дебати в Народното събрание и отговори от премиера Бойко Борисов  . От ГЕРБ обаче тогава й отговориха, че не е запозната нито с предстоящите събития в Народното събрание, нито с процедурите за вземане на решение в ООН и със статута на документа, срещу който протестира. Депутатът от управляващата партия Христо Гаджев посъветва лидерката на социалистите да се запознава с дневния ред в парламента, защото тази седмица има заседание на Комисията по външни работи, на което ще се дебатира именно Пактът за миграцията с участието на МВнР, МВР и социалното министерство, които имат отношение по темата. Гаджев припомни, че срокът, в който страната ни трябва да определи състава на делегацията си за срещата в Маракеш, както и позицията си, е 1 декември. А дотогава има доста време.  Според представителя на ГЕРБ С новия развой на събитията - тоест решението на коалиционния съвет България остане извън Пакта за миграцията на ООН, не е ясно как ще се промени позицията на ГЕРБ по темата. Повече мотиви за решението от днес не бяха дадени.  Създаването на Глобалното споразумение за сигурна, огранизирана и редовна миграция бе договорено през 2016 г. след най-голямата мигрантска криза в Европа след Втората световна вайна и е записано като цел в т. нар.   която очертава подходите на страните членки на ООН към миграцията. През юли споразумението получи подкрепа от 192 от 193-те държави от ООН. САЩ, а след това Унгария, Полша и Австрия, обявиха, че няма да подпишат пакта, защото застрашавал суверенитета им. Документът цели да създаде стратегия за защита на мигрантите, за интегрирането им, за връщането им по родните места и най-вече за изкореняване на причините, които водят до масова миграция.  Ако държавите, които се оттеглят от подкрепапа за Пакта за миграцията на ООН бяха прочели документа - нямше да се оттеглят от него - това каза днес говорител на Европейската комисия в Брюксел на въпрос, свързан с решението на няколкото страни в ЕС, а от днес и на България, да не подкрепят документа. Говорителят уточни, цитиран от БТА, че предава мнението на председателя на ЕК Жан Клод Юнкер по темата. Пактът за миграцията на ООН е вторият международен документ само за година, към който България отказва да се присъедини. Първият бе т.нар. Истанбулска конвенция, която страната ни подписа, но в крайна сметка отказа да ратифицира. Нещо повече - кабинетът \"Борисов 3\" изтегли решението си за подкрепа на документа на Съвета на Европа, въпреки че той бе обявен за приоритетен и от Европейския парламент, и от Европейската комисия.  Това се случи след кампания и от \"патриотите\", които са част от властта, и от БСП, които също остро се противопоставиха на конвенцията за защита на жените и децата от домашно насилие. Мотивите на бълтарските социалисти, които са в опозиция, и на управляващите \"Обединени патриоти\" бяха едни и същи.  От ГЕРБ \"излязоха от ситуация\" като пратиха Истанбулската конвенция в Конституционния съд. Който с прелюбопитни аргументи установи, че нейни текстове противоречали на основния закон. България блокира ЕС да приеме Истанбулската конвенция В резултат през миналата седвица Екатерина Захариева призна, че заради отказа на България да приеме конвенцията тя няма да се изпълнява от Европейския съюз като цяло.  Документът не е подписан само от Русия в рамките на Съвета на Европа. А в няколко страни от ЕС предстоят дискусиите по ратификацията й. България блокира ЕС да приеме Истанбулската конвенция", "date": "2018.11.12", "title": "Завой: България няма да подкрепи Пакта за миграцията на ООН"}
{"url": "http://clubz.bg/75731-ne_se_kysat_ili_kak_beroe_nameri_originalen_nachin_za_reklama", "text": "В 22-рата минута на мача \"Лудогорец\" - \"Берое\" се случи нещо, което после многократно видяхме на видеозапис: при центриране от пряк свободен удар Козмин Моци дръпна много явно капитана на гостите Мартин Райнов за фланелката. Както личи от снимката, това стана пред очите на съдията Радослав Гидженов, който си замълча. Резултатът бе 0:0. В края на срещата \"Лудогорец\" вкара и спечели с 1:0. \"Лудогерец\" пречупи \"Берое\" в края В \"Берое\" проявиха чувство за хумор с опит да извлекат рекламен ефект от ситуацията. В страницата на официалния магазин на \"зелено-белите\" във фейсбук се появи снимка на случката със следния текст: А ние ще чакаме да видим дали ще се \"скъса\" нещо в професионалната оценка на шефа на съдийската комисия Йордан Сталев за рефера Гидженов.", "date": "2018.11.12", "title": "Не се късат. Или как \"Берое\" намери оригинален начин за реклама"}
{"url": "http://clubz.bg/75730-proverkata_za_bonusite_v_tyrgovskiq_registyr_shte_trae_dve_sedmici", "text": "Инспекторатът на Министерството на правосъдието започва проверка в Агенцията по вписванията заради бонуси за 599 000 лева, раздадени за тримесечието, в което Търговският регистър не работеше 20 дни. Най-късно до две седмици се очаква проверката да приключи, съобщи БНТ. В Търговския регистър си раздадоха бонуси за срива му Проверката е разпоредена от министъра на правосъдието Цецка Цачева, която преди ден оправда раздаването на парите с мотива, че щом има икономии на фонд \"Работна заплата\", това е нормална практика. Ще се проверява обаче дали е спазена наредбата, разрешаваща бонусите, като самата Цачева посочи, че не очаква да бъдат открити нарушения. Министърът на правосъдието заяви, че ако проверката открие нарушения в прилагането на Наредбата за възнагражденията в държавната администрация, тя ще бъде безкомпромисна. Но не поясни дали ще има връщане на получените допълнителни материални стимули. От 635 служители, работещи в агенцията, само трима не са получили \"материални стимули\" за юли, август и септември - тези, които имат отношение към срива на Търговския регистър - зачислени са към IT дирекцията. Новината за раздадените бонуси по линия на т.нар. допълнително материално стимулиране стана известна през миналата седмица. Неработещият Търговски регистър нанесе сериозни щети на бизнеса, но шефката на Агенцията по вписванията Габриела Козарева мотивира раздадените пари с аргумента, че все пак агенцията администрира няколко регистъра, а сривът им донесъл и повече работа. В 15:53 ч. Търговският регистър възкръсна онлайн Козарева зае поста, след като предишният шеф на Агенцията по вписванията - Зорница Даскалова, подаде оставка именно заради срива на Търговския регистър. Тя бе предложена от партия \"Атака\". Четиримата софийски директори в Агенцията по вписванията са получили по над 3000 лева на човек. Минималните бонуси почват от 700 лева, а различни началници са получили по над 2000 лева, в т.ч. и шефовете на отделите, пряко отговорни за блокажа на регистъра. Отговорът на Сидеров: Габриела Козарева е доказан специалист В 15:53 ч. Търговският регистър възкръсна онлайн Отговорът на Сидеров: Габриела Козарева е доказан специалист", "date": "2018.11.12", "title": "Проверката за бонусите в Търговския регистър ще трае две седмици"}
{"url": "http://clubz.bg/75734-direktoryt_na_bnt_s_globa_i_izpylnitelen_list_pak_ne_se_qvqva_na_deloto", "text": "Глоба от 1000 лв. за директора на БНТ Константин Каменаров.  Това стана след поредното разтакаване на злополучния процес, който тече на втора инстанция в Софийския градски съд. След него Каменаров, ако бъде осъден за шофиране с алкохол в кръвта, може да стане несъвместим с поста си. Съдия Руси Алексиев от СГС не само наложи на шефа на БНТ глобата, но и го заплаши, че ако не я внесе до една седмица, ще му издаде изпълнителен лист и ще реши делото му в неговото отсъствие и това на защитника му. След като намираше оправдания в ангажименти като \"Евровизия\" и Световното по футбол, после настояваше делото да не тръгва без него, миналия път генералният директор отново не се яви, но процесът беше отложен по искане на адвоката му заради сгрешена дата на протокола за кръвна проба. Междувременно бе сменен председателят на състава, защото Атанас Атанасов отиде в Софийския апелативен съд. Ще спаси ли сгрешена алкохолна проба \"главата\" на Коко Каменаров в БНТ Пред новия председател Руси Алексиев днес не се явиха нито Каменаров, нито защитникът му Людмил Рангелов. Като в постъпила в последния момент молба Каменаров изтъква, че късно снощи научил за здравословен проблем на защитника си. Той му се доверявал напълно, а за да организира защитата си правилно, не искал друг адвокат. Има молба и от самия адвокат, че е във временна нетрудоспособност. Това видимо ядоса съдебния състав и се стигна до това съдията да напомни, че Каменаров досега не се е явил на нито едно съдебно заседание по това дело. Така се стигна до налагането на глобата от 1000 лева , а съдът заплаши адвокат Рангелов с глоба и със сигнал до Софийската адвокатска колегия, ако не представи оправдателен документ за отсъствието си. Съдебният състав напомни, че съществува процесуална възможност да се произнесе по делото в отсъствието и на двамата. Това би могло да стане още на следващото заседание през януари.", "date": "2018.11.12", "title": "Директорът на БНТ с глоба и изпълнителен лист, пак не се явява на делото"}
{"url": "http://clubz.bg/75729-goranov_danykyt_za_starite_koli_se_vdiga_s_dve_kutii_cigari", "text": "Данъкът на по-старите автомобили ще се повиши с \"две кутии цигари за цялата година\". Това заяви финансовият министър Владислав Горанов след заседание на коалиционния съвет. Горанов заяви още, че цени на застраховка \"Гражданска отговорност\" от 1000 лв. са спекулация, която цели създаване на обществено напрежение. Както е известно, през миналата седмица депутатите приеха изменения в данъчните закони, с които бе внесена и екокомпонента при определянето на данъка за автомобила. Така на практика старите коли, които замърсяват повече, ще плащат с до 30 процента отгоре. Отделно текат дебати и за цената на \"Гражданска отговорност\", като застрахователите плашат със сума от 800 лева до 1000 лева заради съдебно решение, според което вече не само най-близките на загинал на пътя човек ще бъдат обезщетявани с нематериални вреди, а по-широк кръг от роднини. Паралелно в различни градове на България избухват протести срещу високите цени на горивата, най-големият от които бе през миналата неделя. Според него няма как България да не вземе никакви мерки, особено след като по темата за въздуха страната е в наказателна процедура. Решено: старите коли с по-висок данък Той припомни, че има протести и срещу замърсяването на въздуха. Горанов каза още, че \"на дневен ред цена на \"Гражданска отговорност\" от 1000 лева не стои\". Плашат с 800 лева цена на \"Гражданска отговорност\"  Според него прогнозите са цените на суровия петрол да се стабилизират и даже леко да паднат. България на протест срещу високите цени на горивата (СНИМКИ и ВИДЕО) Според зам.-шефа на ГЕРБ Цветан Цветанов във вчерашните протести за горивата е имало и опити за провокация. И поясни, че правителството цели да информира българските граждани за своите политики и те трябва да преценят дали искат политическа криза и хаос или стабилност. Цветанов изтъкна, че формирането на цената на горивата не е функция на правителството. Той прехвърли топката към енергийния регулатор, но Горанов го поправи, че и той не може да формира цени. Плашат с 800 лева цена на \"Гражданска отговорност\"  България на протест срещу високите цени на горивата (СНИМКИ и ВИДЕО)", "date": "2018.11.12", "title": "Горанов: Данъкът за старите коли се вдига с две кутии цигари"}
{"url": "http://clubz.bg/75702-tejko_moralno_protivorechie", "text": "Кеворк Кеворкян, журналист, таен агент на ДС и една от най-противоречивите фигури в медийното пространство през последните 30 години, получи най-голямото отличие на Съюза на българските журналисти, носещо името на Йосиф Хербст, за цялостна дейност и особени заслуги в българската журналистика. Навръх 10 ноември. От \"Биволъ\" върнаха награда на СБЖ - не желаят да са до \"агент Димитър\" В сайта на СБЖ носителят на наградата е описан като  Изглежда очевидно, че наградата е за дейността на Кеворкян преди промените – с почти 30-годишно закъснение. След промените КК смени езика и стилистиката си, даде мощен старт на чалгализацията на ефира с радио „Сигнал+“, включи се в медийната армия от бивши сътрудници на ДС, които се заеха да доказват, че всички са „мискини“  . Като пример, ето част от определенията и епитетите, с които през 2012 г. той успява да нарече само в една страница малка група хора, чиито възгледи не харесва: Струва ми се, че такъв тип лексика по-скоро може да е повод за търсене на помощ  , отколкото повод за журналистическа награда. Няма да цитираме още по-крайните изрази, които награденият използва по отношение на ромите и мигрантите, за да не даваме лоши примери. Това е работа на СЕМ и прокуратурата. Преди 10 ноември 1989 г. Кеворкян несъмнено бе един от малкото хора, чиято работа се доближаваше до истинската журналистика, а не беше просто пропагандно обслужване на тоталитарната власт. Разбира се, не той е измислил този модел на магазинно предаване, но с „Всяка неделя“ КК пръв успя да го приложи у нас. И успехът му беше гарантиран — в силно изкривената непазарна среда със само една телевизия, неговото предаване бе осигурено с пари и подкрепа, невъзможни за останалите. „Всяка неделя“ нямаше никаква външна конкуренция, но нямаше и никаква вътрешна. Зад предаването стоеше Иван Славков  . Така Кеворкян можеше да си позволи коментари и гости, често влизащи в сериозно противоречие с тогавашната идеологическа, партийна и държавна доктрина  . Затова във „Всяка неделя“ се срещаха коментари, кадри, въпроси и личности, заради които всяко друго предаване би било спряно. Кеворкян бе рекламното лице, което показваше, че и в България може да се прави журналистика. Не много, само в едно предаване, но може. Изглежда, че от тази конфигурация зрителите само печелеха – къде другаде през 80-те биха могли да се посмеят на Пинко Розовата пантера, да видят новия хит на Сабрина и да чуят от академик Амосов, че „  е най-фалшивият лозунг? Но Амосов бе „събеседник по желание“ чак в края на 1988 г., когато дори Тодор Живков вече знаеше, че „социализЪмът“ се е оказал „едно недоносче“. Накрая „Всяка неделя“ все пак бе спряна, но това става на десетата година, броени месеци преди преврата, с който перестройчиците свалиха Живков. При връчването на наградите на СБЖ журналистът Димитър Стоянов от „Биволъ“ върна наградата, спечелена в категорията „Електронен сайт“, с мотива, че не може да приеме отличие в конкурс, номинирал също и хора, които били замесени в службите, гласи съобщението за награждаването на сайта на СБЖ. Димитър Стоянов се оказа единственият, който не прие за нормално да се връчи журналистическо отличие за колега, донасял за колегите си пред репресивния апарат, който крепеше тоталитарния режим на БКП 45 години. Ние също смятаме, че такава сътрудничество е убийствено за журналистическата професия. От него печелят само тайните служби, а всички останали и особено журналистиката, губят. Разбира се, всеки случай е различен, но в досието на агент „Димитър“ са останали достатъчно доноси, за да имаме някакви съмнения в неговите занимания. Когато в неделя критикуваш по телевизията жестокостта и глупостта на системата, а през останалите дни от седмицата пишеш под псевдоним доноси против хората, с които работиш и които критикуват помежду си същата тая система, ти се лишаваш напълно от интегритет. То е същото, като да основеш чалга радио и после да се възмущаваш заедно с Райна Кабаиванска, че чалгата завземала все по-големи обществени пространства. Това е двоен морал, или по-скоро пълна липса на морал. Кеворк Кеворкян обаче не е изключение. Никак не е случайно, че и колегите му Тома Томов, Иван Гарелов, Петко Бочаров, Димитри Иванов, Даниела Кънева, Божана Димитрова… и още десетки от най-известните имена в тази професия, се оказаха агенти на ДС. Предположението, че принадлежността към тайните служби е била задължително условие за водеща позиция в медиите, изглежда съвсем основателно. Почти винаги това е тежко морално противоречие, несъвместимо с истинската журналистика, в която най-ценният капитал е доверието на зрителите, читателите и слушателите. Без него журналистиката става просто едно жълто блиц развлечение от най-евтин вид. Тиражите може да са внушителни, но това е отпадъчен продукт от свободата на словото, в чиято класация се сриваме все по-надолу.", "date": "2018.11.12", "title": "Тежко морално противоречие"}
{"url": "http://clubz.bg/75720-rosen_jelqzkov_nito_ima_pravitelstvena_kriza_nito_ima_parlamentarna", "text": "Така министърът на транспорта Росен Желязков коментира протестите от последните дни, а някои - и от доста по-отдавна, които са по най-различни теми - от исканата оставка на вицепремиера Валери Симеонов от майките на деца с увреждания и подкрепящите ги, през цените на горивата и на застраховката \"Гражданска отговорност\".  По думите на Желязков обаче това, че има протести, не е предпоставка за криза, а и според него правителството няма отношение към определени цени.  Джамбазки: Когато виждате кола, която харчи 30 на сто, да води протеста... Той заяви как \"50-60% от населението не гласува, защото не вярва в нито една власт\", което води до извода му, че при това положение недоволството е повече от доволството.  \"Това е протест на несбъдналата се средна класа\" Желязков леко се размина с председателя на парламентарната група на ГЕРБ Цветан Цветанов в коментара си за изявлението на президента Румен Радев в навечерието на 10 ноември. В обръщение към нацията Радев заяви, че се възвръщат практики от времената на партията-държава, че се взимат решения непрозрачно, а често пъти и еднолично, говори за корупция и липса на свобода на словото.  29 г. по-късно основите на българската демокрация са критично застрашени Цветанов в последствие обвини държавния глава, че по конституция той е обединител на нацията, но се държи като разединител на нацията и като президент на БСП. Цветанов: ГЕРБ изпълни мечтите на демократичната общност Според Желязков прочитът на думите на президента е следният:  Министърът на транспорта обяви още, че държавните железници предстоят много промени - в това число кадрови и оптимизиране на мениджърския състав.  Миналата седмица стана ясно, че целият борд на директорите на \"БДЖ Холдинг\" подава оставка - според неофициална информация именно по настояване на Желязков. Тече и одит в \"Пътнически превози\", както и на обществените поръчки.  Оставки на върха в БДЖ след обявен пълен одит За състоянието на железниците министърът заяви, че пътническите влакове имат сериозна нужда от ремонт, за да гарантират сигурността на пътниците. \"Това е протест на несбъдналата се средна класа\" 29 г. по-късно основите на българската демокрация са критично застрашени Цветанов: ГЕРБ изпълни мечтите на демократичната общност Оставки на върха в БДЖ след обявен пълен одит", "date": "2018.11.12", "title": "Росен Желязков: Нито има правителствена криза, нито има парламентарна"}
{"url": "http://clubz.bg/75728-nishikori_pobedi_federer_za_nachalo_v_london", "text": "Кей Нишикори победи Роджър Федерер в първия ден на финалите на ATP в Лондон - 7:6(4), 6:3. Японецът замени Хуан Мартин дел Потро, който отпадна от заключителната за годината надпревара поради контузия, но бързо доказа, че има място сред най-добрите осем. Това е първа победа на японеца над Маестрото от 2014 г. насам. Този сезон той два пъти отстъпи пред най-успелия в мъжкия тенис. В другия мач от група \"Лейтън Хюит\" Кевин Андерсън надделя над Доминик Тийм - 6:3, 7:6(10). Днес на корта излизат и играчите, попаднали в група \"Гуга Куертен\". В късния следобед Александър Зверев играе срещу Марин Чилич, а около 22 часа наше време е сблъсъкът на световния №1 Новак Джокович с Джон Иснър, хванал самолета за Лондон заради отказа на Рафаел Надал. От участниците във финалите най-много титли има Роджър Федерер - 6. Джокович обаче го следва плътно - 5. Това са и единствените шампиони в зала \"О2 арена\" тази година - никой от останалите шестима не е триумфирал като №1. ", "date": "2018.11.12", "title": "Нишикори победи Федерер за начало в Лондон"}
{"url": "http://clubz.bg/75721-nova_titla_za_mercedes_vyv_formula_1", "text": "\"Мерцедес\" спечели надпреварата при конструкторите във Формула 1 за пети пореден път. След победата на Люис Хамилтън на пистата \"Карлос Паче\" в Сао Пауло за Гран При на Бразилия, тимът събра 620 точки, а най-близкият му преследвач \"Ферари\" е с 553. Допринесе и петата позиция на Валтери Ботас. Германският отбор прибави още една титла към тази на Хамилтън при пилотите. Британецът грабна победата в Сао Пауло щастливо. Той поведе от първа позиция, след като ден по-рано даде най-добро време в квалификацията. Заплахата за него в надпреварата обаче потегли от петото място и бързо си проправи път напред - Макс Верстапен (\"Ред Бул\"). За четири обиколки Лудия Макс вече бе трети, след като изпревари пилотите на \"Ферари\". В 10-ия тур холандецът мина пред Ботас и пред него вече беше само Хамилтън. Той топеше аванса на световния шампион и на 40-ата обиколка го задмина, като веднага след това парира контраатака. Тук Верстапен може би виждаше победата, но още в 44-ия тур го споходи лош късмет. При опит на Макс да изпревари изостаналия Естебан Окон, състезателят на \"Форс Индия\" го блъсна, болидите им се завъртяха и Хамилтън се възползва. Трети на подиума се нареди Кими Райконен (\"Ферари\"). Верстапен нарече Окон \"идиот\" по радиото. А след финала го намери в боксовете и блъсна няколко пъти. Двамата бяха привикани от стюардите, разгледаха се видеозаписи. Така Макс Верстапен бе наказан да положи два дни общественополезен труд. Още по време на състезанието санкцията на Естебан Окон бе 10 секунди. След две седмици сезонът приключва на \"Яс Марина\" в Абу Даби.", "date": "2018.11.12", "title": "Нова титла за \"Мерцедес\" във Формула 1"}
{"url": "http://clubz.bg/75712-domyt_na_djerard_bytlyr_poluizgorql_lejdi_gaga_evakuirana", "text": "Броят на жертвите на горските пожари в американския щат Калифорния достигна 31, а 228 човека са в неизвестност, предаде Асошиейтед прес, като се позова на властите. \n\tСпасителните екипи засилиха издирвателните дейности в град Парадайс, който беше до голяма степен изпепелен. \n\tНад 8000 огнеборци се опитват да изгасят три големи пожара на площ почти 1040 квадратни километра в Северна и Южна Калифорния. \n\tНай-сериозните пожари бушуват в Северна Калифорния, където броят на жертвите нарасна на 29.  В Южна Калифорния огънят е отнел живота на 2 души, а сред хората, принудени да напуснат домовете си, бяха знаменитости като Лейди Гага, Ким Кардашиян Уест и Мартин Шийн. Актьорът Джерард Бътлър заяви в Инстаграм, че домът му в Малибу е полуразрушен, а представител на риалити звездата Камил Грамър Майър каза, че къщата й в Малибу е разрушена. Пожарите в Северна Калифорния - най-големи в историята на щата Други знаменитости, които живеят в района са Барбра Стрейзънд, Робърт Дауни младши, Холи Бери, Дженифър Анистън, Кевин Дюран, Шер и Марк Хамил. Огнените езици обаче засега не са близо до имотите им. В Северна Калифорния са унищожени над 6700 сгради, а в Южна Калифорния - около 180. На близо 300 000 жители в щата е било наредено да се евакуират. \n\tПожарникарски синдикати заявиха, че най-малко 39 огнеборци са загубили домовете си, докато са се опитвали да спасят хиляди други от пожарите в Калифорния, съобщава БТА.", "date": "2018.11.12", "title": "Домът на Джерард Бътлър полуизгорял, Лейди Гага - евакуирана"}
{"url": "http://clubz.bg/75726-belgijski_deputat_e_obvinen_v_shpionirane_za_kitaj", "text": "Белгийският депутат Филип Девинтер, един от водачите на крайнодясната партия \"Вламс Беланг\", е заподозрян в шпионаж в полза на Китай, съобщиха местни медии, цитирани от БТА. Девинтер е работил като съветник на китайско дружество с нестопанска цел, уличено в шпионаж от белгийското контраразузнаване. Дейността е наблюдавана в продължение на пет години, а ръководителят на дружеството преди година е бил прогонен от Белгия. Дружеството е действало под прикритието на организатор на културни събития. То се е опитвало да влияе на процеса на взимане на решения в Белгия с установяването на връзки с местните политически и делови среди. По искане на китайците Девинтер е имал среща с началника на федералната полиция, както и с посланика на Узбекистан. Той е пътувал многократно до Китай и е отседнал за пет дни в Казахстан. Всички тези дейности са били финансирани от китайското дружество, за което е установено, че е свързано с властите в Пекин. Депутатът отрича да е знаел за връзката на дружеството с китайските власти. Случаят е предаден на прокуратурата.", "date": "2018.11.12", "title": "Белгийски депутат е обвинен в шпиониране за Китай"}
{"url": "http://clubz.bg/75723-v_riqd_planirali_ubijstvoto_na_visokopostaveni_iranski_slujiteli", "text": "Високопоставени служители от саудитското разузнаване, близки до престолонаследника Мохамед бин Салман, са се допитали до група бизнесмени дали може да се използват частни компании за убийства на ирански врагове на кралството, пише американският в. \"Ню Йорк таймс\", цитиран от БТА. Американската медия се позовава на трима души, запознати с тези дискусии. Разговорите се провели повече от година преди убийството на Джамал Кашоги и били организирани от Джордж Надер, бизнесмен от американско-ливански произход. Как точно е умрял Кашоги - не е разрязан, а удушен Преди това той се срещнал с принц Мохамед и обсъдил плана си с представители на Белия дом, пише \"Ню Йорк таймс\".  През март 2017 г. в Рияд било разисквано привличането на служители на частни компании, които се занимават с разузнавателна дейност, към операции за дестабилизиране на икономиката на Иран. На срещата присъствал и вече уволненият генерал Ахмед Асири, който наредил убийството на Кашоги, посочва изданието. Тогава високопоставени помощници на генерала се интересували за убийство на Касем Солеймани - лидер на Корпуса на гвардейците на Ислямската революция, смятан за непоколебим враг на Саудитска Арабия. Интересът към убийства, тайни операции и военни кампании като войната в Йемен, надзиравани от принц Мохамед, бележи промяна в политиката на кралството. Исторически то е избягвало авантюристичната външна политика, тъй като тя често довежда до нестабилност, което не би се отразило добре на един от най-големите световни износители на петрол, изтъква вестникът.  Берлин настоява ЕС да прекрати оръжейния износ за Рияд На тези срещи участвал и израелецът Джоуел Замел, тясно свързан с разузнаването в еврейската държава. Надер и Замел разисквали разкриването на скрити авоари на Корпуса на гвардейците на ислямската революция в Иран, създаването на фалшиви профили в социалните медии на фарси с цел подклаждане на безредици в Иран, финансирането на ирански опозиционни групи и публикуването на обвинения срещу високопоставени иранци, така че да ги настроят един срещу друг. Саудитска Арабия прекъсна отношенията си с Иран Джордж Надер е съветник на престолонаследника на Обединените арабски емирства, държава, която заедно със САЩ и Израел гледа на Иран като на най-голямата заплаха за стабилността в Близкия изток. Берлин настоява ЕС да прекрати оръжейния износ за Рияд Саудитска Арабия прекъсна отношенията си с Иран", "date": "2018.11.12", "title": "В Рияд планирали убийството на високопоставени ирански служители"}
{"url": "http://clubz.bg/75713-boris_djonsyn_pravitelstvoto_e_pred_kapitulaciq", "text": "Бившият британски външен министър Борис Джонсън отново призова министър-председателката Тереза Мей да промени плановете си за Брекзит, като я обвини, че налага сделка, която би оставила Великобритания в митническия съюз на Европейския съюз, след като тя напусне общността, и определи това като \"пълна капитулация\", предаде Ройтерс. И допълни: Джонсън обвини правителството, че е неспособно да договори начин едностранно да сложи край на т.нар. споразумение за подсигуряване, предназначено да предотврати възобновяване на граничния контрол между Ирландия, която е членка на ЕС, и британския район Северна Ирландия. Братът на Джонсън: Сделката за \"Брекзит\" е ужасна грешка Според него подобен провал би превърнал Великобритания във \"васална държава\", докато ЕС не реши да пристъпи към търговски преговори, пише БТА.", "date": "2018.11.12", "title": "Борис Джонсън: Правителството е пред капитулация"}
{"url": "http://clubz.bg/75711-podozirat_rusiq_che_razstroila_gps_v_norvegiq_i_finlandiq", "text": "Финландският министър-председател Юха Сипиле заяви, че джи-пи-ес сигналът във Финландия е бил умишлено разстроен по време на военно учение на НАТО в страната през последните седмици, а виновникът може да е Русия, предаде Ройтерс. \n\tМиналата седмица службите за въздушна навигация във Финландия отправиха предупреждение за въздухоплаването заради значително джи-пи-ес разстройване в северната част на страната. НАТО започна \"Единен тризъбец\" до Русия Норвегия направи подобно предупреждение за загуба на джи-пи-ес сигналите за пилотите в нейното въздушно пространство в края на октомври, когато започна учението на НАТО. Финландия не членува в НАТО, но се включи като съюзник в най-голямото военно учение на алианса от десетилетия, което завърши в средата на миналата седмица, припомня БТА.", "date": "2018.11.12", "title": "Подозират Русия, че разстроила GPS в Норвегия и Финландия"}
{"url": "http://clubz.bg/75710-trymp_i_putin_razgovarqha_na_obqd_s_omari", "text": "След седмици неяснота дали ще се срещнат в Париж президентите на САЩ Доналд Тръмп и на Русия Владимир Путин в крайна сметка водиха вчера импровизиран разговор в Елисейския дворец, но не на четири очи, предаде Франс прес. \n\tНа обяда във френското президентство в чест на световните лидери, събрали се за церемониите за 100-годишнината от края на Първата световна война, бяха поднесени омари и ястия от птиче месо с картофи. Владимир Путин и Доналд Тръмп надълго разисквали на обяда международни проблеми в компанията на техния домакин, френския президент Еманюел Макрон, и на генералния секретар Антониу Гутереш, посочва АФП. Разговорът, който според френското президентство е бил импровизиран и с прекъсвания, се е водил на английски с помощта на преводача на Путин. Засегнати са били ситуациите в Близкия изток - Сирия, Иран и Саудитска Арабия, както и в Северна Корея. Елисейският дворец уточни, че германската канцлерка Ангела Меркел също се е включвала в дискусията на моменти. ТАСС: Макрон отменил срещата Тръмп-Путин от ревност Руският президент след това окачестви като добър разговора с американския си колега, съобщи руската агенция РИА Новости. Според Путин френските власти са поискали в програмата на възпоменанията за края на Първата световна война да не се вписва евентуална двустранна среща, за която \"би изтекло много мастило\", посочва АФП. След това Путин участва във Форума за мира в Париж за разлика от Доналд Тръмп, който отиде на американското военно гробище в парижкото предградие Сюрен, за да отдаде почит на американците, паднали в Първата световна война, съобщи БТА. Путин и Тръмп се здрависаха край Триумфалната арка (СНИМКИ) Президентите на Русия и САЩ Владимир Путин и Доналд Тръмп имат много въпроси за обсъждане. За тях разказа в интервю пред телевизионния канал „Россия 1“ министърът на външните работи на Руската федерация Сергей Лавров, пише в броя си от понеделник вестник „Известия“. Вестникът цитира и агенция РИА Новости, според която двамата държавни глави ще обсъдят онова, което преценят, че е необходимо, тъй като въпросите в дневния ред на бъдещата им среща са много. По-рано в събота прессекретарят на руския президент Дмитрий Песков обяви, че расте списъкът с въпроси, които трябва да бъдат обсъждани в рамките на двустранните отношения между Русия и САЩ. След това пак в събота Песков заяви, че в Париж Путин и Тръмп са се договорили да разговарят на срещата на върха на Г-20 в Буенос Айрес, която ще се състои на 30 ноември и 1 декември. Лошо за Тръмп, по-лошо за Путин Поредното изостряне на отношенията между Москва и Вашингтон е от октомври, след като американският президент обяви решението си САЩ да напуснат Договора за ликвидация на ракетите със среден и малък обхват на действие. Американската страна обвини Руската федерация в нарушение на споразумението. Москва отхвърли обвиненията на Белия дом с контрааргументи, че именно Вашингтон разполага системи за противоракетна отбрана на територията на Европа, пише \"Фокус\".   Путин и Тръмп се здрависаха край Триумфалната арка (СНИМКИ) Лошо за Тръмп, по-лошо за Путин", "date": "2018.11.12", "title": "Тръмп и Путин разговаряха на обяд с омари"}
{"url": "http://clubz.bg/75719-tova_e_protest_na_nesbydnalata_se_sredna_klasa", "text": "Така определи по Нова тв масовите недоволства и блокадите от неделя бившият социален министър Иван Нейков. България на протест срещу високите цени на горивата (СНИМКИ и ВИДЕО) Според Нейков на улицата са излезли \"хора, които имат оценка за себе си, знаят си цената, недоволни са, че не могат да получат цената на своя труд\". Той даде за пример решението за увеличаване на максималния осигурителен праг, което не е било подложено на широка обществена дискусия – при много хора, без това да ги засяга, предизвика негативна реакция, смята Нейков. Отчасти напрежението се дължало на изгубения диалог, смята още той. По думите му обаче хората не протестират, за да съборят правителството, а за да защитят интереса си. Дори партиите от опозицията, които традиционно яхат всеки протест, не биха изпълнили някои от исканията – като това за намаляване на ставката на ДДС за горивата.", "date": "2018.11.12", "title": "\"Това е протест на несбъдналата се средна класа\""}
{"url": "http://clubz.bg/75717-shefyt_na_pytnata_agenciq_ne_sme_prospali_kazusa_svoge", "text": "Ръководството на Агенция „Пътна инфраструктура” е било информирано за искането на община Своге фаталната отсечка край града да бъде ремонтирана заради лошо сцепление, но тромава процедура в комуникацията с „Трейс” е довела до забавянето. Това доведе до катастрофата край Своге, която отне 20 човешки живота. Това стана ясно от думите на шефа на агенцията инж. Светослав Глосов по бТВ. Той беше категоричен, че АПИ не е „проспала” казуса. Според Глосов документът от 2017 г. с първо предписание „Пълна подмяна на асфалтовото покритие” и срок за изпълнение „Незабавно”, показан от Елена Йончева от БСП, не е „нито сензация, нито откритие”. Голяма част от другите констатирани дефекти са били отстранени, но точно въпросът със сцеплението се е оказал спорен, твърди шефът на АПИ. Отправяни са искания към изпълнителя да ремонтира пътя гаранционно, но последвал отказ. От „Трейс” изтъкнали, че твърденията в протокола не отговарят на истината и че общината в Своге не е страна по договора за пътния участък. Такава бил оформен нов протокол с предписания към „Трейс”. Той обаче е с дата само няколко дни преди трагичния инцидент. Единственият начин да бъде „притиснат” изпълнител на пътен проект бил в рамките на законово разписаните процедури, твърди Глосов. Освен това той отново призова да се изчака следствието, преди да говорим за това дали пътят или шофьорът на фаталния автобус имат вина за трагедията. Шефът на агенцията обаче няма обяснение как асфалтът се е оказал със състав, различен от утвърдената рецептура. Според него тук не можело да се говори за измама, защото разликата би била под 2000 лв. за 350-метров участък.", "date": "2018.11.12", "title": "Шефът на пътната агенция: Не сме проспали казуса \"Своге\""}
{"url": "http://clubz.bg/75716-goriha_znameto_na_es_na_shestvie_v_polsha", "text": "Участници в масово шествие във Варшава по случай 100-годишнината от независимостта на Полша изгориха знамето на Европейския съюз, съобщава БГНЕС. Туск предупреждава, че Полша може да излезе от ЕС   \"Знамето на ЕС беше изгорено. Тълпата скандира: \"Долу Европейския съюз!\", написаха от крайнодясната организация \"Общополска младеж\" в Twitter и публикуваха снимки. По информацията на местните сили за сигурност в шествието в полската столица са се включили около 250 000 души. Крайните националисти сред множеството хвърляха димки и пиратки.", "date": "2018.11.12", "title": "Гориха знамето на ЕС на шествие в Полша"}
