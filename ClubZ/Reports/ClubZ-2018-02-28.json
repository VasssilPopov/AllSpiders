{"url": "http://clubz.bg/64853-politicheskiqt_skandal_provalq_sdelkata_za_chez_bankite_se_otteglqt", "text": "Развихрилият се около продажбата на ЧЕЗ на малко известната \"Инерком\" на Гинка Върбакова политически скандал е принудил банките, участнички в сделката, да се оттеглят. Това пише сайтът  , позовавайки се на източници в банковите среди. След възмутените коментари на Бойко Борисов от вторник и общополитическото съгласие, че стратегическите за националната сигурност активи на ЧЕЗ не бива да попадат в съмнителен инвеститор с малък опит и неясно финансиране като \"Инерком\", банките оттеглят ангажимента си към сделката, посочва Mediapool. Така наречените \"писма за комфорт\" са ангажимент за финансиране с много условия, но при измерим политически риск. В момента този риск вече е неизмерим, коментира банков източник. Това означава, че Върбакова няма как да осигури всичките 342 милиона евро, каквато е общата стойност на сделката. Новини от Чехия: Две български банки ще финансират сделката за ЧЕЗ Всъщност най-достъпният за правителството инструмент да осуети продажбата е да нареди на Българската банка за развитие, чийто приницпал е Министерството на икономиката, да оттегли писмото за подкрепа. Твърди се, че това вече е сторено, макар към момента Българската банка за развитие да отрича каквото и да е участие. Министърът на икономиката Емил Караниколов е наредил на надзорния съвет на ББР да извърши пълна проверка на случая с фигуриращите в информация от Чехия данни за нейно участие в сделката. Резултатите й ще бъдат обявени като приключи. Бойко Борисов: Този път оставки няма да има, ще ги разнищя докрай (ВИДЕО) Както Клуб Z писа чешката медия  , собственост на премиера Андрей бабиш, излезе преди ден с нова публикация за сделката между ЧЕЗ- България и \"Инерком-България\" на Върбакова, в която се твърди, че финансирането на продажбата ще стане с помощта на две български банки. Медията се позовава на собствени източници като вече излезе с публикация, според която финансирането на сделката ще стане с три източника - собствени средства на фирмата-купувач, банкови гаранции и кредити от офшорни компании.  \"Представители на \"Инерком\" в материалите за ЧЕЗ са споменали и Българската банка за развитие, която се очаква да се погрижи за рефинансиране на вече съществуващ заем от Европейската банка за възстановяване и развитие, предоставен на ЧЕЗ\", допълва изданието. Държавната Българска банка за развитие е потвърдила с писмо, че ще даде 75 млн. евро за рефинансиране на съществуващи заеми на придобиваните активи. Останалите пари са от офшорни фондове и компании.  Информация за сделката и участието на банките в нея депозира днес премиерът Борисов в секретното деловодство на парламента. Бойко Борисов: Този път оставки няма да има, ще ги разнищя докрай (ВИДЕО)", "date": "2018.02.28", "title": "Политическият скандал проваля сделката за ЧЕЗ, банките се оттеглят"}
{"url": "http://clubz.bg/64848-tatqna_doncheva_nqma_kak_opoziciqta_da_pravi_scenarij_za_chez", "text": "Няма как опозицията или извънпарламентарните партии да правят сценарий срещу правителството, свързан със сделката с ЧЕЗ. Това каза пред бТВ лидерът на \"Движение 21\" Татяна Дончева. Тя е убедена, че сделката е свързана изцяло с правителството. И допълни, че според нея зад нея стои Делян Пеевски. Според нея \"премиерът е високо артистичен, трябва да бъде поканен в Съюза на артистите\". Татяна Дончева: Спиране на сделката с ЧЕЗ ще значи скандал между Пеевски, Борисов и Доган Според социологът Анрей Райчев, другият гост в студиото, историята е загадъчна. Според него голямата интрига сега е дали ще се появи човек от ГЕРБ, който да се разприказва какво всъщност се случва и как ще се отрази всичко това на рейтинга на партията.", "date": "2018.02.28", "title": "Татяна Дончева: Няма как опозицията да прави сценарий за ЧЕЗ"}
{"url": "http://clubz.bg/64852-avstriq_podkrepq_severen_potok_2", "text": "Австрия подкрепя проекта \"Северен поток 2\", заяви канцлерът на страната Себастиан Курц в Москва. Той говори след среща с руския президент Владимир Путин, предаде Ройтерс. Полша иска САЩ да санкционират европейски фирми в \"Северен поток 2\" Курц обаче допълни, че е необходимо Русия да поработи още по редица детайли от проекта, а също така да изясни въздействието му върху други държави.  Предвижда се \"Северен поток 2\" да бъде тръбопровод под дъното на Балтийско море, който да свързва Русия и Германия. Путин допълни, че тръбата, която ще се строи от руския гигант \"Газпром\", не е алтернатива на доставките на руски газ за Европа през Украйна. Руският президент засегна и темата за западните санкции срещу юридически и физически лица от страната му. Заради тези мерки, които според него са \"безсмислено и вредно занимание\", щети търпи не само Русия, но и страните от ЕС.", "date": "2018.02.28", "title": "Австрия подкрепя \"Северен поток 2\""}
{"url": "http://clubz.bg/64843-iskat_otvod_na_vsichki_razsledvali_ktb_peevski_im_e_bil_kolega", "text": "Адвокат Николай Рангелов \"открадна шоуто\" на днешния втори ден на изслушването на страните в т. нар.-   по делото КТБ. Разпоредителното заседание бе въведено с последните изменения на НПК от сегашното парламентарно мнозинство и на него \"наведнъж\" за по-бързо се обсъждат всички възможни спънки, нередности по делото, нарушени ли са правата на обвиняемите и др., за да не бъде връщано до   на прокуратурата. Рангелов, който защитава бившата главна счетоводителка на банката Мария Димова, поиска отвод на всички следоветели от следствения отдел на СГП, респективно всички прокурори, които са наблюдавали досъдебното опроизводство. Причината - предубедени са пряко ли косовено за изхода на делото, поради което са опорочени следствените действия и трябва всички да бъдат повторени наново. Сигнал срещу Пеевски, Бареков и Василев Цветан Василев се чисти от Бареков и Пеевски Адвокатът се зачуди и че има установено наличие на извършени престъпления само срещу едно от лицата – Цветан Василев, а за другите лица не са направени подобни изводи и не са посочени мотиви. Освен това днес се оказа, че в разследването, продължило над 3 години, и други двама фигуриращи в папките не са разпитвани никога - Васил Захариев, който е подал до главния прокурор сигнала, че съществува организираната престъпна група \"КТБ\". Също така някой си Светломир Стоянов - отсъстват данни за негов разпит въобще. Това е лицето, подало сигнал на 27 март 2014 г. до СГП, който е послужил като законен повод и преценен от прокуратурата като съдържащ достатъчно данни за предприемане на неотложни действия срещу банката... Още същия ден! Защитниците посочиха и Няколко от защитниците отбелязаха случая с \"изчезването\" на бившия изпълнителен директор на банката Орлин Русев от обвинителния акт. И най-вече експедитивността, с която това е станало. Първо, по отношение на него е прекратено обвиненито още в етапа на разследване, нещо което според защитниците прокурорът не може да прави. А после вчепатлява бързината на прокуратурата - в един и същи ден е постановлението, че му свалят обвинението, а в 10:05 ч на същия ден той вече е дал показания като свидетел. Цветан Василев започва да чете 11 000 страници... и делото КТБ тръгва Проблемът е, че актът с който прокурорът прекратява спрямо даден човек досъдебното поризводство, също подлежи на контрол от съда (страните могат да го обжалват). И ако това не се случи, влиза в сила след седмица, т.е. - Русев вече е дал показания като свидетел, когато фактът, че  още не е влязъл в сила. Постановлението не е пратено на другите обвиняеми, които биха могли да го обжалват. Както Клуб Z писа, денят започна с изчитане на писмо от самия Василев, който твърди, че обвинението визира законната банкова дейност на една кредитна институция. И подсказваше на съда каква друга ОПГ би могъл да разследва, както и моли делото да бъде прекратено поради липса на извършено престъпление. Василев: Има престъпна група с прокурор № 1 и \"креслив медиен магнат\" Адвокатът на банкера Константин Симеонов за пореден път поиска делото да бъде прекратено с ред претенции. Но най-вече: че главният обвиняем от 2014 г. никога не е разпитан, като се знае постоянният адрес, на който пребивава, посочен пред белградски съд. Симеонов за пореден път говори за възможността   щом обвиняемият се намира извън пределите на страната. И двамата му защитници посочиха големия брой постановления, че много материали са отделени от това дело (както е известно, единственото име, което накрая \"изплува\" в обвинителния акт, е Николай Бареков, б.р.). Според тях отделянето пречи на обвиняемите да разберат в какво са обвинени. Доста обстоятелствен бе и адвокатът на Георги Христов Антон Бората. Той затурпа съда с искания: какъв достъп е имал Христов (един от изпълнителните директори на КТБ) до информационните масиви на банката и може ли да променя данни или само да наблюдава; какви са материалите и документите, намиращи се в неговите метални каси и те да бъдат приобщени като доказателства; дали по досъдебното производство са унищожавани материали, какви точно и с какъв документ. Според Бората самото обвинение твърди, че има липсващи документи, без да е положило никакви усилия да разбере какви документи има в касите на Христов. Адвокатът изтъкна, че правят питането дали са унищожавани материали, включително базирайки се на изнесените в медиите репортажи от следовател в следствения отдел на СГП (Бойко Атанасов) за нарязани и изхвърлени материали в кофи за смет. Адвокатът предложи и практически да се \"ъпдейтнат\" всички факти по делото: да се иска чрез експертизи актуална информация към днешния момент за състоянието на посочените в обвинителния акт кредити и анекси, да се изготви справка за остатъчния размер на кредитите, които попадат в инкриминирания период и са включени в обвинителния акт. Справка и за учредни от кредитополучателите допълнителни обезпечения, за предприетите от самите синдици изпълнителни, обезпечителни и други производства по кредитите, както и резултатите от тези произовдства: влезли в сила съдебни актове, събрани суми, способ на погасяване и остатъчен размер на вземанията. Също така отправи искания за разпит на Бойко Атанасов, следовател в следствения отдел, и други двама. \"Срещу декларации, за каквито говоря дотук (в обвинителния акт, б.р.), не е възможно упражняването на каквато и да било защита. По същество това е една декларация. Не ми се коментира тия 10 000 страници дали отговарят на изискването за разбираемо и логично издържано изложение\", каза и друг от адвокатите - Раденко Григоров. Повечето от адвокатите се обединиха около няколко опции: делото  Водещият прокурор Иван Гешев първо каза, че защитата се хваща \"за запетайки и тирета\", защото няма сериозни аргументи. Той отново декларира спокойствието си по отношение на фактите в обвинителня акт - делото веднъж да тръгнело, за да ги научим всички. Прокуратурата ще изрази становище по всички изсени днес факти от адвокатите на следващото заседание в края на март. Цветан Василев се чисти от Бареков и Пеевски Цветан Василев започва да чете 11 000 страници... и делото КТБ тръгва Василев: Има престъпна група с прокурор № 1 и \"креслив медиен магнат\"", "date": "2018.02.28", "title": "Искат отвод на всички разследвали КТБ - Пеевски им е бил колега"}
{"url": "http://clubz.bg/64844-dyshterqta_na_cvetan_vasilev_sankciite_po_zakona_magnitski_pritesnqvat_vyzmojnite_potyrpevshi", "text": "И група вложители в КТБ са подали жалба по закона \"Магнитски\" срещу същите лица като Цветан Василев - депутатът Делян Пеевски и главният прокурор Сотир Цацаров. Това заяви дъщерята на банкера Радосвета Василева в онлайн излъчване, озаглавено \"Българския Магнитски - история за банка, депутат и магистрат\" . Миналата година банкерът в изгнание, който е главен обвиняем по мегаделото КТБ, нае адвокатската кантора Jefferson Waterman International (JWI) да задвижи процедура за санкциониране на замесени в корупционни схеми висши държавни служители в България по глабалния закон \"Магнитски\". Целта е  . Законът предвижда забрана за влизане в САЩ, замразяване на авоарите под американска юрисдикция, както и забрана за американски граждани да поддържат бизнес отношения със санкционираните. Василев: Има престъпна група с прокурор № 1 и \"креслив медиен магнат\" Според Радосвета Василева, Държавният департамент на САЩ в момента провежда разследване, с цел да провери истинността на фактите в жалбата на Василев по процедурите, предвидени в Глобалния закон \"Магнитски\". Обикновено това отнема от шест до девет месеца, но колкото по-сложни стават случаите, толкова повече време е необходимо. Радосвета Василева: Прокуратурата е арогантна, отмъстителна и примитивна Става дума за дело в Международния център за разрешаване на инвестиционни спорове към световната банка от 2015 г., където инвеститори могат да зещитят правата си. Информацията по делото е конфиденциална. Василева обаче цитира източници, с които се познава от юридическата си практика, според които България е правила опити за извънсъдебно споразумение със Суверенния фонд на Оман. Работата на българската прокуратура по казуса Василева определи като \"шокираща\" и \"абсолютно несъвместима с концепцията за правова държава\". Радосвета Василева: Прокуратурата е арогантна, отмъстителна и примитивна", "date": "2018.02.28", "title": "Дъщерята на Цветан Василев: Санкциите по закона \"Магнитски\" притесняват възможните потърпевши"}
{"url": "http://clubz.bg/64841-aresti_na_bivshi_kmetove_v_pernik", "text": "Двама бивши кметове на Перник са задържани при акция на Специализираната прокуратура. Те се заподозрени, че са източвали средства на общината през фирми за сметопочистване, съобщи БНР. Разследващите екипи на Главната дирекция за борба с организираната престъпност и прокуратурата тази сутрин са започнали да правят обиски. Служителите на общината им оказват пълно съдействие. Според прокуратурата, двама бивши кметове са сключили неизгодна сделка за извозването на боклука в града. Тя е сключена през 2014 година, като е предизвикано бедствено положение и криза с боклука в общината.  Ръководителят на специализираната прокуратура Иван Гешев: Според разследващите, за сделката е било платено пет, шест пъти повече, като тези пари така и не са влезли в касата на общината: Двамата бивши кметове са задържани за 24 часа. В късния следобяд вече им бяха повдигнати и обвинения за престъпления по служба. Марин Рачев остава кмет на община Септември Повод за образуване на досъдебното производство е изготвен доклад от АДФИ за извършена финансова инспекция на община Перник за периода 2011- 2016г., уточниха в съобщение от специализираната прокуратура.  Установено е до момента, че на 09 септември 2014 г. от Община Перник е било възложено кризисно сметосъбиране и сметоизвозване на територията на общината на търговско дружество, на което е изплатена сумата от 1 258 260 лева. Освен че не е бил извършен анализ на цените и услугите, предложени от това дружество, посочената сума е била изплатена без в протоколите за приемане на свършената работа да е бил посочен район на изпълнение и без към тези протоколи да са били приложени документи, удостоверяващи реално извършените действия.  Същевременно към този момент общината е изплащала възнаграждение за същата дейност по сметосъбиране и сметоизвозване на друго дружество, с което е имала действащ основен договор. По основния договор е заплатена сумата от 495 168 лева. Към настоящия момент се изземват документи от Община Перник, която оказва пълно съдействие на разследващите органи.  С предварително разрешение на Специализирания наказателен съд се претърсват жилища и офиси на фирми. Още през есента предупредили, че в Септември 3-ма усвояват поръчки за 13 млн. лв. Разследваният договор е сключен по време, в което общината се намира в ситуация на безвластие. Кмет на община Перник за мандата 2011 - 2015 г. е Росица Янакиева, която през лятото на 2014 г. е избрана за народен представител от АБВ, а изпълняващ функциите става Илинка Никифорова от същата партия, припомня \" \". \n\tПрез декември 2014 г. тя е става зам. областен управител, а междувременно, през ноември 2014 г., с гласовете на ГЕРБ общинският съвет избира Иван Иванов. Той е бивш зам. областен управител на НДСВ, който впоследствие се пренасочва към сдружението \"Съюз за Перник\", обединяващо местни бизнесмени (сред които Людмил Стойков и бившия съдружник на братя Галеви Феодор Феодоров). Кметът на Септември къта разработки на ДАНС в нощно шкафче Още през есента предупредили, че в Септември 3-ма усвояват поръчки за 13 млн. лв. Кметът на Септември къта разработки на ДАНС в нощно шкафче", "date": "2018.02.28", "title": "Арести на бивши кметове в Перник"}
{"url": "http://clubz.bg/64839-kak_uefa_promeni_evroturnirite_i_kakvo_ni_kasae_tova", "text": "На редовния си конгрес в Братислава УЕФА прие промени във формата на Шампионска лига и Лига Европа, които ще влязат в сила от следващия сезон (2018-2019) и ще са в сила най-малко три години. На заседанието участва и Борислав Михайлов в качеството си не само на президент на БФС, а и на човек от изпълкома на УЕФА. Не че това има някакво значение - просто за протокола. Спуснаха се промени, които касаят най-вече Шампионската лига и при които влизането на българския шампион в групите става още по-трудно. Но това се очакваше - най-важните новости вече бяха анонсирани, конгресът само ги узакони. В групите на Шампионската лига вече ще попадат директно 26 отбора - победителите от последното издание на ШЛ и Лига Европа, по 4 отбора от Испания, Германия, Англия и Италия, по два от Франция и Русия и шампионите на Португалия, Украйна, Белгия и Турция. Шампионът на Чехия също може да намери място директно в групите, ако победителят в Шампионска лига вече се е класирал от първенството си. Ако това се отнася за победителя в Лига Европа, запазено място в груповата фаза ще има за третия във Франция. Страните са класирани според местата си в ранглистата на УЕФА за евротурнирите. По този начин централата угажда на най-големите клубове, които поискаха повече пари и гарантирани места в груповата фаза - по 4 от шампионатите от топ 4. УЕФА също ще печели повече и ще раздава на по-бедните. Така както става през последните години. Оказа се, че немалка част от парите в бюджетите на българските отбори идват от този фонд - \"Солидарност\", както и от участието на \"Лудогорец\" в групите на ШЛ. А освен въпросните 26 отбора само още 6 от цяла Европа ще могат намерят места в основната фаза. Което прави задачата на българския шампион още по-трудна. От една страна, квалификационните кръгове остават 4 - толкова отбора трябва да елиминираш, за да попаднеш в топ 32. Но за 6 места ще се борят всички останали извън 26-те, които човек лесно може да предположи, плюс-минус още няколко клуба. Някаква утеха е, че всеки отбор, който участва в квалификациите на Шампионска лига, ще има възможност на поправителен за Лига Европа при отпадане. Досега това ставаше от третата квалификация за ШЛ, а от лятото ще е валидно още след първата. Схемата с шампионски и нешампионски поток се запазва, като от шампионския ще бъдат излъчени четири участника в груповата фаза, а от другия - два. Първият предварителен кръг за ШЛ ще представлява минитурнир за едно място измежду първенците на страни с най-ниски показатели в ранглистата на УЕФА. Нататък продължават победителите и се включват директно нови тимове - отново според подреждането на държавата си. Отпадналите от първия до третия предваритилен кръг отиват на пресявките за Лига Европа. Елиминираните на заключителния плейоф директно намират място в групите на ЛЕ. В груповата фаза на Лига Европа запазено място ще имат 17 отбора, а потоците отново ще бъдат два - на отборите, отпаднали от пресявките в Шампионска лига (8 места в групите), и на тимовете, директно започнали участие в Лига Европа (13 места в групите). Директно се класират по два състава от Испания, Англия, Германия, Италия и Франция. И по един от Русия, Португалия, Белгия, Украйна, Турция, Чехия и Швейцария. Тук промените не са толкова значителни. Всичките три български представителя започват още от първата квалификация. Досега носителят на купата на страната стартираше от втората, но това отпада. Другата най-интересна промяна е свързана със станалия емблематичен начален час на мачовете от Шампионската лига - 21:45. Срещите и от двата европейски турнира вече ще имат два начални часа - 19:55 и 22:00 българско време. Няма промяна в провеждането на турнирите от груповата фаза нататък. Финалът на Шампионската лига през 2019 г. е на 1 юни (събота) на новия стадион на \"Атлетико\" (Мадрид) - \"Уанда Метрополитано\", а на Лига Европа - на 29 май (сряда) на олимпийския стадион в Баку. Мачът за Суперкупата на Европа тази година ще се играе на 15 август в Талин.", "date": "2018.02.28", "title": "Как УЕФА промени евротурнирите и какво ни касае това"}
{"url": "http://clubz.bg/64819-rusiq_razrabotva_lazer_sreshtu_spytnici", "text": "Руски компании от сферата на отбраната създали лазер, който може да поразява спътници, пише изданието Defence One. Така поне твърди анонимен източник пред Интерфакс. Оръжието, което се инсталира на самолетите, било дело на оръжейния производител \"Алмаз-Антей\". То се контролира от земята.  US лазерът \"Атина\" - кошмарът на Путин Независими и западни наблюдатели все още не са потвърдили информацията. Но тагава руска програма има. През април 2017 г. главния дизайнер на \"Алмаз-Антей\" Павел Созинов заяви пред РИА Новости, че руското ръководство наредило на компанията да разраблоти оръжия, които могат да разстроят по електронен път или \"да направляват функционалното унищожение на изпратените в орбита елементи\". Новият лазер ще бъде инсталиран на нов, все още неназован самолет от нова марка. Представители на Пентагона са силно обезпокоени от противоспътниковите оръжия.", "date": "2018.02.28", "title": "Русия разработва лазер срещу спътници"}
{"url": "http://clubz.bg/64846-cska_sofiq_moje_da_igrae_v_evropa_ot_lqtoto", "text": "ЦСКА-София може да се завърне в европейските клубни турнири още от лятото, съобщава официалният сайт на \"червените\". Получено е писмо от УЕФА в клуба, както и в БФС. През миналата година УЕФА не допусна ЦСКА-София в Лига Европа и обяви, че отборът не може да играе на Стария континент два сезона, тъй като е \"нов клуб\", а не наследник на ЦСКА. \"Червените\" водиха дълга битка за място в евротурнирите. Дори заведоха дело срещу УЕФА в Арбитражния спортен съд (КАС) в Лозана. Между другото скоро се чакаше решение от КАС. През миналата година се стигна до конфузна ситуация. УЕФА първоначално допусна ЦСКА-София до жребия за Лига Европа, а клубът имаше делегация в Нион, начело с Димитър Пенев. Но часове преди тегленето тимът от Борисовата градина бе заменен с \"Дунав\" (Русе), следващият в класирането на Първа лига. А след попаднала в медиите кореспонденция между ст. \"Българска армия\" и УЕФА, един от директорите на \"червените\" - Пламен Марков, заяви, че от клуба писали до УЕФА, че са наследници на \"Литекс\", само и само да убедят босовете в Швейцария ЦСКА-София да бъде допуснат до мачове в Европа. Сега забраната е вдигната и ЦСКА-София може да играе и в Шампионската лига, стига да стане №1 в България.", "date": "2018.02.28", "title": "ЦСКА-София може да играе в Европа от лятото!"}
{"url": "http://clubz.bg/64838-i_rb_se_vturna_da_bori_kazusa_chez_iska_dans_da_odobrqva_sdelkite_v_energetikata", "text": "Докато и ГЕРБ, и БСП от различни позиции обясняват как ей сега ще напишат промени в Закона за енергетиката, за да защитят националната сигурност насред скандала със сделката с продажбата на ЧЕЗ-България на фирмата на Гинка Върбакова, от Реформаторския блок и \"Глас Народен\" се обозначиха с... направо готов законопроект.  Документът е пратен и до медиите, и до Народното събрание, и до всички парламентарни групи. Основната идея на текстовете -  . Специалната служба, която е на подчинение на министър-председателя по закон, ще трябва да се произнася за всяко намерение за прехвърляне на акции или дялове от капитала на дружество, залагането им срещу кредит, цесия и др., когато придобиването на дял дава възможност да се налагат решения или да се спират решения на общото събрание или изпълнителния орган на дружеството. Въпросното разрешение ще трябва да се иска във всеки случай, когато става дума за предприятие, за което важи някое от условията:  Кои точно дружества ще влязат в списъка пък ще се реваша с изрично решение на Министерския съвет, в което ще бъдат опоменати писмено засегнатите, предлагат реформаторите и Глас Народен.  Разписано е как ще става искането и даването на въпросното разрешение от ДАНС - кандидатът да придобиване на дялове ще трябва да поиска от ДАНС разрешението като  , изготвен от ДАНС. Всеки въпросник пък ще се изготвя за всеки конкретен случай, става ясно от текстовете - и ще се предоставя за отговор в срок от 1 месец след подаване на заявление за смяна на собственост или залог на акции или дялове. Ето пълните текстове в Закона за енергетиката, предложени от Реформаторския блок и Глас Народен, както и мотивите им за исканата промяна:", "date": "2018.02.28", "title": "И РБ се втурна да бори казуса ЧЕЗ: иска ДАНС да одобрява сделките в енергетиката"}
{"url": "http://clubz.bg/64849-kevr_nqma_da_dopusne_rqzko_povishavane_na_toka", "text": "Комисията за енергийно и водно регулиране (КЕВР) няма да допусне рязко повишаване на цените на тока, съобщи шефът й Иван Иванов на извънреден брифинг. Трите електроразпределителни дружества у нас – ЧЕЗ, ЕВН и \"Електроразпределение Север\" (Енерго-про), обявиха, че искат нови цени на тока от 1 юли 2017 г. в заявления, внесени днес. Същото направиха и от НЕК, както и от Електроенергийния системен оператор (ЕСО). КЕВР се произнася за купувача на ЧЕЗ-България след финала на сделката Той отново повтори думите отпреди ден, че евентуалните разходи за кредити, които би направил евентуалният собственик на активите на ЧЕЗ у нас - \"Инерком България\", няма да се изплащат през цената на тока. КЕВР ще направи оценка на разходите за инвестиции на трите електроснабдителни и електроразпределителни дружества, тъй като идва краят на 3-годишния регулаторен период. При необходимост ще бъде направена корекция, обеща Иванов. До 31 март трите дружества трябва да внесат своите заявления за цената на тока от 1 юли и бизнес плана си за следващите три години. Румен Овчаров за ЧЕЗ: Някои хора искаха кеш, КЕВР може да прекрати сделката Точно обратното заяви вчера бившият енергиен министър Румен Овчаров. \"Твърдят, че държавата не може да се намеси в сделката - лъжа. Иван Иванов бяга от отговорност. Законът дава възможност на КЕВР да се намеси изключително категорично - може просто да не дава разрешение за сделката\", заяви бившият министър. Румен Овчаров за ЧЕЗ: Някои хора искаха кеш, КЕВР може да прекрати сделката", "date": "2018.02.28", "title": "КЕВР няма да допусне рязко повишаване на тока"}
{"url": "http://clubz.bg/64851-borisov_shte_e_domakin_na_obqd_za_yunker_i_liderite_na_zapadnite_balkani", "text": "Премиерът Бойко Борисов ще бъде домакин утре на работен обяд за председателя на Европейската комисия Жан-Клод Юнкер и лидерите на Западните Балкани. На срещата в резиденция „Бояна“ ще бъдат обсъдени перспективата пред региона и възможностите за инфраструктурна и дигитална свързаност, съобщиха от правителствената пресслужба. В София ще пристигнат лидери от всички страни от Западните Балкани – президентите на Босна и Херцеговина Драган Чович, на Косово Хашим Тачи и на Сърбия Александър Вучич, както и премиерите на Черна гора Душко Маркович, на Албания Еди Рама, на Република Македония Зоран Заев. Юнкер: Западните Балкани могат да влязат в ЕС до 2025 г. Срещата поставя финал на балканската обиколка на председателя на ЕК Жан-Клод Юнкер, която започна в края на миналата седмица. В делегацията на Европейската комисия са включени заместник-председателят и върховен представител на Съюза по въпросите на външните работи и политика на сигурност Федерика Могерини и еврокомисарят по въпросите на европейската политика за съседство и преговорите за разширяването Йоханес Хан. От българска страна в разговорите ще участват също вицепремиерът и министър на външните работи Екатерина Захариева и министърът за Българското председателство на Съвета на ЕС 2018 Лиляна Павлова. Юнкер към Западните Балкани: Първо граничните спорове, после членство Юнкер към Западните Балкани: Първо граничните спорове, после членство", "date": "2018.02.28", "title": "Борисов ще е домакин на обяд за Юнкер и лидерите на Западните Балкани"}
{"url": "http://clubz.bg/64845-rusiq_otnovo_e_chast_ot_olimpijskoto_dvijenie", "text": "Международният олимпийски комитет (МОК) възстанови членството на Русия, съобщават най-големите медии в страната, като ТАСС се позовава на Александър Жуков, шефът на Руския олимпийски комитет (РОК). В края на миналата година МОК извади Русия от олимпизма заради Решението се позова на доклад за нарушения по време на игрите в Сочи преди четири години. Русия остана без право да участва в Пьончан, а само със спортисти, които се представяха без националния си флаг (и химн, когато са най-високо на стълбицата) и под името \"Олимпийски спортисти от Русия\" (ОСР). Отнети са бронзовите медали на руснаците в кърлинга Така стартираха 169 състезатели (третата по численост делегация). Две от четирите положителни проби в Южна Корея бяха на руснаци - в бобслея и кърлинга, като се стигна и до отнемане на бронзов медал. Това осуети възстановяването на членството още по време на олимпиадата - имаше вариант руснаците да дефилират с националния си трикольор на закриването. ОСР спечели в Пьончан 2 златни, 6 сребърни и 9 бронзови медала. Една от титлите е на хокеистите (на снимката), а според руски медии, в МОК до вчера са чакали резултатите от техните проби, преди да се произнесат.", "date": "2018.02.28", "title": "Русия отново е част от олимпийското движение"}
{"url": "http://clubz.bg/64833-resheno_pri_borisov_nacionalen_ramkov_dogovor_shte_ima", "text": "Националният рамков договор между НЗОК и Бългаският лекарски съюз ще дъбе подписан днес, в срок, ще влезе в сила от 1 април и в него няма да има промени. Това се разбра сред среща между премиера Бойко Борисов, съсловните организации, представители на НЗОК и на адзорния съвет.  От развоя на тази среща зависеше подписването на самия договор, тъй като лекарският съюз беше \"за\", но представителите на държавата в Надзорния съвет на касата - не. Причината - излезлите данни, че Касата дължи просрочено над 133 млн. лв. на европейски здравни фондове за лечение на български граждани. Изнасянето на тези данни от управителя на НЗОК проф. Камен Плочев доведе до напрежение и до искане за оставката му.  Извънредна среща при премиера - този път за договора между лекарите и НЗОК Министър-председателят Бойко Борисов призова лекарите да бъдат партньори в контрола на парите, които се дават за здравеопазване. Той подчерта, че при увеличаващите се средства, при наличието на модерна апаратура и добри специалисти у нас, нарастват и средствата за лечение в чужбина, съобщиха от пресслужбата на кабинета след срещата.  Здравният министър Кирил Ананиев съобщи, че предстои официалната церемония по подписване на рамковия договор.  Управляващите засега не предвиждат промяна в бюджета на НЗОК, в която да се намерят пари за разплащане с чуждите здравни фондове. По данни на Касата просрочията са за 133 млн. лв., а общите задължения към момента възлизат на около 217 млн. лв. На заседание на 26 февруари Надзорният съвет реши да възложи на управителя на касата - все още това е проф. Камен Плочев, да подготви схема, по която да се правят плащанията разсрочено. В бюджета на НЗОК за тази година са заложени 73 млн. лв. за лечение в чужбина.  Самият проф. Плочев е в болнични - постъпи за лечение покрай скандалите с НЗОК и поисканата му от Кирил Ананиев оставка. За да има кой да управлява НЗОК през това време \"по спешност\" бе назначен нов подуправител - Йорданка Пенкова. Тя изпълнява функциите и в момента.", "date": "2018.02.28", "title": "Решено при Борисов - Национален рамков договор ще има"}
{"url": "http://clubz.bg/64850-lidove_novini_babish_ne_e_prashtal_na_borisov_sekretni_dokumenti", "text": "Премиерът в оставка на Чехия Андрей Бабиш е потвърдил пред чешки журналисти, че във вторник се е чул по телефона с българския си колега Бойко Борисов заради сделката за продажба на българските активи на ЧЕЗ. Но е заявил също, че е отказал да праща \"секретни документи\". Това съобщи сайтът    - свързан със самия Бабиш, в който няколко дни поред излизат новини за продажбата на електроразпределителното дружество у нас. Там се появи и информацията за заявено финансиране на покупката от \"Инерком\" на Гинка Върбакова от две български банки, твърдението за връзка на Българската банка за развитие със сделката, връзката с грузинско-руски офшорни компании, както и интервю на Бабиш. В него той казва, че е \"шокиран\" от новините от България по казуса. Новини от Чехия: Две български банки ще финансират сделката за ЧЕЗ В публикацията на \"Лидове новини\" от днес е цитиран премиерът Борисов от \"Ройтерс\" с това как вчера е заявил, че е получил \"секретни документи\" от чешкия си колега.  Борисов обаче във вторник в парламента не каза точно това. Той съобщи, че е получил информация от кабинета на Бабиш след телефонен разговор, която обаче е предал в секретното деловодство на Народното събрание - не защото е секретна, а защото тя съдържа информация за конкретни банки.  В случая може да става дума и за проблем в превода на думите на Борисов предния ден - тъй като чешката медия се позовава на \"Ройтерс\". В публикацията на англоезичната агенция пише, че Борисов е съобщил, че е получил \"confidential documents\" (конфиденциални документи), показа проверка на Клуб Z. И по-рано днес - преди цитираната публикация в чешкия сайт, на база на твърдения на БСП, че в деловодството има само един лист, без подпис и печат, който не съдържа класифицирана информация, от Министерския съвет уточниха: В статията на \"Лидове новини\" от днес Бабиш е цитиран още с това как Борисов му е съобщил, че  Същата теза чешкият премиер сподели и ден по-рано в интервюто си за изданието.  Премиерът на Чехия за ЧЕЗ: Шокиран съм от случващото се В статията на \"Лидове новини\" се припомня още, че информацията за евентуално участие на Уникредит булбанк е дошла от цитиран от изданието говорител на ЧЕЗ Груп. От БСП днес поискаха листът от секретното деловодство да бъде разсекретен преди изслушването на институциите по сделката между ЧЕЗ и \"Инерком\" в парламента утре. В края на деня от Министерския съвет изпратиха още едно уточняващо съобщение по повод материала в \"Лидове\": Надолу се повтаря вече посоченото в отговор на питанията на левицата.  Премиерът на Чехия за ЧЕЗ: Шокиран съм от случващото се", "date": "2018.02.28", "title": "\"Лидове новини\": Бабиш не е пращал на Борисов секретни документи"}
{"url": "http://clubz.bg/64829-pipalata_na_kalabrijskata_mafiq_stigat_do_slovashkoto_pravitelstvo", "text": "Калабрийската мафия Ндрангета е установила контакти с Мария Трошкова - помощничка на словашкия премиер Роберт Фицо, и със секретаря на Държавния съвет за сигурност Вилиам Ясан. Благодарение на тези връзки мафиотите, регистрирали в Словакия фирми, могат да осъществяват мащабни финансови машинации със средства от фондовете на Европейския съюз. Това се твърди в недовършен материал от убития словашки журналист Ян Куциак, публикуван днес от братиславското онлайн издание, където е работил - Aktuality.sk, предаде ТАСС. Куциак и приятелката му Мартина Кушнирова бяха намерени мъртви в неделя в дома му във Велка Мача недалеч от Братислава. Само ден преди твърденията за връзките между Калабрийската мафия и словашкото правителство, приятел на журналиста отправи обвинения към италианската мафия, че може би е замесена в убийството на Ян Куциак. Разкритието направи в интервю за словашкия в. \"Сме\" и пред изданието \"Политико\" британско-канадският журналист Том Никълсън, който от години живее и работи в Словакия. Според Никълсън Куциак му е казал преди да умре, че е работил по случая на евентуална връзка на италианска мафия в измама, свързана с европейски субсидии в Източна Словакия. Никълсън каза, че е готов да даде показания, но полицията все още не се е свързала с него. Той поясни, че Куциак е водел разследване за измами с плащания на европейски средства на двама пребиваващи в Словакия италианци, за които се предполага, че имали връзка с калабрийската мафия Ндрангета. \"Сме\" написа, че двамата италиански бизнесмени, разследвани от Куциак, са правили бизнес с високопоставен съветник на премиера Роберт Фицо, предаде Асошиейтед прес. Запитан по въпроса, Фицо опроверга твърденията и коментира, че опозицията използва престъплението, за да отправя критики срещу правителството му. Словакия още е в шок след новината за убийството на журналиста. Словашкото правителство обяви награда от 1 милиона евро за информации, които ще помогнат на властите да разкрият убийството на журналиста.  Досега в Словакия не е имало подобно престъпление. Още вчера полицията каза, че убийството е свързано с работата на Куциак. Той е работил за електронното издание Aktuality.sk, собственост на германската медийна група \"Аксел Шпрингер\" и на швейцарската издателска компания \"Рингие\". Куциак се беше специализирал в разследване на корупционни афери, сред които такива касаещи евентуални връзки между бизнеса и управляващата партия \"Смер - социална демокрация\" на Фицо. Последната статия на Куциак е от 9 февруари и касае транзакции на фирми, свързани с бизнесмена Мариан Кочнер. В миналото Куциак пак беше писал статии за него и после се бе оплакал в полицията от заплахи от негова страна. Според анализатора Григорий Мезеников убийството на журналиста и неговите предполагаеми връзки със словашкия политически елит може да предизвикат политическо земетресение в Словакия. Анализаторът казва, че е била прекрачена червена линия и случилото се може да разтърси електората на управляващата партия. Премиерът Фицо е известен с критиките си спрямо медиите. На пресконференция през 2016 г., той каза по адрес на някои журналисти, че са  . Той също така нарече журналистите  . Снощи в центъра на Братислава се събраха много хора, за да изразят възмущението си от убийството на журналиста и да запалят свещи в негова памет. Подобна акция имаше и в Прага. Нови протести срещу убийството на Куциак и срещу корупцията в Словакия ще се състоят в Братислава в сряда и в петък. Опозицията пък вече настоя словашкият вътрешен министър Роберт Калиняк и началника на националната полиция Тибор Гашпар да подадат оставка. Неотдавна неправителствената организация \"Трансперънси интернешънъл\" класира Словакия на 7-о място сред най-корумпираните страни в ЕС, припомня Франс прес. Днес началникът на полицията на Словакия каза, че разглежда като сериозни появилите се версии в медиите за възможна намеса на италианската мафия в убийството, предаде АП. Тибор Гашпар допълни, че словашката полиция поддържа контакти с чешките и италианските служби по случая с двойното убийство, предаде Ройтерс. Той не уточни причините за контактите с Чехия, но каза, че тези с Италия са в резултат на медийните информации за вероятността италианската мафия да има нещо общо с престъплението. Съединените щати и Европейският съюз осъдиха остро убийството на словашкия разследващ журналист, работил по случаи с данъчни измами и съмнителни бизнес сделки, съобщи ДПА. Говорителката на американския Държавен департамент Хедър Науърт заяви, че САЩ са  от тази  . Тя призова за   и за даване под съд на отговорните за престъплението. По-рано вчера председателят на Европейската комисия Жан-Клод Юнкер каза, че е  .", "date": "2018.02.28", "title": "Пипалата на Калабрийската мафия стигат до словашкото правителство"}
{"url": "http://clubz.bg/64826-kabinetyt_se_razporedi_s_imoti_v_burgas_na_letishte_sofiq_i_v_ruse", "text": "Правителството извърши днес обичайната си дейност - промени статута на имоти и прехвърли безвъзмездно други.  Министрите решиха да прехвърлят безвъзмездно на община Бургас имоти - частна държавна собственост в кв. \"Сарафово\". Терените са за изграждането на продължение на крайбрежната велоалея, свързваща Приморския парк на града с жилищния квартал, на спортни обекти и съоръжения. Общата им площ  3761 кв. м. Проектът е на общината и изпълнението му се финансира от местната власт.   След Бургас и София, и Пловдив зарови част от боклука Министерският съвет реши и да апортира имоти - частна държавни собственост, в капитала на УМБАЛ \"Свети Георги\" ЕАД - Пловдив, която е сто процента държавна. Четирите терена с обща площ 68 дка се намират на бул. \"Пещерско шосе\". Апортирането на имотите ще даде възможност за разширение сградния фонд на болницата чрез реализиране на ново строителство. Правителството се разпореди и за промяна на границите на Свободна зона Русе. Статутът на свободна зона ще продължи да действа за една част от зоната, а именно - поземлен имот с идентификатор 63427.128.31, който е с площ 141.7 дка, а по отношение на всички останали имоти, собственост на Зоната, този статут ще отпадне. Това ще позволи терените в Зоната да бъдат продавани, а не само отдавани под наем както досега, което възпрепятстваше осъществяването на инвестиционни намерения. Повечето инвеститори предпочитат да развиват дейност на собствен терен. Русе - столицата на противогазите Кабинетът промени статута на имоти от публична държавна в частна държавна собственост. Те се намират на територията на летище София, като са предоставени за управление на Агенция \"Митници\" и Българската агенция по безопасност на храните. Терените са съсобствени между \"Летище София\" ЕАД, \"България Ер Мейнтенанс\" ЕАД, Агенция \"Митници\" и Българската агенция по безопасност на храните. С обявяването им за частна държавна собственост ще бъде възможно извършването на делба между съсобствениците. По този начин двете ведомства ще получат в реален дял парцели с площ, равна на притежаваните идеални части, ведно със сградите, които са им предоставени за управление. След извършване на делбата имотите отново ще бъдат обявени за публична държавна собственост. Делбата няма да затрудни функционирането на летището. Част от имот, предоставен за управление на Българския институт по метрология, беше обявен за публична държавна собственост. Това са две помещения в административната сграда и едноетажна сграда на ул. \"Капитан Райчо Николов\" №1 в Русе. Те ще се използват от Института по метрология за делова и административна дейност. Русе - столицата на противогазите", "date": "2018.02.28", "title": "Кабинетът се разпореди с имоти в Бургас, на летище София и в Русе"}
{"url": "http://clubz.bg/64828-ne_e_vqrno_che_kevr_ne_moje_da_se_namesi_oshte_sega", "text": "Какви са правомощията на Комисията за енергийно и водно регулиране (КЕВР) при прехвърляне на собствеността (акциите) на дружество, лицензирано да извършва дейност по разпределение на електрическа енергия? Това е ключовият юридически въпрос около скандала със “сделката” за акциите на \"ЧЕЗ-България\". И той очевидно няма еднозначен отговор. Моето професионално мнение е, че КЕВР има достатъчни и широки, макар и неясно формулирани компетенции. И съответно може да предотврати придобиването на бизнеса на всяко електроразпределително дружество от компания с неясна собственост и/или капацитет за извършване на дейността.  На първо място обаче трябва да се внесе яснота за характера на “сделката”. В публичното говорене се застъпват две тези. Едната е, че става дума за “сделка между частни компании”, в която държавата не може да се меси. Втората - че става дума за елемент на националната сигурност и държавната регулация е задължителна. Всъщност става дума за сложен смесен фактически състав, съдържащ административноправен и търговскоправен (частноправен) елемент. Прехвърлянето на самите акции е изцяло частноправна сделка. Всеки собственик на акции в търговско дружество е свободен да ги продава, като определя цената и избира купувача. Сделката се урежда от българското (а не чешкото, както неколкократно беше заявено) търговско право. Чешкото право урежда единствено процеса на формиране на волята на продавача (в случая - решенията на надзорния и управителния орган), който е чешко търговско дружество. Що се отнася до правото на новия собственик да упражнява дейността “разпределение на електрическа енергия”, то е изцяло в сферата на административното право. Възникването на това право е публичноправният елемент на цялата сделка. Извършването на такава сделка има за цел смяна на собствеността върху електроразпределителната компания, но и запазването на нейния предмет на дейност. По тази причина сделката има смесен характер. Обичайно е задължението за плащане на цената на акциите/дяловете да възниква едва след осъществяване на целия смесен фактически състав, т.е., след като новите собственици са получили правото да разпределят електричество по българския закон. По тази причина изявленията, че “КЕВР може да проверява чак след като сделката е сключена”, са напълно некоректни и правно некомпетентни - проверката на КЕВР е елемент от сделката и предпоставка за влизането й в сила.  Основният административноправен въпрос е: “Съдържа ли българското законодателство изисквания към собствениците на електроразпределителни дружества?” Краткият отговор е “НЕ”. Законът за енергетиката (ЗЕ) и Наредба № 3 на ДКЕВР от 21.03.2013 г. за лицензиране на дейностите в енергетиката (НЛДЕ) не съдържат ясно формулирани изисквания към дружествата, които кандидатстват за лицензия за разпределение на електричество, към техните собственици и тяхното финансиране. Естествено, че не. Аргументите: На първо място, подобно твърдение не издържа на елементарно логическо тълкуване по метода reductio ad absurdum. Ако изцяло липсва регулация или контролен механизъм, това означава, че всеки, в т.ч. терористична организация, чужди тайни служби или лица без базова грамотност, може да придобие монопол върху електроразпределението на определена територия. Очевидно е, че това не е така. В такъв случай съществуващата известна празнота в закона следва да бъде запълнена по пътя на тълкуването и аналогията. На второ място, при първоначалната приватизация през 2004 г. българската държава е заложила в приватизационния договор множество и строги изисквания към кандидатите. Тези изисквания - опит в електроразпределението, обслужване на минимален брой абонати, пазарен дял, минимум нива на продажби, кредитен рейтинг, собствен капитал и др. - в основната си част не са насочени към платежоспособността на кандидата, а към капацитета му да управлява толкова специфична, сложна и мащабна дейност. Изискванията към кандидатите следва да се считат, до изменения на лицензията (каквото досега няма), за елементи на самата лицензия. Съответно придобиването на електроразпределително дружество (което е по силата на закона монополист на част от българската територия) от лице, което не отговаря на изискванията, заложени през 2004 г., следва да се счита за нарушение или основание за изменение на лицензията. Няма никакво основание да приемаме тези изисквания за временни или еднократни, доколкото те засягат капацитета на лицензианта да осъществява тази дейност.  Какви са ясно описаните правомощия на КЕВР според действащото законодателство? Независимо от вече изложеното те са значителни и предостатъчни, за да предотврати упражняването на дейност по електроразпределение от лице без необходимия капацитет или от лице без ясен произход на капиталите.  Дейността по разпределение на електроенергия подлежи на лицензиране по силата на чл. 39, ал. 1, т. 3 ЗЕ и чл. 9, ал. 1, т. 7 НЛДЕ. Чл. 40, ал. 1, т. 1 ЗЕ съдържа конкретни изисквания към дружеството лицензиант да “притежава технически и финансови възможности, материални и човешки ресурси и организационна структура за изпълнение на нормативните изисквания за осъществяване на дейността по лицензията”. Чл. 10 и чл. 11 НЛДЕ, и особено ал. 2 на чл. 11 съдържат конкретни изисквания към членовете на управителните дела на дружеството, източниците на финансиране, опита на конкретните лица при упражняване на дейността. Чл. 13, ал. 1, т. 3 и сл. НЛДЕ уреждат структурата на капитала и финансовия модел на лицензианта като елемент от подлежащия на одобрение от КЕВР бизнес план. Очевидно е, че при изменение на тези обстоятелства (неизбежно при сделка с акциите и промяна на собственика) се налага и изменение на лицензията. Това се потвърждава и - по аргумент на обратното основание - от текста на чл. 49, ал. 3 НЛДЕ, според който: “Промяната на наименованието на лицензианта и/или на адреса и седалището на неговото управление, преобразуването на лицензиант от една правна форма в друга, както и актуализирането на приложенията по ал. 2, т. 3 - 10 не се счита за изменение на лицензията.” Налага се изводът, че по-съществени промени, в т.ч. собствеността на капитала, членовете на управителните органи и източниците на финансиране налагат и изменение на лицензията. Очевидно е, че при цялостна промяна на собствеността на капитала на лицензианта КЕВР следва да пристъпи към изменение на лицензията. То се урежда в глава 4, раздел III, чл. 51 и сл. ЗЕ и глава 4, раздел I, чл. 61 и сл. НЛДЕ. Именно от тези текстове е видно, че правомощията на КЕВР за изменение на лицензия са изключително широки, като законодателят е предоставил на регулатора и значителна дискреция при упражняването им. Според чл. 51, ал. 2 ЗЕ: Според чл. 61 ал.3 НЛДЕ “Решението на комисията за образуване на производство по изменение и допълнение на лицензията не подлежи на обжалване”. Очевидно е, че както по сигнал на ДАНС, така и по собствена преценка на рисковете КЕВР е свободна да наложи изменение на лицензията и да извърши цялостна нова проверка на дружеството собственик на лицензианта. В такъв случай за собственика на лицензианта има само две възможности - да се съобрази с изискванията на регулатора или да приеме отнемане на лицензията и назначаване на особен управител от КЕВР. Очевидно е, че в такъв случай купувачът по сделката за придобиване на акциите няма да плати цената и съответно сделката ще бъде развалена, а дружеството лицензиант ще запази досегашната си собственост. В заключение - КЕВР има право да извърши пълна проверка на собствеността, финансирането и капацитета на купувача на \"ЧЕЗ-България\". Едва след такава проверка може да се коментира информирано дали този купувач може да извършва дейността “електроразпределение” въз основа на изменен лиценз. Преди провеждане на тази процедура няма как да бъде осъществен в цялост смесеният фактически състав на придобиването на дейността (и лицензията) на \"ЧЕЗ-България\".", "date": "2018.02.28", "title": "Не е вярно, че КЕВР не може да се намеси още сега"}
{"url": "http://clubz.bg/64836-skandalyt_v_estoniq_iztri_16_mlrd_ot_danske_bank", "text": "Акциите на Danske Bank спаднаха с почти 4%, а пазарната капитализация намаля с $1.6 милиарда за ден, след новината, че дъщерното й дружество в Естония може да е използвано за пране на пари от руснаци, свързани със спецслужбите и изпълнителната власт в Русия, съобщи  . ЕЦБ остави банка в Латвия да фалира заради пране на пари Банката съобщи, че провежда вътрешно разследване, което е планирано да приключи тази година. Главният изпълнителен директор на Danske Bank Томас Борген заяви, че банката е трябвало по-оперативно да реагира на признаците за пране на пари в естонското й подразделение. Само управлението за финансов надзор на Естония може да възобнови разследването срещу трезора.  Датският вестник Berlingske съобщи, че членове на семейството на президента на Русия Владимир Путин и сътрудници на руската Федерална служба за сигурност (ФСБ) може да са замесени в мащабна схема за пране на пари чрез най-голямата банка в Дания. Журналистите се позоваха на отчет от неизвестно лице, изпратен до ръководството на банката в Копенхаген още през декември 2013 г.  Подразделението на Danske започва свое разследване по отношение на Lantana Trade LLP. Освен това се заема да провери дейността на около други 20 свързани юридически лица, които често си прехвърляли големи суми пари една на друга чрез сметки в Danske Bank Estonia. През 2013 г. Danske Bank закрива около 20 сметки на компании, за които има предположения, че са свързани с Русия, след съобщение от осведомителя, че естонският филиал е въвлечен в подозрителна, и възможно - незаконна дейност. Информацията на датското издание подхванаха и известни медии. Британската The Guardian съобщи, че на естонските мениджъри на Danske Bank им е било подсказано от Русия за връзката на Lantana с Промсбербанк, рухнала през 2016 г., когато беше открито изчезването на 3 млрд. рубли. Един от членовете на ръководството на Промсбербанк е бил Игор Путин, братовчед на президента на Русия, а основен акционер - банкерът Александър Григориев, за който има предположения, че е свързан с ФСБ. Другият е Алексей Куликов, арестуван през 2016 г. и обвинен в измама в особено големи размери. Григориев и Кирилов в момента излежават присъдит си в затвора. Скандал за големи подкупи с банкер №1 на Латвия Британското издание припомни, че и тримата руснаци са били тясно въвлечени в скандала с Deutsche Bank, която призна, че през 2011-2015 г. нейният московски филиал се е занимавал с \"огледални сделки\". Благодарение на тази схема руски VIP-клиенти са превъртали рубли в долари чрез свързани с тях юридически лица, които \"купували\" и \"продавали\" едни и същи обеми ценни книжа. Говорителят на руския президент Дмитрий Песков заяви днес, че \"това не е тема на Кремъл\" и не знаят нищо за нея. \n\t Скандал за големи подкупи с банкер №1 на Латвия", "date": "2018.02.28", "title": "Скандалът в Естония изтри $1.6 млрд. от Danske Bank "}
{"url": "http://clubz.bg/64825-bokluk_toplofikaciq_skandal_istoriqta_na_edno_neobsyjdane", "text": "Това презентация ли е или обществено обсъждане? Този въпрос бе зададен многократно на днешното обществено обсъждане в Столичния общински съвет на \"Московска\" 33 на предложението да се вземе заем за създаване на инсталация за оползотворяване на RDF отпадък чрез горене в \"Топлофикация София\". Бурната реакция на гражданите бе видно оправдана - общественото обсъждане бе \"на тъмно\", без предварително да са публикувани нужните данни, оценки, доклади и друга информация около предложението, което ще струва 67 млн. евро на столичните данъкоплатци.  Вместо това общинарите решиха по време на краткото двучасово обсъждане в работно време уж накратко да обяснят за какво става дума. Множество граждани обаче не искаха дискусията дори да започне.  Георги Илиев от партия \"Да, България\" пък отбеляза, че в крайна сметка в сайта на СОС са качени някакви документи, но чак след сериозен обществен натиск, и то на 22 февруари - тоест преди шест дни. Гражданка попита дали е отговорено на запитвания по Закона за достъп до обществената информация по темата. Друга пък изтъкна, че преди 16 дни е подала подобно искане и не е получила отговор - по закон срокът е 14 дни и забавяне е допустимо само ако информацията е трудна за събиране поради технически причини. А същата информация по друг закон е трябвало да бъде достъпна най-късно преди седмица. Според общинарите обаче няма никакви законови пречки за провеждането на днешната дискусия. Това предизвика няколко минути викове и бурни реакции от залата. Хората искаха да знаят защо не са получили данни за проекта, който СОС одобри през юли 2017 г. Това всъщност даде право на Столичната община и \"Топлофикация София\" да кандидатстват за европейски средства за осъществяване на проекта \"Изграждане на инсталация за комбинирано производство на енергия в София с оползотворяване на RDF отпадък\". Става въпрос за производство на твърдо гориво от боклук, или т.нар. RDF - Refuse Derived Fuel. Бурните реакции в залата не спряха общинарите от ГЕРБ, водещи дискусията, да продължат по план. Те започнаха да четат от презентация, която детайлно описваше финансовите процедури при вземането на заем и изпълняването на проекта, условията на погасяването му и други детайли, стандартни за подобен проект.  Да вземем заем, за да горим това? (ВИДЕО НА ЖИВО) Той ще струва общо 157 млн. евро, от които ЕС и държавният бюджет осигуряват 91 млн. евро - ще помогне за захранване на 30 000 домакинства с електричество и 40 000 домакинства с топлоенергия. Построяването на инсталацията за преработка на боклук ще продължи 36 месеца, а след това ще обработва 180 хиляди тона RDF годишно. Освен тези основни параметри обаче бяха прочетени с монотонен тон и безброй напълно излишни детайли. Хората от залата започнаха да викат, че общинарите се опитват да загубят време. Въпреки виковете и зародилия се бурен спор общинарят, подхванал текста, продължаваше да си чете, нечуван и незабележим, докато най-накрая се отказа и позволиха на гражданите да задават още въпроси. Заемът всъщност е за 29 години, но е с 4 години гратисен период. Лихвата е фиксирана - около 1.5%. Според него обществената дискусия днес е \"активно мероприятие на ГЕРБ\" за замазване на очите. Ясен Цветанов, инженер, попита: Според него, ако се инвестира в газопреносна система, няма да има подобно замърсяване, а ако се инвестира в слънчеви панели, \"6 месеца от годината няма да ни трябва \"Топлофикация\". Тук се включи представител на \"Топлофикация София\", зам.-директорът по икономическите въпроси Пламен Георгиев. Той също си беше подготвил презентация, която предизвика викове, но побърза да уточни, че е само 3 слайда. Първият се състоеше в описание на RDF. Георгиев все пак реши да попрескочи напред: Все пак даде и данни - очаква се да се намали консумацията на природен газ, което ще спести 15-18 млн. евро годишно. Емисиите на фини прахови частици на ТЕЦ-София пък щели да намалеят с 9,6% на годишна база поради \"4-степенната система за очистване на вредни емисии\". И като цяло финансовото положение на \"Топлофикация София\" щяло да се подобри. Друг гражданин попита дали обаче това е най-добрият избор за въздуха в столицата. И изтъкна, че вече имаме осъдителна присъда от ЕС заради замърсяването, попита дали са оценени възможностите да ни бъдат наложени санкции. Той отбеляза и проблема с извозването на отпадъчните продукти от RDF: Друг гражданин пък попита дали тази инсталация ще се ползва за производство на RDF и с ресурсите на други общини и дори държави. Сиреч: Йоана Христова, зам.-кмет на София по екологията, се нае да отговори на въпросите. Думите й предизвикаха бурен смях и освирквания в залата. Репликата отново предизвиква по-гневни викове, гражданин извика: \"Това е лъжа, има токсични елементи в боклука! Лъжете!\" Според нея не целият отпадък от RDF бил опасен. \"Дънната\" пепел ще бъде депонирана във \"Враждебна\", тя ще е 36 000 тона на година, което съответства напълно на капацитета на депото. Едрева изтъкна още, че цената на топлинната енергия ще спадне с 6%, но целта не било намаляването й, а стабилизирането й. Гражданка, която се представи като Стоянова, заяви: Тя попита още дали ще се намали емисията на прахови частици на база \"седим или не правим нищо\" или в сравнение с алтернативни методи? И въобще обсъждани ли са били такива?  Същата дама изтъкна, че не е и чула всичко от презентацията, на което общинарите веднага предложиха да я направят пак. Това отново предизвика викове в залата. Друга отбеляза, че Еврокомисията не праща бюрократи да правят проверки, те одобряват проекти по документи, направени тук. Той добави, че е нелогично да започваме проект за горене на отпадъци, когато по общоевропейски план в следващите години трябва да наблягаме на рециклирането на боклука. А заводът за това не работи, обяви той. Зам.-кметът заяви, че заводът не само работи, а и за пръв път тази година е постигнато 17% депониране на отпадъците. Според нея почистващата система на инсталацията било най-доброто решение въобще - такова е мнението на ЕК. В действителност в доклада на ЕС за технологията RDF е отбелязано, че тази система в действителност е най-добрата - ако искаш да произвеждаш подобно гориво. През последните 20 минути дискусията, която преди това успяваше да запази някакъв ред, съвсем загрубя. Викове, паралелно говорене на десет и повече души в малката зала на общината и групи от влизащи и излизащи граждани напълно объркаха общественото обсъждане. Христова му отговори: Това бе поредната реплика на съветничката от ГЕРБ, която предизвика бурен смях, лишен обаче от каквато и да е настроение. Последните минути минаха така, както и повечето от двата часа - във викове, крясъци и неясни реплики на общинарите.", "date": "2018.02.28", "title": "Боклук. Топлофикация. Скандал - историята на едно (не)обсъждане"}
{"url": "http://clubz.bg/64840-kabinetyt_dyrji_na_rychno_upravlenie_7_ot_byudjeta", "text": "Анализ на Института по пазарна икономика констатира притеснителната тенденция властта да харчи извън одобрения й от парламента бюджет.  Прегледът на изпълнението на бюджета за 2016 и 2017 г. показва, че над 7% от годишните разходи по консолидираната фискална програма (без вноската в бюджета на Европейския съюз) се отпускат с Постановление на Министерския съвет, разкриват изчисленията. Сметната палата ще проверява как кабинетът раздава пари и \"празни чекове\" Месечните данни показват, че през ноември делът на дискреционните разходи се увеличава до между 6.5-9.5%, а през декември скача дори до 23-26%. (Тогава обикновено се отпускат средства за запълване на \"дупки\" в бюджетите на различни ведомства, б.р.) С други думи, около 1/4 от консолидираните разходи през декември 2016 и 2017 г. са отпуснати дискреционно, без гласуване в парламента и без обществено обсъждане за необходимостта, целесъобразността и ефективността на тези разходи, констатират от ИПИ. Наскоро БСП поиска Сметната палата да провери допълнителните разходи и трансфери по бюджетите, разпоредени от Министерския съвет. На Сметната палата е възложен одит на допълнителните разходи и трансфери по бюджетите на първостепенните разпоредители с бюджет, одобрени с постановление на Министерския съвет за периода 10 май 2017 г. - 31 януари 2018 г. В ГЕРБ съгласни Сметната палата да провери бюджета Анализът на Института по пазарна икономика констатира две слабости по отношение на фискалната политика: Първата слабост е свързана с изготвяне на силно консервативни бюджетни прогнози, които водят до сериозно разминаване между очакваното и реалното изпълнение на бюджета. Втората слабост е именно твърде голямата дискреция при изпълнението на публичните разходи. Т.нар. дискреция или \"ръчно управление\" на бюджета от страна на изпълнителната власт се изразява в: От направения преглед на бюджетното изпълнение през 2016 и 2017 г. става ясно, че то не зависи нито от развитието на икономиката (това са годините с най-висок икономически растеж след кризата, като през 2017 г. се постигна и рекордно висока заетост), нито от формажорни фактори като непредвидени разходи, лоша събираемост на приходите и др. Напротив, изпълнението се характеризира с висок дял на дискреционните разходи, които са концентрирани през последните два месеца на годината. Тази практика е свързана както със съмнения за неефективност, популизъм или лобизъм при тези разходи, така и със затрудняване работата на частния сектор, работещ с държавни ведомства, който е принуден да поддържа по-високи нива на оборотен капитал. По стара празнична традиция: кабинетът развърза торбата с парите С Постановления на Министерския съвет (ПМС) са отпуснати допълнителни разходи в размер на над 2.2 млрд. лева годишно в периода 2016-2017 г. Това се случва под формата на преструктуриране на първоначално одобрени разходи, вътрешнокомпенсирани промени по разходни пера и/или политики, както и предвидени средства по централния бюджет. Дори отпускането на първоначално предвидени средства с ПМС за дискреционен разход, тъй като над половината от тях са отпуснати през последните два месеца на годината, което ги прави непредвидими. Т.е. нито е ясно кога ще бъдат отпуснати средства за тях, нито дали изобщо ще бъдат направени през тази или през някоя от следващите години. В ГЕРБ съгласни Сметната палата да провери бюджета По стара празнична традиция: кабинетът развърза торбата с парите", "date": "2018.02.28", "title": "Кабинетът държи на ръчно управление 7% от бюджета"}
{"url": "http://clubz.bg/64835-eto_go_proekta_za_otteglqneto_na_velikobritaniq_ot_es", "text": "Европейската комисия представи днес писмено позицията си в преговорите за излизането на Великобритания от ЕС. На пресконференция по този повод главният преговарящ на ЕС Мишел Барние заяви, че остават множество дълбоки различия с Лондон, както и че в писмената позиция на ЕК няма нищо ново и не се крият изненади.  Барние отбеляза, че споразумението за преходен срок след напускането на Великобритания следва да бъде заложено в самия договор за оттеглянето. По неговите думи стремежът на ЕС е между двете части на ирландския остров да няма граница. Той отбеляза, че е възможно въвеждането на \"проверки на места\" през пропускателни точки. По въпроса за правата на гражданите ЕС настоява европейците, пристигнали във Великобритания до края на 2020 г., да имат същите права като онези, дошли до март догодина. ЕС предпочита също Съдът на ЕС да следи спазването на общностното право от страна на Великобритания в преходния срок, в който Лондон няма да има глас в приемането на европейските правила. Барние каза, че ЕС влага въображение в търсенето на изход, както и че е време не за изявления, а за съставянето на правни документи. По неговите думи в ЕС има единодушие в преговорите с Лондон въпреки различните интереси. Той съобщи, че следващата седмица се очаква нов кръг преговори с британските представители. В отговор на въпрос Барние добави, че ЕК е готова с план за \"извънредни обстоятелства\" - в случай че преговорите се провалят. Европейската комисия публикува днес  . Проектът на споразумението за оттегляне привежда в правна форма Съвместния доклад на преговарящите от името на Европейския съюз и правителството на Обединеното кралство относно напредъка през първия етап на преговорите, публикуван на 8 декември 2017 г., и предлага текст за онези нерешени въпроси, свързани с оттеглянето, които са само упоменати в съвместния доклад, без да са изложени подробно. Проектът включва също така текста относно преходния период, основаващ се на допълнителните указания за водене на преговори, приети от Съвета (член 50) на 29 януари 2018 г. Нова антибрекзит партия се роди във Великобритания  - те  Този протокол конкретизира третия вариант, описан в съвместния доклад, с цел да се избегне създаването на \"твърда\" граница на остров Ирландия. Това е резервното решение на съвместния доклад, което се прилага при липса на други договорени решения. Проектът на протокола не предрешава обсъжданията на другите два варианта. Проектът на споразумението за оттегляне е публикуван онлайн в съответствие с политиката за прозрачност на Комисията. Комисията представя този проект сега, за да даде възможност на първо време за провеждане на консултации с държавите членки и Европейския парламент, а впоследствие и за преговори с Обединеното кралство. Като се има предвид, че споразумението за оттегляне трябва да бъде договорено и ратифицирано преди оттеглянето на Обединеното кралство, е важно да се остави достатъчно време за преговори. Проектът на споразумението за оттегляне ще бъде изпратен на Съвета (член 50) и на ръководната група на Европейския парламент по въпросите на \"Брекзит\" за обсъждане, преди да бъде предаден на Обединеното кралство с цел провеждане на преговори. Европейският съвет (член 50) призова Обединеното кралство да даде допълнителна яснота за позицията си по въпроса за рамката за бъдещите отношения предвид предстоящото заседание на Европейския съвет на 22 и 23 март, на което се очаква той да приеме допълнителни насоки. Сключването на цялостното споразумение за оттегляне по член 50 ще трябва да се извърши с участието на Съвета (член 50), Европейския парламент и Обединеното кралство при спазване на конституционните изисквания на Обединеното кралство. Обединеното кралство ще напусне Европейския съюз на 30 март 2019 г. На 15 декември 2017 г. Европейският съвет (член 50) приветства напредъка, постигнат през първия етап на преговорите, отразен в съобщението на Комисията и Съвместния доклад от 8 декември 2017 г. Той призова Комисията в качеството на преговарящ от името на Съюза и Обединеното кралство да завършат работата по всички въпроси, свързани с оттеглянето, включително тези, които все още не са били разглеждани през първия етап, да консолидират получените резултати и да започнат изготвянето на съответните части на споразумението за оттегляне. Европейският съвет (член 50) подчерта, че преговорите през втория етап могат да напреднат само ако всички ангажименти, поети през първия етап, бъдат спазени в пълна степен и приемат възможно най-бързо подобаваща правна форма. Насоките на Европейския съвет (член 50) от 29 април 2017 г., както и общите принципи и процедурните договорености за воденето на преговорите, определени в указанията на Съвета за водене на преговори от 22 май 2017 г., продължават изцяло да се прилагат спрямо този етап на преговорите.", "date": "2018.02.28", "title": "Ето го проекта за оттеглянето на Великобритания от ЕС"}
{"url": "http://clubz.bg/64837-radev_vchera_premieryt_dade_nqkakvi_syveti_za_chez_a_chakame_otgovori", "text": "Това каза днес президентът Румен Радев за сделката с ЧЕЗ. Той за втори пореден ден коментира темата за продажбата на електроразпределителното дружество. Вчера премиерът Бойко Борисов обяви, че е разтревожен от сделката на ЧЕЗ с малко известната \"Инерком\", а след това видя заговор срещу него и правителството му. Преди това чешкият премиер Андрей Бабиш каза, че е шокиран от продажбата. От информация в чешкото издание, близко до Бабиш - \"Лидове новини\", стана ясно, че две български банки ще финасират сделката. Новини от Чехия: Две български банки ще финансират сделката за ЧЕЗ Зададох въпроси за сделката на ЧЕЗ, а вчера премиерът даде някакви съвети. Всички очакваме отговори. Бойко Борисов: Този път оставки няма да има, ще ги разнищя докрай (ВИДЕО) Част от въпросите, които Радев зададе вчера: \"Как така отговорните институции научават и започват да действат постфактум? Това са въпросите\", коментира той и днес. Президентът: Явно има схема за скрито придобиване на ЧЕЗ Радев няма да свиква КСНС само по казуса ЧЕЗ. Той коментира и призива на Борисов да разговаря с чешкия президент Милош Земан, така както българският премиер вчера се чу по телефона с колегата си Бабиш. Попитан дали представители на президентската администрация ще присъстват в парламента на изслушването на хората, свързани със сделката на заседание на комисии, Радев отговори, че ще има такива. \"Големият проблем е, че няма национална стратегия за енергетиката с един средносрочен хоризонт 2030 г. и дългосрочен 2050 г. Ако нямаме такава стратегия, всичко ще се решава на парче и ще имаме скандал след скандал\", каза още държавният глава. Бойко Борисов: Този път оставки няма да има, ще ги разнищя докрай (ВИДЕО) Президентът: Явно има схема за скрито придобиване на ЧЕЗ", "date": "2018.02.28", "title": "Радев: Вчера премиерът даде някакви съвети за ЧЕЗ, а чакаме отговори"}
{"url": "http://clubz.bg/64842-pravna_komisiq_othvyrli_i_vetoto_na_radev_vyrhu_zakona_peevski_za_ktb", "text": "С 13 гласа \"за\", 7 \"против\" и без въздържали се парламентарната правна комисия днес очаквано отхвърли ветото на президента Румен Радев върху промените в Закона за банковата несъстоятелност, предложени от ДПС начело с депутата Делян Пеевски. Румен Радев наложи вето на \"Закона Пеевски\" за КТБ Законопроектът бе определен от вносителя като начин да се спре \"вторичното разграбване на КТБ\" чрез отменяне на сделките за цесии, които много от кредиторите на банката осъществиха след фалита й. Според държавният глава обаче има сериозен проблем със законопроекта, тъй като създава възможност да се разтрогват вече сключени сделки, тоест се въвеждат правила със задна дата - белег на извънредно законодателство, а и в самия проект бе записано името на фалиралата КТБ, което на практика го прави закон за една конкретна банка. Вторият вносител на законопроекта наравно с Пеевски - Йордан Цонев, отбеляза, че ДПС все пак са си взели бележка от критиката на президента, че не е имала пълна яснота относно обхвата на този обществен интерес. И заяви, че от Движението са направили допитване до министъра на финансите, което ще бъде представено на обсъждане в зала. Радев обмислял поредното вето - върху закона \"Пеевски за КТБ\" И отбеляза, че дори според държавния глава депутатите имат право да гласуват закони със задна дата. \"Да, България\" зове за вето на закона \"Пеевски\" за КТБ От БСП очаквано обявиха, че ще подкрепят ветото, тъй като според тях от една страна законът няма да свърши нужното, а от друга - създава сериозни рискове.  Йордан Цонев опонира: Според депутата от БСП Крум Зарков, макар Народното събрание да може да приема ретроактивни закони, това не е непременно добра практика. Зарков добави: Парламентът обяви за нищожни цесии и прихващания, свързани с КТБ Според него ветото все пак е постигнало целта си, тъй като се задават повече въпроси и има повече прозрачност. Хамид Хамид (ДПС) обаче отбеляза, че Зарков не е коректен. Тук в дебата се включи и председателят на комисията от ГЕРБ Данаил Кирилов, който отбеляза: Зарков отбеляза, че не е редно да се прави законопроект за една конкретна банка. Филип Попов, също от левицата, пък разясни според него безспорните негативни последици от това: В края на дебата се включи и един от синдиците на банката - Ангел Донов, който отбеляза: Радев обмислял поредното вето - върху закона \"Пеевски за КТБ\" \"Да, България\" зове за вето на закона \"Пеевски\" за КТБ Парламентът обяви за нищожни цесии и прихващания, свързани с КТБ", "date": "2018.02.28", "title": "Правна комисия отхвърли и ветото на Радев върху закона \"Пеевски за КТБ\""}
{"url": "http://clubz.bg/64822-chez_evn_i_energo_pro_zaqviha_che_shte_iskat_po_skyp_tok", "text": "Трите електроразпределителни дружества в България заявиха, че ще поискат нови цени на тока от 1 юли тази година. Следвайки законовите изисквания на чл.36а, ал. 1 от Закона за енергетиката, те обявиха намеренията си да подадат ценови заявления до Комисията за енергийно и водно регулиране (КЕВР) за промяна на цените на услугата \"обществено снабдяване с електрическа енергия\". КЕВР се произнася за купувача на ЧЕЗ-България след финала на сделката Предложението на \"ЧЕЗ Електро България\" АД, което държи най-много потребители - близо 3 милиона, \"ще се базира на принципите, следвани от Дружеството при всяко едно от своите ценови заявления, а именно: покриване на присъщите разходи за осъществяване на лицензиoнната дейност, съгласно чл. 31, т. 2 от Закона за енергетиката, чрез определяне на обоснована надценка за дейността, елиминиране на кръстосаното субсидиране между отделните сегменти на регулирания пазар и изпълнение на вменените законови задължения на крайния снабдител\". \"Енерго-Про\" дава същата заявка, като пише, че ще предложи на КЕВР съгласно чл. 31, т. 2 от ЗЕ да признае икономически обоснованите разходи за осъществяване на лицензионната дейност и предоставяне на качествена услуга на своите клиенти. Предложението на \"Електроразпределение Север\" АД предвижда годишна инвестиционна програма за следващия тригодишен регулаторен период в размер на 45 милиона лева, както и коригиране размера на технологичните разходи и нормата на възвръщаемост до актуалните им нива. Гинка Върбакова: Обидена съм, името ми стана нарицателно Както обясни вчера шефът на КЕВР Иван Иванов, . На 1 юли м.г. КЕВР утвърди, че цената на електроенергията за потребителите на ЧЕЗ се увеличава с 2%, за клиентите на EVN - с 1.7%, а за \"Енерго-Про\" – с 0.41%. Небитовите потребители на регулиран пазар, ползващи електроенергия на ниско напрежение, са с по-ниски от предишните цени. При върховата енергия в зависимост от начина на измерване поевтиняването е между 0.38% и 8.84% за различните доставчици. В същото време дневната и нощната тарифа за дребния бизнес намалява съответно между 1 и 11 процента и между 1.68 и 7.5 процента. Гинка Върбакова: Обидена съм, името ми стана нарицателно", "date": "2018.02.28", "title": "ЧЕЗ, ЕВН и \"Енерго-Про\" заявиха, че ще искат по-скъп ток"}
{"url": "http://clubz.bg/64834-vilendorfskata_venera_e_pornografiq_spored_fejsbuk", "text": "Фейсбук премахна изображение на Венера от Вилендорф, защото на снимката имало „неподходящо съдържание“. След скандала с нимфите от галерията в Манчестър и проблематичната им голота поредна жертва на цензурата се оказа статуетка на почти 30 хиляди години. Снимката е била публикувана от Лаура Гианда, която след премахването на изображението е обжалвала няколко пъти решението на администраторите на социалната мрежа, но без резултат. Венера е изваяна с пищни форми, висока е само 11 сантиметра, но фейсбук вижда в нея заплаха за чистотата на съдържанието си. Изваяна е от варовик през каменната ера и в момента се съхранява в Природоисторическия музей във Виена, отбелязва сайтът The Art newspaper. Постът на Лаура Гианда, в който осъжда наложеното ѝ от социалната мрежа ограничение, е споделен над 7000 пъти. От Виенския музей също реагираха. По-рано този месец друг случай на цензура в изкуството бе разглеждан в съда в Париж – Фредерик Дюран-Баиса съди социалната мрежа от 2011-а, след като профилът му бил закрит, защото е споделил фотография на картината на Гюстав Курбе „Произходът на света“. Въпреки че фейсбук промени политиката си относно голотата, когато става дума за  , практиката да се цензурира изкуство продължава.", "date": "2018.02.28", "title": "Вилендорфската Венера е порнография според фейсбук"}
{"url": "http://clubz.bg/64823-ne_e_samo_ginka", "text": "Има едни такива сайънс фикшън сюжети, където около теб се разхождат досущ реални хора, само че някои от тях се оказват роботи. За да ги различиш, трябва да откриеш примерно миниатюрен контакт за зареждане на тила. По-опитният зрител се усъмнява още от прекалено безпогрешното им поведение, овладения тон, липсата на всякакви по-дълбоки емоции извън зададената програма. Всъщност основното занимание на медийните анализатори е такова: наблюдавайки поредния \"сериал\", да коментират в реално време: \"Този май не е истински, зад него стои онзи, а зад онзи пък - еди-кой си.\" Публичният живот се слива с конспиративните сюжети: нищо не е каквото изглежда и дори най-незначителните факти са част от голямата логическа верига. Разбирате защо публиката загуби вкус към собствено политическата проблематика, защо скандалите се оттичат в медийната канализация и вече няма ляво, няма дясно; просто разконспирирането на маските стана толкова интересно, че другото бледнее. Забележителното е, че тук не става дума просто за някаква национална параноя; самата реалност е построена така, че да ни държи в непрекъснато състояние на подозрителност. Вземете пресния случай с г-жа Гинка Върбакова. Тя каза, че притежава 100 милиона лева, около 120 милиона би следвало да извади от джоба си утре, за да привлече заеми за финансиране на проект за 600 милиона (20%), което значи, че притежава още повече. Това за България е сериозно богатство - оказва се обаче, че ние не знаем нищо за нея. Тя не е в класациите на някакъв български \"Форбс\", не я интервюират иначе жадните за разкошен живот жълти медии. Върбакова се оказва един анонимен мултимилионер - малко като Корейко от \"Златния телец\", който води живот на скромен съветски труженик. Можем само да гадаем кой стои зад сделката за ЧЕЗ - дали Христо Ковачки, Делян Пеевски, руско-грузинска офшорка, самият Бойко Борисов... Съвсем скоро националпопулистите прокараха безумния си закон за бурките с аргумента, че хората у нас трябвало да ходят с открито лице. Съгласен! Не ги смущава обаче това, че не 20 обидени жени от Пазарджик, а най-богатите българи крият лицата си. Подобен номер ни бе изигран с ТЕЦ-Варна, преди това с \"Булгартабак\"; не разбрахме и кой точно стои зад ликвидацията на неудобната за властта телевизия BiT. Професионално лице под наем на име Георгиус от Кипър ще застроява Пирин - ако рече да съсипва природата, ще хванем на босия опинците, както вече сме правили. Самият премиер заяви, че зад него вероятно стои Цеко Минев, въпросният бизнесмен обаче отрече - и юридическият съспенс беше отложен за следващата серия. Най-вбесяващото във всичко това е твърдението, че всичко е законно - например законно е някакви хора да крият лицата си зад офшорки. С ушите си чух как г-н Симеонов (приватизирал патриотичната идея) каза, че в тях няма нищо лошо, това се правело \"за да се икономисат данъци\". Дали го пише в тефтерчето на Левски, не помня. Офшорната идея обаче не просто удря в сърцето на националния ни интерес - тя превръща в маскарад самото ни публично пространство. А кой знае защо кръстоносците от похода срещу либерализма днес обичат да пропускат тази най-уродлива негова рожба. Е, да, по-лесно е да громиш бежанци или пък интерсексуални хора, отколкото могъщи бизнес интереси, които монополизират държавата. Самата тайна, с която е обвеяно богатството през последните десетилетия, подкопава същината на демокрацията. Защо трябва да се знае, че аз съм явен собственик на апартамента си и професията ми да е ясна за всички, а онзи, от когото зависят хиляди българи, да се крие? Разбирам полицията да пази в тайна какъв откуп са платили родителите за отвлечено дете, но какво има за криене в една голяма сделка, в това коя точно банка ще я финансира или откъде си спечелил парите си? В чужбина непрекъснато чета за това колко пари са платили за каква компания, в гордата ни татковина обаче все опираме до търговска тайна, преминаваща в омерта. Обяснението, че бизнесменът се страхува от лоши хора, които ще научат колко е богат и ще го шантажират, ни взема за балъци. Защото престъпниците едва ли чакат да се информират от телевизията. Работата е в това, че онези, които всъщност ни управляват, са емигрирали от света ни. Парите им - заровени по острови на съкровищата, децата - в Швейцария, телата - в затворени комплекси. С нас взаимодействат сурогатите, направлявани дистанционно. И това на фона на една симулирана от медиите действителност, в която сякаш се водят дебати по важни теми, например колко часа да се учи Вазов в 11 клас. Неслучайно въпросът #КОЙ не слиза от социалните мрежи вече пет години: зад него се крие ужасът от внезапното усещане за загуба на реалност. Класическият капиталист е в центъра на публичността - с каретата си, с цилиндъра, с благотворителните балове. Пак го мразят, но поне е там, част от общността, която експлоатира, част е от нея. Новата технология на господство се състои в това, че повелителите на капитала все по-често просто отсъстват. Събират се някъде в тесни кръгове, управляват дистанционно, замитат следите си. Нали си го представяте: вместо да протестират за по-големи заплати, работниците първо трябва да се помъчат да разберат кой точно трябва да им плати тези заплати. И всичко е законно, защото тъкмо такива закони сме позволили да се приемат. Ако пък кажете: дай да променим тия пусти закони и да забраним офшорките, ще кажат - да ама това ще съсипе бизнеса, защото ще ни отнеме конкурентно предимство. Молчать, не рассуждать! Лично мен ме е страх, че ако не намерим разумно решение, за да върнем физически управниците с открити лица между нас, нещата ще се променят по катастрофален начин. Но поне ще се съгласите, че моделът на \"офшорната бурка\" неусетно се разпространи върху цялата ни публичност. Кой ще ти повярва днес, че един журналист може да говори неща, които не му диктуват в слушалката? Че НПО активистът може да се ангажира с каузи не защото му плащат? Всички са под подозрение до второ нареждане - и онези, които заграбват държавата, и онези, които ги разобличават. Роботите са между нас! Ако се замислите, ще разберете защо вече десетилетия не правим нищо, за да открием лицата. Ако повярваме, че светът по определение е един голям заговор, няма да ни идва на ум да им пречим. Дето се казва, те дори имат интерес да ни пробутват от време на време един сюжет тип \"Гинка\", за да ни припомнят, че от матрицата няма изход.", "date": "2018.02.28", "title": "Не е само \"Гинка\""}
{"url": "http://clubz.bg/64811-cheshkiqt_premier_nqmame_namerenie_da_anulirame_sdelkata_za_chez", "text": "Чешката държава няма намерение да анулира сделката за продажба на \"ЧЕЗ-България\" въпреки притесненията от новините, които идват от България. Това заяви премиерът на Чехия Андрей Бабиш в интервю за  . Двата въпроса на българската телевизия са зададени на министър-председателя по телефона от репортер от партньорската телевизия в Чехия TV NOVA.  Ето отговорите на чешкия премиер: Вчера Андрей Бабиш даде интервю и за вестник \"Лидове новини\", в които заявява в прав текст, че е \"шокиран\" от новините, които идват от България покрай продажбата на \"ЧЕЗ-България\" на фирмата \"Инерком\" на Гинка Върбакова. Той нарича чешката компания, която продава българското си дружество, \"държава в държавата\", но подчертава, както и днес, че то не е 100% държавна собственост.  Премиерът на Чехия за ЧЕЗ: Шокиран съм от случващото се Новини от Чехия: Две български банки ще финансират сделката за ЧЕЗ Бойко Борисов: Този път оставки няма да има, ще ги разнищя докрай (ВИДЕО) Новини от Чехия: Две български банки ще финансират сделката за ЧЕЗ Бойко Борисов: Този път оставки няма да има, ще ги разнищя докрай (ВИДЕО)", "date": "2018.02.28", "title": "Чешкият премиер: Нямаме намерение да анулираме сделката за ЧЕЗ"}
{"url": "http://clubz.bg/64831-eto_q_tabelata_vyv_vashington_za_ploshtad_boris_nemcov", "text": "На третата година от убийството на руския политик Борис Немцов във Вашингтон вече се появиха табели на улицата, указващи Boris Nemtsov Plaza. Градската управа взе решение участък от Уисконсин авеню срещу посолството на Русия да носи името на разстреляния в Москва политик. Новото наименование влезе в сила от 27 февруари - деня на убийството му. Според становището на градския съвет на Вашингтон това ще стане \"мемориал в чест на Немцов, който е невъзможно да бъде премахнат\". За убийството на Немцов бяха осъдени петима чеченци, които получиха присъди от 11 до 20 години лишаване от свобода. Те не се признаха за виновни. Поръчителите на разстрела така и не са открити. Клуб Z беше последната българска медия, разговаряла с Борис Немцов преди убийството му.", "date": "2018.02.28", "title": "Ето я табелата във Вашингтон за площад \"Борис Немцов\""}
{"url": "http://clubz.bg/64832-norvegiq_zabranqva_i_poluavtomatichnite_oryjiq", "text": "Норвегия обяви плановете си да забрани и полуавтоматичните оръжия от 2021 г. Забраната се въвежда десетилетие след като Андерш Брайвик застреля 69 души на младежки летен лагер на остров Ютьоя близо до Осло. Това се случва на фона на разгорещените дебати, които се водят в САЩ за необходимостта от налагане на ограничения в режима за притежаване на оръжия след поредната масова стрелба - този път в училище във Флорида, при която загинаха 17 ученици. Американският президент Доналд Тръмп излезе с предложение по този повод учителите да бъдат въоръжени в училищата. Стрелба в гимназия във Флорида, потвърдени 17 убити (ВИДЕО, СНИМКИ) Забраната за полуавтоматичните оръжия беше предложена от дясното правителство на малцинството в Норвегия още през миналата година, но сега управляващите смятат, че имат достатъчна подкрепа, за да бъде приет законът. В Норвегия вече е забранена продажбата на автоматичните оръжия. Страната има сравнително строго законодателство по отношение на оръжията и се изисква разрешително, ясна причина за какво е нужно, както и чисто криминално досие. На 22 юли 2011 г. крайнодесният екстремист Брайвик използва полуавтоматична пушка \"Рюгер Мини-14\" и пистолет \"Глок\". Убиецът Брайвик осъди Норвегия за нарушени човешки права Огромната част от жертвите му бяха тийнейджъри, над 100 други бяха ранени при стрелбата. Убиецът Брайвик осъди Норвегия за нарушени човешки права", "date": "2018.02.28", "title": "Норвегия забранява и полуавтоматичните оръжия"}
{"url": "http://clubz.bg/64821-kak_barbra_strejzynd_se_prebori_za_mqstoto_si_v_myjkiq_holivud", "text": "Когато филмовата академия отказва да номинира Барбра Стрейзънд за ролята й в \"Йентъл\", филм за жена, която се облича в мъжки дрехи, за да получи достъп до образование, тя не е разочарована. 34 години по-късно Стрейзънд е разрушила всички бариери  - тя е първата жена, която едновременно е била актриса, режисьор, продуцент и сценарист на един и същ филм, пише американското издание  , пред което тя разказва за сексизма в Холивуд и коментира политиката на американския президент Доналд Тръмп. Кампанията #MeToo срещу сексуалното насилие на работното място Стрейзънд определя като \"вдъхновяваща\". Напоследък много жени в Холивуд събраха кураж да разкажат за сексуалните посегателства срещу тях. Срещу Барбра Стрейзънд обаче не е имало подобни посегателства, разказва самата тя. Тя не се връща повече. Стрейзънд разказва също, че не е знаела за сексуалния тормоз, който продуцентът Харви Уайнстийн упражнява над актриси. Тя обаче е имала неприятно преживяване с него. Между тях се разразил спор за премиерата на бродуейския му мюзикъл \"Откриването на Невърленд\". След като отказала, Уайнстийн заплашил вече никога да не работи с нея по бъдещите им проекти. Тя обвинява филмовата индустия, че не е създала достатъчно възможности за жените продуценти и режисьори. В мемоарите си, които подготвя от дълго време, актрисата и режисьор е посветила една от главите на \"Клубът на момчетата\" в Холивуд. На въпроса кога книгата все пак ще бъде пусната на пазара, тя отговаря: \"Нямям никаква представа.\" Като виден привърженик на демократите Стрейзънд не пропуска възможността да критикува президента Доналд Тръмп. Тя е сред звездите, които подкрепят кампанията на опонента на Тръмп Хилъри Клинтън. Тогава тя дори нарича привържениците на Тръмп \"окаяници\". Стрейзънд смята, че всъщност Тръмп не е победил Клинтън.", "date": "2018.02.28", "title": "Как Барбра Стрейзънд се пребори за мястото си в мъжкия Холивуд?"}
{"url": "http://clubz.bg/64824-krasen_kralev_ski_pistite_ni_sa_kolkoto_na_edno_avstrijsko_selo", "text": "Министърът на младежта и спорта Красен Кралев обяви в предаването \"Тази сутрин\" по бТВ, че няма как да бъдем доволни от представянето на българските олимпийци в Пьончан, но в същото време не бива да подлагаме на унищожителна критика спортистите ни, тъй като в България няма условия за зимните дисциплини. Кралев обяви, че годишно бюджетът за всички зимни спортове е 3,5 милиона лева. Най-големият проблем си остава липсата на база, тъй като по този начин не може да се практикува даден спорт и да се изгради конкурентна среда от спортуващи деца. Елитните ни спортисти са подсигурени - те тренират зад граница, но само те не са достатъчни, за да се надяваме на медали. Дискусията за Пирин и Банско - министерска седянка за Андора и Вълчи дол Кралев изтъкна шестото място на Сани Жекова в сноуборда, както и 14-ото на Владимир Зографски на малката шанца - това е подобрено класиране на българин в ски скока на олимпийски игри. Алберт Попов също се е представил не лошо в гигантския слалом - 28-и. Радо Янков отпадна още в квалификациите в сноуборда Бившият лекоатлет не се съгласи с анализи в медиите, според които в България са изхарчени 50 милиона лева за нищо, докато в Норвегия с 30 милиона са взети 39 медала. За Пирин и Витоша - много въпроси, малко отговори И направи прелюбопитно изказване - министърът почти директно обвини норвежките ски бегачи в нарушаване на феърплея, тъй като всички били астматици. Те обаче отиват на състезания с медицински свидетелства и така могат да използват забранени лекарства, които увеличават кислородния капацитет на организма. А целта уж е терапевтична. Той няколко пъти отхвърли обвиненията, че участието ни в Пьончан е \"скъпа екскурзия\", а спортистите ни - \"туристи\". Какви са премиите за олимпийски медали в България, САЩ, Норвегия и други страни? За самите игри разходите са само за самолетни билети. Сани Жекова ще получи премия за класиране на шестото място - 20 000 лева, колкото отрежда наредба на министерството, гласувана преди началото на игрите. Водещият Антон Хекимян \"прехвърли топката\" към конгреса на БФС, на който Кралев беше гост и чрез него държавата видимо подкрепи Борислав Михайлов. Той все пак намери грешка на организаторите - БФС: Той защити централата за обвинения от страна на опозицията в лицето на Любослав Пенев и Ивайло Дражев. За недопускането им в залата от началото и липсата на техни хора в комисиите - никъде в устава на БФС, нито в закона не било записано, че централата е длъжна да направи това. Валери Симеонов: Вторият лифт на Банско е благотворителен жест Кралев даде за пример художествената гимнастика. А надежди за бъдещето дават още спортове като бокс, олимпийската версия на таекуондо, лека атлетика, волейбол... А най-важното за българския спорт, според министъра, е приемането на закона за спорта следващия месец. Продължава и работата по спортната инфраструктура.  Радо Янков отпадна още в квалификациите в сноуборда За Пирин и Витоша - много въпроси, малко отговори Какви са премиите за олимпийски медали в България, САЩ, Норвегия и други страни? Валери Симеонов: Вторият лифт на Банско е благотворителен жест", "date": "2018.02.28", "title": "Красен Кралев: Ски пистите ни са колкото на едно австрийско село"}
{"url": "http://clubz.bg/64830-lavrov_sasht_podgotvqt_evropa_da_izpolzva_qdreno_oryjie_sreshtu_rusiq", "text": "Военни от САЩ подготвят неядрени страни от НАТО за използване на тактическо ядрено оръжие срещу Русия. Това заяви руският външен министър Сергей Лавров днес в Женева, предаде ТАСС. Той говори на Конференцията по разоръжаването, чийто председател до март 2019 г. е Москва. Дипломат номер 1 на Москва обвини Вашингтон, че блокира изработването на механизъм за забрана на биологичните оръжия. Лавров отбеляза също, че трябва колкото се може по-бързо да бъде съгласувана балансирана програма за работата на Конференцията по разоръжаването.", "date": "2018.02.28", "title": "Лавров: САЩ подготвят Европа да използва ядрено оръжие срещу Русия"}
{"url": "http://clubz.bg/64827-sled_kato_umyrtvi_nad_100_ptici_babh_svetkavichno_im_otkri_ptichi_grip", "text": "Вече трети ден продължават неяснотите с умъртвените незаконно от Българската агенция по безопасност на храните (БАБХ) над 100 екзотични птици. След като от агенцията неправомерно иззеха птиците, временно настанени в столичния зоопарк, и ги умъртвиха само по подозрения, че може да са носители на вируса на птичия грип, ден по-късно оттам, след като бяха подложени на атаки и обществен натиск, решиха да обявят, че са взели проби от пернатите, но постфактум, и са се оказали прави - две от птиците били заразени с щама. На това обаче не вярват от фондацията за защита на животните \"Четири лапи\", които твърдят, че технологичното време за излизане на положителните резултати е подозрително късо. Както Клуб Z писа, на 20 декември от БАБХ задържали птиците близо до границата. РИОСВ-Монтана ги настанява със своя заповед в столичната зоологическа до изясняване на случая. Междувременно обаче и БАБХ издава заповед за умъртвяването на птиците, подозирайки, че може да са заразени с птичи грип, но без ясен мотив, тъй като проби не са взети. Директорът на зоопарка обжалва, като съдът уважава жалбата му и спира умъртвяването. Но късно - от БАБХ вече са иззели птиците преди излизането на съдебното решение и са ги пратили в газовите камери. Иначе птиците може да бъдат изведени от зоопарка само със заповед на този, който ги е настанил там - т.е. екоинспекцията в Монтана. Как и защо бяха умъртвени 124 екзотични птици След като действията на БАБХ предизивкаха широка обществена реакция, земеделският министър Румен Порожанов обяви, че започва проверка. Междувременно от БАБХ се оправдаха: Заради карантината зоопаркът е временно затворен. От \"Четири лапи\" вече обявиха, че според тях става въпрос за саморазправа с парка, който им помогна в спасяването на двете лъвчета, които към днешна дата са настанени в спасителен център в Холандия, докато от БАБХ се придържаха към \"опорната точка\", че те трябва да бъдат изпратени в зоопарка в Пазарджик.  Междувременно се появиха и кадри на доброволци от стопанството в с. Владимир, Радомирско, където са умъртвени в газови камери и изгорени иззетите птици. На тях се вижда как труповете на животните, уж заразноболни, са оставени в двора на стопанството, а човек ги пипа с голи ръце без никакво притеснение.   От \"Четири лапи\" посочват: \"Остават въпросите, а имаме и нововъзникнали:", "date": "2018.02.28", "title": "След като умъртви над 100 птици, БАБХ светкавично им откри птичи грип"}
{"url": "http://clubz.bg/64808-pyrzulnahme_li_se", "text": "Българинът е особено същество. Той е придирчив. Специалист е по много въпроси и държи да сподели мнение дори когато няма какво да каже. Има високи изисквания и лесно се разочарова. От друга страна обаче, е много трудно да му угодиш. Рядко е щастлив, редовно е мрънкащ. Винаги е емоционален и не обича да е реалист. Смята себе си за специален. По-специален от останалите. Че хан Аспарух да не му е дал тая земя едно време, за да бъде тих и смирен, я? Разбира се, че ще недоволства, ако му се отвори възможност. А възможности много - зиме, лете, денем и нощем. Толкова много талант има българинът в това отношение, че единствено можем да съжалим (и да помрънкаме на свой ред), че тази „дисциплина“ по някаква причина не е олимпийска. Поне състезания по нея се провеждат редовно. Олимпийските игри в Пьончан приключиха преди няколко дни, но далеч по-интересна е надпреварата по недоволство, която започна още по време на игрите, но която все още продължава. Окей, след като теглим чертата и направим любимата на всички равносметка, не съм сигурен дали българският спорт заслужава топла прегръдка или евтаназия. Някак между другото изпратихме цели 21 спортисти в Южна Корея - най-много от 2002 година насам. Но като изключим 5-6 от тях, едва ли ще успеете да изброите имената на останалите. И спортовете, в които се състезават. Не искам да звуча пренебрежително към спортисти, които все пак са заслужили квоти за олимпийски игри, но искам да акцентирам върху това, че нямахме право да очакваме каквото и да е от тях. Радо Янков отпадна още в квалификациите в сноуборда Няма нужда министърът на спорта да обяснява в сутрешните блокове защо не сме спечелили медали. Няма нужда да подлагаме и самите спортисти на допълнително унижение, задавайки им същия въпрос. По-скоро сами да си отговорим с какво право вдигаме изкуствено летвата? Но докато съм на вълна въпроси, ще задам няколко помощни. Да се сещате за някой наш сънародник, който да постигнал наскоро забележителни успехи в който и да е зимен спорт на световната (не само европейска) сцена? Освен Радослав Янков, който преди две години спечели Световната купа по сноуборд. Да се сещате за кой да е зимен спорт, който да получава добро финансиране от държавата (не става въпрос за елитното ниво, а за аматьорското, основата) и който да разполага с добра база в България? Да се сещате какви бяха постиженията на представителите ни на последните две зимни игри? Май въпросите се получиха реторични. Някой може да каже, че през последните 10-15 години немалко наши представители в различните спортове (и зимни, и летни) постигаха завидни успехи. Без много да му мислите, сигурно ще се сетите за Евгения Раданова, Албена Денкова и Максим Стависки, Екатерина Дафовска, Ирина Никулчина... Но успехите им сякаш дойдоха доста енигматично, като се имат предвид почти нулевите условия за подготовка, с които те са разполагали. Подобно нещо се случва и с българския волейбол, който все още произвежда таланти на световно ниво, въпреки че почти всички зали в България са в окаяно състояние. В зимните спортове обаче това чудо отмина и трябва да сложим розовите очила с големия диоптър, за да си повярваме, че ни очакват кой знае какви емоции, свързани с тях. Камо ли пък медали...  В този ред на мисли резултатите от Пьончан са всичко друго, но не и неочаквани. Колкото и да не ми се иска да го призная, спортистите ни в Южна Корея бяха просто симпатичен фон - преки свидетели на действието, застанали удобно на първи ред. По комичен начин е тъжно, че ако класиранията се зачитаха отзад напред, щяхме да имаме бронзов медал в ски бягането. Както и в Рио преди 2 години, така и сега предвидените държавни бонуси за медал бяха огромни - 250 000 лв. за златен, 200 000 лв. за сребърен и 150 000 лв. за бронзов медал. Чудесно! Макар че със същата охота биха могли да предложат сумите и на всеки от спортистите ни, успял да си направи селфи с извънземно. И в двата случая парите щяха да останат непокътнати. Нашите 16-и в женската щафета в биатлона Но нека не се отплесваме - идеята ми беше, че трябва да сме реалисти. Тук-там Господ може и да се окаже българин, но цялостната картина е различна. В държава, в която повече се взема, отколкото се дава, няма как да имаме огромни очаквания. Манталитетът тук е такъв, че ако могат да бъдат откраднати дори 2 лева, те ще бъдат откраднати. Особено що се онася до пари за спорт. За да не виси твърдението във въздуха, ще ви дам конкретен пример. Преди няколко години бе сформирана Българска кърлинг федерация на мястото на предишната организация - Български кърлинг съюз, след като последната (с председател Любомир Велинов) бе разформирована заради злоупотреби. По дяволите - що за хора трябва да сте, за да извършвате злоупотреби с българския кърлинг?! Единственото по-ниско ниво, на което човек би могъл да падне, е да краде от федерациите по главоблъсканици и судоку. Българинът наистина е особено същество. Ще ви оставя да помислите по въпроса, докато си нахлузвам ските и ще отида да покарам навън. Може да нямаме толкова много писти, но в това време, за щастие, и улиците са подходящи. За разлика от игрите в Пьончан зимата успя да ни изненада (отново). Теодоси Тончев: любителят на футбол, кърлинг и петанка Нашите 16-и в женската щафета в биатлона Теодоси Тончев: любителят на футбол, кърлинг и петанка", "date": "2018.02.28", "title": "Пързулнахме ли се?"}
{"url": "http://clubz.bg/64796-politiko_italiq_ostava_opasnost_za_evrozonata", "text": "Италианските политици може и да позагърбиха реториката за еврото и се отдръпнаха от призивите за излизане от клуба на единната европейска валута. Това обаче не означава, че страната вече не представлява опасност за еврозоната, пише Пиер Бриансон от \"Политико\". Еврокомисията проверява Франция и Италия за бюджет 2018 Следващото правителство и европейските му партньори ще трябва да действат внимателно. Италия е обременена с един от най-големите дългове в ЕС и е прекалено голяма, за да й бъде позволено да се провали. А усещането, ширещо се в страната, че членството в еврозоната е усмирителна риза, все още може да се завърне, за да измъчва валутния съюз. Засега настроението към еврото остава сложно и противоречиво: общо взето, италианците са обсебени от неговите ограничения, безразлични към ползите от него, но нямат настроение за напускане на валутния съюз. Това е отразено и в политическата реторика преди изборите в страната на 4 март. Дори антисистемното движение \"Пет звезди\" се отказа от призивите си за референдум за членството в еврозоната освен \"в краен случай\". Ограничението на ЕС за таван на бюджетния дефицит от 3% от БВП също не е застъпено особено в предизборната кампания. Ако партиите се придържат към щедрите си електорални платформи - бившият премиер Силвио Берлускони например обещава плосък данък и минимална месечна заплата 1000 евро за всички италианци, ще има причини да се породят съмнения, че следващото правителство ще може да поддържа разходите до тавана, определен от ЕС. 4 причини да се страхуваме за Италия Никой обаче няма да бъде изненадан, ако политиците се отдръпнат от нереалистичните си предизборни обещания след изборите. Засега италианската икономика оказва подкрепа: увеличението на брутния вътрешен продукт на страната може да е и с най-слабия темп в еврозоната, като ЕС прогнозира показателят да бъде 1,5% тази година спрямо 2,3% във валутния съюз като цяло. Възстановяването обаче, което навлиза в четвъртата си година, започва да става осезаемо, тъй като се превръща в работни места, особено за младите. Все пак е твърде рано за въздишка на облекчение. Италианското възстановяване помогна на гласоподавателите да забравят за ограниченията на еврозоната, но остават предпазливи. През последните 10 години станаха едни от най-големите скептици в еврозоната, що се отнася до ползите от еврото. Според най-новото проучване на \"Евробарометър\" 40% от италианците са на мнение, че еврото е лошо нещо за страната спрямо 25%, които споделят същото мнение в цялата еврозона. Бившият италиански премиер Енрико Лета изтъква, че за неговите сънародници еврото означава живот при икономическа и финансова дисциплина, която се пренебрегваше преди създаването на паричния съюз през 1999 година. Ако сега Италия е страната с най-голям държавен дълг в Европа след Гърция (130% от БВП), то това не се дължи главно на десетилетието на финансови сътресения, а на щедрите харчове и обещания, направени доста преди кризата. Европа - големият победител на изборите в Италия Днес тази задлъжнялост представлява риск. Икономиката на страната сега е в състояние, в което дълговият товар е пречка за по-бързия растеж. Освен това Италия има други проблеми - по-специално високите разходи за труд и пенсии - и ще се опитва да намали дълга, като същевременно приложи сериозна програма за държавни инвестиции, целяща да насърчи растежа. От който и политически спектър да е бъдещото правителство, то ще се нуждае от цялата помощ на европейските си партньори, за да предотврати завръщането на враждебността към еврото. Има два начина ЕС да помогне. Първият би бил Европейската комисия да предостави на Италия цялата гъвкавост, позволена от пакта за стабилност и растеж, като я остави да харчи по-свободно. За разлика от Франция например Италия не е от страните, които неколкократно нарушават бюджетните разпоредби. Бюджетният й дефицит остава под ограничението от 3% още след 2013-а, а преди това през първите пет години на финансовата криза той беше доста под средния за еврозоната. Огромният дълг остава проблем. Насърчаването на растежа обаче, осигурен от фискалната гъвкавост, би могъл да помогне да се облекчи дълговото бреме. Вторият начин, по който съседите на Италия биха могли да помогнат, е Франция и Германия да включат Рим в засега ексклузивните разговори за реформа на еврозоната. Това е много важно, тъй като редица от предлаганите идеи, включително мощен спасителен фонд, банков съюз и възможността да преструктуриране на държавен дълг, са били обсъждани, имайки предвид именно Италия, особено от германското правителство. Вече съществува усещане в Рим, че Париж, който няма търпение да постигне споразумение, е станал доста близък с Берлин. Италианските политици и икономисти поставят под съмнение голяма част от предложенията на Еманюел Макрон и Ангела Меркел. Италианците бавно се връщат към еврото. Сега от Франция и Германия зависи съмненията им да не пропълзят обратно. 4 причини да се страхуваме за Италия Европа - големият победител на изборите в Италия", "date": "2018.02.28", "title": "\"Политико\": Италия остава опасност за еврозоната"}
{"url": "http://clubz.bg/64806-bsp_kym_premiera_koi_sa_gadovete_gerb_ogledajte_se_v_sebe_si", "text": "Така зам.-председателят на БСП Драгомир Стойнев се обърна от трибуната към премиера Бойко Борисов днес. Поводът - думите на самия Борисов от вчера, че скандалът със сделката за ЧЕЗ бил \"ювелирна акция\" за сваляне на правителството, както това е било направено през 2013 г., организаторите сега и на февруарските събития тогава били едни и същи, но този път оставки няма да има, а \"тези гадове\" ще бъдат \"разнищени\". Борисов обаче не каза кого има предвид.  Бойко Борисов: Този път оставки няма да има, ще ги разнищя докрай (ВИДЕО) Депутатът от ГЕРБ Данаил Кирилов обаче отговори на БСП на въпроса \"кой клати правителството\": Из \"секретните\" данни за ЧЕЗ: БСП пита защо Банката за развитие е излъгала Кирилов заяви, че вчера Борисов е бил в Народното събрание, депозирал е информацията за сделката за ЧЕЗ в секретното деловодство и се виждало, че Драгомир Стойнев вече се е запознал подробно с данните, пратени от чешкия премиер Андрей Бабиш след разговора му с българския премиер вчера. Депутатът от ГЕРБ уточни, че утре в парламента ще има изслушване на всички институции, които имат отношение по продажбата на електроразпределителното дружество. Едва след като депутатите се запознаят с наличната информация, имало логика да се правят коментари, смята той.  Премиерът на Чехия за ЧЕЗ: Шокиран съм от случващото се Другата опозиционна партия в парламента - ДПС - не се включи в препирнята от трибуната. По-рано обаче пред БНТ депутатът Рамадан Аталай заяви, че ако Бойко Борисов твърди, че има заговор срещу правителството, то трябва и да го докаже. По думите му версията, че правителството и институциите не са знаели какво се случва със сделката за ЧЕЗ, не е убедителна. Той обяви, че от ДПС не са разбрали и кое наложи оставката на министърката на енергетиката Теменужка Петкова. Аталай дори защити Петкова, обяснявайки, че е министър, който е постигал баланс в управлението на сектора. Из \"секретните\" данни за ЧЕЗ: БСП пита защо Банката за развитие е излъгала Премиерът на Чехия за ЧЕЗ: Шокиран съм от случващото се", "date": "2018.02.28", "title": "БСП към премиера: Кои са гадовете? ГЕРБ: Огледайте се в себе си"}
{"url": "http://clubz.bg/64805-kim_i_bashta_mu_imali_brazilski_pasporti_za_bqgstvo", "text": "Севернокорейският комунистически вожд Ким Чен Ун и покойният му баща Ким Чен Ир са имали незаконно издадени бразилски паспорти, за да могат да избягат на Запад, ако се наложи поради преврат в Северна Корея, съобщава Ройтерс, цитиран от Нюз.ру. Според източника на агенцията бразилските паспорти на управляващото семейство в КНДР са били нужни за визи от чуждестранни посолства. Това за диктаторската фамилия е бил един от вариантите за бягство от страната в случай на необходимост. Севернокорейското посолство в Бразилия отказа да коментира информацията за паспортите. Министерството на външните работи на Бразилия заяви, че е започнало разследване. Документите са били издадени от бразилското посолство в Прага през февруари 1996 г. и са били истински. В паспорта със снимката на Ким Чен Ун се посочва, че собственикът на документа е роден на 1 февруари 1983 г. Тъй като има разлики в датата на раждане на лидера на КНДР, може да се приеме, че към момента на издаване на личното удостоверение той е на възраст между 12 и 14 години. В паспорта на Ким Чен Ир датата на раждане е 4 април 1940 г. Всъщност северокорейският лидер, починал през 2011 г., е роден на 16 февруари 1941 г. В двата паспорта е написано, че техните собственици са родени в бразилския град Сао Пауло. Високопоставени източници в западните разузнавателни служби потвърдиха, че два паспорта с бразилско гражданство са били използвани за получаване на визи за влизане в най-малко две страни от Запада. В паспортите са били поставени снимки на хора, подобни на Ким Чен Ун и баща му. В този случай документите са били издадени на името на Джоузеф Паг и Джон Чой. С тях те са можели да посещават Бразилия, Япония и Хонконг. Медиите припомнят още, че Ким Чен Ун е ходил на училище в Швейцария близо до Берн, когато е бил дете. Отначало се твърдеше, че е учил в частно международно училище по английски език в Гюмлинген под името Чол Пак или Пак Чол от 1993 до 1998 г. По-късно станало известно, че Ким е ходил на училище в Кениз, близо до Берн, под името Пак Ун или Непак от 1998 до 2000 година. По онова време той е бил представян като син на посланика на КНДР в Швейцария. През април 2012 г. в пресата се появиха документи, в които се твърди, че Ким Чен Ун е живял в Швейцария още през 1991 или 1992 г.", "date": "2018.02.28", "title": "Ким и баща му имали бразилски паспорти за бягство"}
{"url": "http://clubz.bg/64793-chetiri_energijni_firmi_sydqt_bylgariq_za_nad_%E2%82%AC1_miliard", "text": "Исковете срещу България в Международния център за уреждане на инвестиционни спорове във Вашингтон надхвърлят 1 милиард евро, съобщи онлайн изданието  В средата на февруари четвърта енергийна компания заведе дело срещу българската държава в Международния център за уреждане на инвестиционни спорове във Вашингтон след искове на трите фирми, които снабдяват с ток българските граждани - ЧЕЗ, ЕВН и \"Енерго-Про\". ДПС след сбирката в Сарая: Институциите да се произнесат за ЧЕЗ, тогава ще имаме оценка Заведеният на 14 февруари т.г. иск е на регистрираното в Малта дружество ACF Renewable Energy Ltd. Размерът на иска не се посочва. Той се основава на Енергийната харта. Общата сума на трите иска на електроразпределителните предприятия пред съда във Вашингтон е от порядъка на 1 млрд. евро (виж  ). Не е известен размерът на  на  . Румен Овчаров за ЧЕЗ: Някои хора искаха кеш, КЕВР може да прекрати сделката Инвеститорът е по-познат у нас като \"ЗБЕ Партнерс\", но през юли 2012 г. Фотоволтаичната електрическа централа (ФтТЕЦ), една от най-големите у нас, бе продадена от американските си собственици Sun Edison на ACF Renewable Energy Ltd. Сега дружеството се нарича \"АКВА Пауър Си Еф Карад Пи Ви Парк\" ЕАД и държи соларния парк край първомайското село Караджалово с инсталирана мощност 60 мегавата. Централата всъщност е собственост на големия холдинг от Саудитска Арабия AKWA Power International. Последното се притежава от AKWA Holding и редица други инвеститори, сред които Международната финансова корпорация (част от Световната банка) и Пенсионната агенция на Саудитска Арабия, съобщава economix.bg. Според информацията на AKWA инвестицията в България е 272 млн. долара. 95% от продажбите на соларната централа, или 29 млн. лева през 2016 г. са към НЕК. Дружеството се управлява от директори с индийски, пакистански и американски паспорти. \"Аква Пауър\" (ЗБЕ) е ползвало финансиране от МФИ, американската Корпорация за задгранични частни инвестиции (OPIC) и Уникредит Булбанк, както и договор за хеджиране. На 9 март 2012 г. то договаря дългосрочни заеми съответно с МФИ и КЗЧИ, по които на 28 март 2012 г. са получени 87.236 млн. eвро от МФИ и $50 милиона от КЗЧИ. Успоредно с договорите за кредит дружеството сключва и суапови договори за хеджиране на валутен и лихвен риск с \"Уникредит Булбанк\" АД.Този заем е обезпечен със залог върху предприятието с балансова стойност към 31 декември 2016 г. от 234.628 хил. лeва. През декември 2017 г. е сключен анекс към договора за залог. От годишния отчет за 2016 г. става ясно, че е констатирано неспазването на условията по заема (т.нар. ковенанти). Това е свързано с въведени ограничения за изкупуване на електрическа енергия, таксата за достъп и фонд \"Сигурност\" на енергийната система. Справка в сайта на съда във Вашингтон показва, че по делото на ЧЕЗ срещу Бълтария, заведено през есента на 2016 г., няма развитие, след като компанията обяви за продажба бизнеса си в България преди година. Интересен факт е, че \"Спасов и Братанов\", които според купувача на активите на ЧЕЗ Гинка Върбакова са я представлявали при преговорите с чешката компания, е и юридически представител на Корпорацията за задгранични частни инвестиции. Делото във Вашингтон обаче се води от адвокатите на ищеца \"Камерън Маккена\". Очаква се и развитие по иска на Оманския фонд срещу България, който е в същия съд във Вашингтон. Фондът на Генералния държавен резерв на султаната на Оман държеше 30% в четвъртата по големина банка в България и настоява да получи най-малко 150 милиона евро. Оманският фонд твърди, че България е нарушила ключови принципи за равно третиране и защита на инвеститорите при фалита на КТБ. Междувременно агенция Ройтерс съобщи, че чешката държавна компания ЧЕЗ ще получи 100 милиона евро от Албания. Така приключва спорът между албанската държава и чешката публична компания, започнал след като Тирана отне лиценза на дъщерното дружество на ЧЕЗ, което доставяше ток на населението. ЧЕЗ започна арбитражно производство срещу Албания, а чешкото правителство заплаши да блокира предоставянето на статут на кандидат за членство в ЕС на Албания, ако спорът не бъде решен. ЧЕЗ ще получи парите, които приблизително съответстват на първоначалната инвестиция на фирмата в страната, на годишни вноски, разпределени през следващите четири години. Румен Овчаров за ЧЕЗ: Някои хора искаха кеш, КЕВР може да прекрати сделката", "date": "2018.02.28", "title": "Четири енергийни фирми съдят България за над €1 милиард "}
{"url": "http://clubz.bg/64810-vasilev_ima_prestypna_grupa_s_prokuror_%E2%84%96_1_i_kresliv_medien_magnat", "text": "В свое писмо до Специализирания наказателен съд основният обвиняем по КТБ Цветан Василев апелира делото да бъде прекратено. След като вчера съдия Виржиния Петрова разпореди подготвителното разпоредително заседание да започне без него, адвокатът на бившия банкер Константин Симеонов изчете тази сутрин становището му. То е, че в обвинителния акт на спецпрокуратурата \"се инкриминира главно кредитната дейност на КТБ, която е основна дейност за нея\" и е била осъществявана съгласно законите. Той смята, че кредити са инкриминирани \"без никакви критерии\" и изтъква, че та са едва 1/3 от портфейла и \"изцяло работещи към датата на поставяне на банката под специален надзор на 20 юли 2014 г. в резултат от силно нарушена ликвидност, вследствие акция на прокуратурата и оркестрална кампания на определени медии\". Той нарича работата на прокуратурата \"необосновано, неясно и недоказано обвинение под форма на таблоиден памфлет\" и че там се сочели единствено договори за непогасяване на задължения на фирми към КТБ АД след датата на поставянето й под специален надзор. Василев пак повтаря, че  (ОПГ). Той изтъква още, че тези активи са били използвани по разработен от главния свидетел на прокуратурата Бисер Лазов \"модел за финансиране на други фирми, неслучайно невключени\" в обвинението. Цветан Василев допълва, че е доказал, че \"чрез редица престъпни деяния активи на банката са попаднали в ръцете на главните организатори на нейния фалит\". Но прокуратурата не разследвала това. Затова той моли СНС да прекрати съдебното производство поради липса на престъпление и несъществуване на \"измислената от прокуратурата ОПГ\". Румен Радев наложи вето на \"Закона Пеевски\" за КТБ Декларирайки своето \"дълбоко уважение към специализирания съд\", той дава и един съвет - че членът за организирана престъпна група (321 от НК, б.р.) е приложим и трябва да има друго дело срещу друга ОПГ -", "date": "2018.02.28", "title": "Василев: Има престъпна група с прокурор № 1 и \"креслив медиен магнат\""}
{"url": "http://clubz.bg/64812-valeri_simeonov_ginka_nadali_znae_kakvo_e_trafopost", "text": "Това каза вицепремиерът Валери Симеонов в първия си коментар относно сделката с продажбата на бизнеса на ЧЕЗ на фирмата \"Инерком\" със собственик Гинка Върбакова.  Според Симеонов скандалното в сделката е, че \"лицето, което се представя за купувач, няма никаква сериозна история и опит\". Той смята, че това крие рискове за бъдещото управление на електроснабдяването. Според него не е ясно дали сделката ще стане. Той я определи като \"наливане в мелница, от която не се знае какво ще излезе\". Според него обаче одържавяването на ЕРП-тата не е решение, защото имаме тъжни примери на държавни предприятия, които правят повече разходи от частни. Симеонов смята, че подобни действия ще върнат България 30 години назад. Гинка Върбакова: Обидена съм, името ми стана нарицателно Вицепремиерът заяви, че опозицията, включително извънпарламентарната, има интерес от сваляне на правителството. Той обясни, че оставката на енергийния министър Теменужка Петкова не е искана и е неин акт.", "date": "2018.02.28", "title": "Валери Симеонов: Гинка надали знае какво е трафопост"}
{"url": "http://clubz.bg/64809-bez_tyrgove_za_firmi_remontirashti_ogradata_s_turciq", "text": "Фирмите-изпълнители на ремонти по оградата на границата с Турция да се избират без търг - това реши парламентът, приемайки на първо четене промени в Закона за обществените поръчки. Поправките дойдоха от управляващите от ГЕРБ и \"Обединените патриоти\", те си ги и приеха. БСП и ДПС гласуваха против.  Според властта целта е да се избегнат дългите продецури за обжалване на търгове, предвидени в Закона за обществените поръчки, за да може там, където има пробиви в оградата да се отстраняват навреме. Според вносителите случаите на умишлена увреда на съоръжението или тези при пробойни заради природни стихии не влизали в гаранционните клаузи с фирмите, които са строили оградата. Защо - от дебатите не стана ясно.  Лично вицепремиерът Валери Симеонов дойде в Народното събрание, за да защитава поправката. Не става ясно защо той - вицепремиер без портфейл, който отговаря за икономиката, демографската политика и т.н, а не колегата му Красимир Каракачанов, който е и министър на отбраната и отговаря за силовите структури.  Симеонов обяви от трибуната, че \"вече имаме ограда, бежански наплив няма - никой не е преминал през последния месец\".  По думите на вицепремиера промяната е нужда и защото \"от онези 160 млн. евро, издействани от Бойко Борисов, все още не са поставени камерите, защото има обжалване на поръчката“. От БСП се обявиха против промените, защото според тях създават корупционна среда.  Той добави, че Законът за обществените поръчки все повече започва да прилича на швейцарско сирене заради постоянните промени.  Красимир Янков от левицата пък заподозря депутатитте от мнозинството, че подлагат динена кора на Бойко Борисов. Причината - с отпадането на търговете това ще даде в ръцете на областните управители инструмент сами да си избират фирми, да подписват договори за ремонти и т.н., а областните управители се назначават лично от министър-председателя. Така за всяко съмнение за корупция може да бъде заподозрян Борисов, става ясно от думите на Янков.  Предстои гласуване на промените и на второ четене.", "date": "2018.02.28", "title": "Без търгове за фирми, ремонтиращи оградата с Турция"}
{"url": "http://clubz.bg/64814-pochina_kini_magosnika_ot_ispaniq", "text": "Знаменитият испански футболист от близкото минало Енрике Кастро, известен повече като Кини, почина от инфаркт, съобщиха медиите в иберийската страна. Той бил покосен на метри от дома си в Хихон - града, в чийто отбор започна и завърши славната си кариера. Звездата угасна на 68-годишна възраст. Кини е смятан за един от най-добрите нападатели в историята на Испания. Печелил е 5 пъти наградата \"Пичичи\" за голмайстор на първенството. Поради техниката му го наричаха Магьосника. Почина гениалният Йохан Кройф Започва да играе професионален футбол в \"Спортинг\" (Хихон) през 1968 г. А през 1980 г. преминава в гранда \"Барселона\" и играе рамо до рамо със звезди като Алан Симонсен, Бернд Шустер и Диего Марадона. Макар и 31-годишен, Кини много бързо се вписва в състава на каталунския тим. През 1984 г. се завръща в родния си \"Спортинг\", където завършва кариерата си три години по-късно. Участва на световните първенства през 1978 и 1982 г. и на европейското през 1980 г. Смъртта на Магьосника предизвика вълна от съболезнования от известни имена в испанския футбол. Най-вълнуващото послание към покойника отправи Давид Вия - голмайстор за всички времена на националния отбор на Испания, също започнал кариерата си в \"Спортинг\". Най-известният епизод от футболната кариера на Кини е неговото отвличане. Това се случва само 6 дни след неуспешния опит за военен преврат в Испания на 23 февруари 1981 г., когато самият крал Хуан Карлос доброволно става заложник на метежниците. Кини е похитен от безработни механици от Сарагоса. За освобождаването му те искат откуп от 100 милиона песети, равняващи се днес на 600 000 евро. Година по-рано отборът на \"Барселона\" е купил футболиста от \"Спортинг\" за 82 милиона песети (493 000 днешни евро). Звездата е похитен на излизане от \"Камп Ноу\", където е вкарал два гола за победата с 6:0 над срещу гостуващия \"Еркулес\", заплашен с пистолет и принуден да се качи в микробус без прозорци.  Липсата на Кини е усетена едва на другия ден. Започват преговори с похитителите, които продължават 22 дни. Те се водят лично от Хосе Кодерк - по онова време граждански губернатор на провинция Барселона. Футболистите на \"Барселона\" губят два ключови мача и съответно шансове за титлата. Те обаче не са в състояние да играят, а ги интересуват единствено животът на Кини и дали няма да са следващите. Похитителите дават номера на банкова сметка в Швейцария. По изключение властите в Берн вдигат временно банковата тайна и така е разкрита идентичността на един от похитителите. Заловен е в момента, в който идва да прибере преведените пари. А Кини е освободен след щурм на работилница, намираща се в мазе в Сарагоса. И прощава на похитителите.", "date": "2018.02.28", "title": "Почина Кини - Магьосника от Испания"}
{"url": "http://clubz.bg/64813-ecb_ostavi_banka_v_latviq_da_falira_zaradi_prane_na_pari", "text": "Третата по активи банка на Латвия - ABLV, ще бъде закрита заедно със своята дъщерна банка в Люксембург. Решението е на Европейската централна банка (ЕЦБ), която посочва и причината - пране на пари от Русия и други бивши съветски републики. ЕЦБ, която надзирава банките в еврозоната, няма да се възползва от Единния механизъм за преструктуриране (ЕМП), чиято цел е да осигури организирано преструктуриране на неплатежоспособни банки, като разходите за данъкоплатците и реалната икономика бъдат сведени до минимум. Обвинената в пране на пари банка в Латвия ще бъде ликвидирана Заради всичко това Европейският надзорен механизъм определи съществуването на банката като \"неотговорящо на обществения интерес\" и препоръча затварянето й. \n\tABLV в момента няма достатъчно средства, за да се справи с масовото теглене на депозити от вложителите си. От 13 февруари т.г., когато обвиненията към банката станаха обществено достояние, вложителите са изтеглили над 1.6 милиарда евро.  \n\tВ момента банката може да събере едва 86% от сумата, необходима за изплащането на сметки и депозити. Затова от 18 февруари й е забранено да извършва плащания в евро. Клиентите на банката ще получат суми до гарантираните от закона 100 000 евро, всички средства над тази сума се губят.  Скандал за големи подкупи с банкер №1 на Латвия Освен този скандал банковата система на Латвия е разтърсена и от случващото се с осмата по активи банка в страната - Norvik bank. Гражданите и фирмите започнаха да изтеглят влоговете си и за няколко дни бяха опразнени сметки за над 43 милиона евро. Основен акционер в тази банка е британският гражданин от руски произход Григорий Гуселников. Именно Гуселников обвини управителя на централната банка на Латвия Римшевич, че го е изнудвал за подкупи чрез други лица. Банката не е случайна, заместник-председател на съвета на директорите на Norvik bank е бившият секретар на НАТО Андерс Фог Расмусен. Гуселников е мажоритарният собственик на банката и обвиненията му, заради които Римшевич беше задържан, а офисът и домът му обискирани, предизвикаха огромен скандал в Латвия. Като шеф на централната банка Римшевич е преживял няколко правителства. За да се отърси от подозренията, че латвийски банки служат за пране на пари и съмнителни операции, банковите власти в Латвия наложиха глоби на три финансови институции, които са имали сметки, свързани с финансова измама в Молдова от 2014 г. в размер на $1 млрд. През миналата година пък пет банки в прибалтийската държава се съгласиха да платят глоби за това, че не са успели да извършат необходимите проверки и да съберат достатъчно информация за трансакции и бенефициенти по сделки, свързани със Северна Корея. Скандал за големи подкупи с банкер №1 на Латвия", "date": "2018.02.28", "title": "ЕЦБ остави банка в Латвия да фалира заради пране на пари"}
{"url": "http://clubz.bg/64815-iz_sekretnite_danni_za_chez_bsp_pita_zashto_bankata_za_razvitie_e_izlygala", "text": "Обяснение от държавната Българска банка за развитие \"защо излъга, че няма отношение към сделката за ЧЕЗ\" и създаване на анкетна комисия за продажбата на електроразпределителното дружество на \"Инерком\" на Гинка Върбакова поискаха депутати от БСП. Бойко Борисов: Този път оставки няма да има, ще ги разнищя докрай (ВИДЕО) Представители на левицата обявиха пред медиите в парламента, че Бойко Борисов се е подиграл с Народното събрание и с хората, след като вчера заведе в секретното деловодство на парламента информацията, предоставена му от чешките власти по сделката след разговор с премиера Андрей Бабиш. От БСП настояват в писмо до председателя на комисията по енергетика Делян Добрев на изслушването да бъде повикано и ръководството на ББР. В неделя оттам с официално съобщение заявиха, че нямат нищо общо със сделката. В чешката медия \"Лидове новини\" обаче се появи информация, че държавната българска банка е заявила интерес към рефинансиране на съществуващ заем на \"ЧЕЗ-България\". От думите на Бойчев днес се разбра, че това е потвърдено в засекретения от Бойко Борисов документ.  Новини от Чехия: Две български банки ще финансират сделката за ЧЕЗ БСП към премиера: Кои са гадовете? ГЕРБ: Огледайте се в себе си Делян Добрев обаче обяви, че няма как да кани Българската банка за развитие и въобще която и да било банка, защото в документа били споменати три банки. И призова от БСП да ги обявявят всичките, щом вярват, че документът, предоставен от Борисов, не трябва да е секретен. Депутатът от ГЕРБ заяви, че на изслушването в комисията по енергетика утре освен институциите са поканени и представители на купувача на \"ЧЕЗ-България\" - г-жа Гинка Върбакова. Добрев изрази надежда тя да дойде в Народното събрание, за да може да й бъдат зададени всички въпроси. От БСП казаха още, че ще подготвят и те законови промени, с които \"да се защити националният интерес\" в енергетиката. Левицата продължава да настоява държавата да откупи акции на \"ЧЕЗ-България\" и да помисли за собствеността на електроразпределителните дружества. С подобно предложение - държавата да придобие дялове от ЕРП-ата, вчера излязоха и от \"Обединените патриоти\" - коалиционен партньор на ГЕРБ в управлението.  От пресцентъра на Министерския съвет изпратиха малко по-късно през деня задочен отговор на обвиненията на левицата за \"секретните\" данни: Новини от Чехия: Две български банки ще финансират сделката за ЧЕЗ БСП към премиера: Кои са гадовете? ГЕРБ: Огледайте се в себе си", "date": "2018.02.28", "title": "Из \"секретните\" данни за ЧЕЗ: БСП пита защо Банката за развитие е излъгала"}
{"url": "http://clubz.bg/64816-veselin_mareshki_ne_vodq_pregovori_za_vlizane_v_upravlenieto", "text": "\"Воля\" не води преговори за влизане в управлението. Това заяви лидерът на партията Веселин Марешки. Така той коментира появилите се спекулации, че неговата формация може да замени \"Атака\" в управляващото мнозинство. Те бяха изказани от депутата от ГЕРБ Делян Добрев. Това доведе до искане на неговата оставка от страна на \"Атака\". \"Атака\" иска оставката на Делян Добрев Според Марешки все повече партии смятат \"Воля\" за естествен партньор, тъй като тя била последователна в своите действия. Това водело и до по-голямо доверие от страна на гражданите. Той изтъкна, че в този парламент партията няма да влиза в никакво управление. Допусна това да стане след следващите избори. Преди това обаче \"Воля\" трябвало да се пребори по-успешно с \"фалшивите новини\" за нея и да постигне по-добър изборен резултат. Според Марешки Сидеров показва \"лабилно политическо поведение\". И допълни, че \"Атака\" няма достатъчно депутати дори за собствена парламентарна група. Марешки каза, че не познава собственичката на фирмата \"Инерком\" Гинка Върбакова, чието име стана популярно покрай сделката за собствеността на ЧЕЗ. Той обаче призова за уважение към нея. Марешки обясни, че би влязъл във властта при ясен ангажимент за борба с картелите. През последните месеци депутатите на \"Воля\" на няколко пъти подкрепиха управляващите при важни гласувания в пленарната зала.", "date": "2018.02.28", "title": "Веселин Марешки: Не водя преговори за влизане в управлението"}
{"url": "http://clubz.bg/64820-borisov_se_zae_s_mediite_sobstvenost_finansirane_i_razprostranenie", "text": "Създава се работна група, която да изготви промени в действащото законодателство относно собствеността и финансирането на медиите в страната и тяхното разпространение. Това е решило на днешното си заседание правителството. Вносител на предложението е бил лично премиерът Бойко Борисов. Според съобщението от МС работната група трябва да предложи ясен механизъм за разкриване на крайния собственик на доставчика на съответната медийна услуга и източниците му на финансиране, отговорния държавен орган, който ще прилага механизма, както и размера на санкциите в случай на неизпълнение на задълженията на адресатите на законопроекта. Тя трябва да предложи също законово допустим начин за сезиране на Комисията за защита на конкуренцията от държавен орган, както и да регламентира задължение на КЗК за периодично изготвяне на секторни анализи на медийния пазар в страната, обхващащи всички медии. В работната група по изготвянето на законодателните промени ще участват министрите на икономиката, на финансите и на културата и определени от тях експерти. В 14-дневен срок след приемането на решението тя трябва \"обосновано и мотивирано\" да сезира КЗК за извършване на секторен анализ на медийния пазар в страната. Въпросният анализ ще изследва, както е посочено в съобщението от МС, характеристики и структура на пазара, участниците, степента на пазарна концентрация, динамиката в сектора, нормативната уредба, саморегулациите и да бъдат направени изводи за състоянието на конкурентната среда. Преди месец депутатът и медиен собственик Делян Пеевски реши да внесе в Народното събрание проект за изменение и допълнение на Закона за задължителното депозиране на печатни и други произведения. Пеевски с нов закон - за \"прозрачност\" на медиите Той предвижда всички медии, не само печатните, както е сега по закон, а и сайтовете да депозират пред Министерството на културата информация за това кои са собствениците им. Предвижда се да се депозират и всички приходи извън рекламата и банковите заеми, т. е. финансиране от неправителствени организации, дарения и пр. Текстът предвижда още \"осветляване\" на бизнеса с разпространението на печатни материали и сезиране на Комисията за защита на конкуренцията, ако се установи, че един \"играч\" държи поне 1/3 от пазара на разпространението.  На въпрос защо сега се внасят тези промени, целящи повече \"прозрачност\", тогава от ДПС обясниха, че сега им е дошло времето. Законът на Пеевски обаче все още не е внесен за разглеждане в ресорната медийна комисия в парламента. Депутати от ГЕРБ днес бяха изненадани от законодателната инициатива на премиера и казаха, че решението на МС от днес не е било съгласувано с тях. Засега от правителството не дават подробности.", "date": "2018.02.28", "title": "Борисов се зае с медиите - собственост, финансиране и разпространение"}
{"url": "http://clubz.bg/64818-kabinetyt_tyrsi_koncesioneri_za_tri_plaja_vyv_varna", "text": "Правителството открива процедури за предоставяне на концесии на три морски плажа в община Варна -  \"Св. св. Константин и Елена - малък плаж\", \"Слънчев ден\" и \"Св. св. Константин и Елена – север\". Целта е да се осигурят водното спасяване, обезпечаването на прилежащата акватория, здравното, медицинското обслужване и санитарно-хигиенното поддържане на морския плаж и услуги от обществен интерес. Срокът на концесиите ще бъде 15 години, а размерът на минималното годишно концесионно заплащане е изчислено според приетата от Министерския съвет Методика за определяне минималния размер на концесионното плащане за морски плажове. За плаж \"Св. св. Константин и Елена - малък плаж\" то ще бъде 21 266 лева без ДДС, за плаж  \"Слънчев ден“ - 294 575 лева без ДДС, а за плаж \"Св. св. Константин и Елена – север\" - 57 345 лева без ДДС. 21 полезни факта за концесиите Концесионерите на морските плажове ще бъдат определени в резултат на конкурси, организирани от министъра на туризма и проведени от комисия, назначена от министър-председателя. Критериите за формиране на комплексната оценка са съобразени с решение на правителството от 2016 г. за утвърждаване на минимални критерии при провеждане на конкурс за определяне на концесионер на морски плаж. Концесиите на 23 плажа и един договор за наем изтичат през тази и следващата година, като , както и договорът за наем на централния плаж в Приморско. Напрежение в мнозинството заради концесиите на плажовете Въпреки призива на изпълнителния директор на “Албена” АД Красимир Станев управляващите да задвижат процедурите за нов концесионен конкурс за плажа на курорта, за \"Албена\" все още няма открита процедура, а това създава проблеми за договорите, които дружеството сключва с туроператори. Плажните услуги са включени в цените на пакетите. Догодина изтичат концесионните договори за Златни пясъци, Кранево, Кабакум, Шкорпиловци, два от плажовете в Созопол, Приморско, Китен и Силистар. В момента нови концесионни процедури може да се обявяват само по Закона за устройство на Черноморското крайбрежие, но той ще действа по отношение на плажовете само до края на 2018 г. От догодина ще се дават по новия Закон за концесиите. Напрежение в мнозинството заради концесиите на плажовете", "date": "2018.02.28", "title": "Кабинетът търси концесионери за три плажа във Варна"}
{"url": "http://clubz.bg/64804-vnimanie_sinq_i_zelena_zona_v_sofiq_rabotqt_dnes", "text": "Паркирането в \"синя\" и \"зелена\" зона в София днес ще става срещу такса 2 лв. на час в първата и 1 лв. във втората, съобщиха от Центъра за градска мобилност (ЦГМ). Заради обилния сняг в понеделник и вторник зоните не работеха. Днес обаче паркирането не е безплатно. \"Синя\" и \"зелена\" зона в София не работят Автомобилите, които в момента са оставени в \"синя\" и \"зелена\" зона, след като два дни тя беше безплатна, а и доста автомобили са просто заровени под снега, няма да бъдат санкционирани и собствениците им няма нужда да пускат SMS за паркиране, уточниха още от ЦГМ. За паркиране трябва да платят само новопоявилите се в зоните превозни средства. Освен таксите важат и ограниченията - престоят в \"синя\" зона е до 2 часа, а в \"зелена\" - до 4 часа.   ", "date": "2018.02.28", "title": "Внимание: \"синя\" и \"зелена\" зона в София работят днес"}
{"url": "http://clubz.bg/64802-karakachanov_do_sedmica_davame_instrument_v_rycete_na_kevr_da_spre_sdelkata_s_chez", "text": "Управляващите могат в рамките на една седмица, преди сделката за продажбата на активите на ЧЕЗ на \"Инерком\" да е финализирана, да променят закона за енергетиката, така че да дадат инструмент в ръцете на енергийния регулатор КЕВР да влияе или направо да я спре. Това стана ясно от думите на вицепремиера и военен министър Красимир Каракачанов в сутрешния блок на Нова тв. За тази възможност се заговори, след като стана ясно, че КЕВР може да прави проверки постфактум, не като БНБ например - да одобрява предварително сделки по продажби на банки. \"Определено има съмнения защото една неизвестна фирма купува огромен капитал\", допълни. КЕВР се произнася за купувача на ЧЕЗ-България след финала на сделката По повод твърденията, че премиерът Бойко Борисов не само е имал информация за сделката, но и връзки от близкото минало с купувачите, нещо, което Борисов категорично отрече, вицепремиерът му коментира: Каракачанов коментира и призивите България да откупи 34% от дружеството, колкото са нужни, за да влияе върху решенията в него: Румен Овчаров за ЧЕЗ: Някои хора искаха кеш, КЕВР може да прекрати сделката По отношение на енергийния министър в оставка Теменужка Петкова Каракачанов не се ангажира с прогнози ще напусне ли тя Министерския съвет. Посочи само, че \"сега всички я изкарват виновна, а тя по закон няма никакви правомощия\". Петкова подаде оставка ден след като бе обявена сделката с мотива, че познава купувачите сем. Върбакови от 20 години и е в приятелски отношения с тях. Той коментира и поведението на чешкия премиер Андрей Бабиш: Каракачанов допълни, че би искал чешката страна да провери дали при сделката е имало нужните прозрачност и равнопоставеност, както е по европейските закони. Обвини и ДПС, което вчера събра актива на среща с почетния председател Ахмед Доган, пак по темата ЧЕЗ, за това, че по времето, в което бе във властта, \"си продал 67% на дружеството, оставил си на държавата 33% - точно толкова, колкото да не може да контролира\".  Румен Овчаров за ЧЕЗ: Някои хора искаха кеш, КЕВР може да прекрати сделката", "date": "2018.02.28", "title": "Каракачанов: До седмица даваме инструмент в ръцете на КЕВР да спре сделката с ЧЕЗ"}
{"url": "http://clubz.bg/64798-oon_phenqn_dostavq_materiali_za_himicheski_oryjiq_v_siriq", "text": "Северна Корея е доставила на сирийското правителство материали, които биха могли да бъдат използвани в производството на химически оръжия, пише в. \"Ню Йорк таймс\", като се позовава на доклад на ООН. Материалите включват киселиноустойчиви плочки, клапани с термометри и тръби, се подчертава в доклада, съобщава Би Би Си. В документа на ООН се посочва също така, че специалисти по ракети на Пхенян са били засечени в сирийските оръжейни заводи. Твърденията идват след нови съобщения за използването на хлорен газ от сирийските сили, които правителството отрече. Информациите за употреба на хлор в Източна Гута са включително и за изминалия уикенд. Поне 40 неоповестени официално доставки на потенциални компоненти за химически оръжия са били регистрирани от 2012 г. до 2017 г., въпреки че тези материали могат да бъдат използвани както за военни, така и за цивилни цели, цитира вестникът съобщение на експертен екип, който следи дали се спазват санкциите, наложени от ООН върху Пхенян. Осведомен източник от световната организация заяви, че това не са забранени материали от резолюциите на Съвета за сигурност на ООН, предаде ТАСС, цитирана от БТА. Споменатите в статията киселиноустойчиви плочки се използват масово, например в жилищното строителство в Китай, отбелязва агенцията. По думите на източника в статията се съдържа несъответстваща на действителността информация, че експертите на ООН били уличили Русия и Китай в недостатъчно изпълнение на санкциите, засягащи сделките с нефт и въглища и доставките на луксозни стоки за Северна Корея. Сирия е подписала Конвенцията за химическите оръжия и се съгласи да унищожи обявения си запас от химически оръжия през 2013 г., след като атака с газ зарин уби стотици цивилни хора в Гута. Оттогава обаче режимът на диктатора Башар Акад е обвиняван в многократното използване на забранени химически оръжия в гражданската война. САЩ удариха Сирия с 50-60 ракети. Тръмп призова за сваляне на Асад (СНИМКИ+ВИДЕО) През миналата година при нападение в Идлиб бяха убити над 80 души. Разследване на ООН обвини за атаката военновъздушните сили на режима на Асад. Той твърдеше, че доказателствата за използване на химическо оръжие са били фалшифицирани.  САЩ нанесоха тогава мълниеносни удари с около 60 ракети и унищожиха голяма част от самолетите, разположени в базата, от която се смяташе, че е извършена химическата атака. Президентът Тръмп предупреди, че при повторно използане на химикали за масово поразяване ще нареди без колебания удари по сирийски цели. През миналата седмица френският президент Макрон и британският външен министър Джонсън заявиха, че страните им са готови да участват в атака от въздуха срещу цели в Сирия, ако се докаже, че Асад е използвал хлор в Източна Гута.", "date": "2018.02.28", "title": "ООН: Пхенян доставя материали за химически оръжия в Сирия"}
{"url": "http://clubz.bg/64797-sauditska_arabiq_tyrsi_novi_priqteli_v_liceto_na_rusiq_i_kitaj", "text": "Саудитска Арабия отдавна е доминиращата петролна сила, като оставя света на милостта на своите амбиции и интереси. Сега кралството трябва да освежи стратегията си поради наличието на слаба ръка и в много случаи на различна игра. Променящата се природа на енергийната индустрия  - бумът на производството на петрол в американските шистови находища, поддържането на ниски цени на суровия петрол и скокът на природния газ, промени геополитическото уравнение. Докато Саудитска Арабия все още е основен производител на енергия, тя трябва да компенсира за своите изгубени приходи. А САЩ, Китай и Русия обикалят с надеждата да получат финансова изгода. Русия, която страда от западните санкции и ниските цени на петрола, се стреми към сближаване със Саудитска Арабия за енергийни сделки въпреки съперничеството им в Сирия, където двете държави подкрепят враждуващи помежду си страни. Китай с рязко падналото си вътрешно производство на петрол търси стабилни потоци не само от саудитски петрол, но и от саудитски инвестиции в своята разрастваща се петрохимическа и рафинерийна индустрия. Русия и Саудитска Арабия опитват да повишат цената на петрола А Вашингтон иска да наблюдава тези флиртове с надеждата, че Саудитска Арабия ще продължи да бъде надеждна опора срещу Иран. Желанията на трите суперсили се вписват идеално в стратегията на Саудитска Арабия да намери нови инвестиционни партньори като част от по-засилен стремеж за диверсификация на зависимата си от петрол икономика, да се пребори с големия бюджетен дефицит и да гарантира бъдещето и на социалната държава в кралството, и на монархията. Крайгълен камък на проекта е първично публично предлагане на \"Арамко\" - саудитската национална петролна компания. Тази сделка може да е на стойност стотици милиарди долари. Променящата се геополитическа игра бе изцяло демонстрирана през декември 2017 г., когато саудитският министър на енергетиката Халид ал Фалих превъзмогна руския арктически студ, за да гостува на президента Владимир Путин на откриването на гигантски терминал за износ на природен газ. За Путин това бе смела прегръдка с американски съюзник в стремежите му да разшири енергийните контакти на страната си въпреки сегашните санкции. За Ал Фалих бе шанс да обсъди бъдещи продажби на газ, да привлече инвестиции в \"Арамко\" и да координира усилията за вдигане на световните цени на петрола. Саудитският представител с готовност се съгласи. Успехът от публичното предлагане на \"Арамко\" и всеобхватността на икономическите реформи в кралството остават под въпрос и напредъкът бе смесен. Въпреки това американските, китайските и дори руските финансисти играят сложен танц около първичното публично предлагане, което според обещанията трябва да стане по-късно през тази година. Саудитска Арабия купува руски ракети С-400 Тръмп открито призова първичното публично предлагане да бъде листвано в Ню Йорк. Сега листването в Саудитска Арабия изглежда по-вероятно, с допълнително търгуване в Лондон или Хонконг. Световните финансисти казват, че искат поне част от това действие, където и да си случи то. Интересът към първичното публично предлагане даде на кралството по-мощен лост в момент, в който ОПЕК, чрез която то отдавна демонстрира власт, загуби много от своята мощ. Саудитска Арабия играеше основна роля в глобалната енергетика поне от края на Втората световна война. Когато кралството създаде глобално пренасищане с петрол, за да спечели пазарен дял в средата на 80-те години на ХХ век, това доведе до паника с цените, което допринесе за банкрута на СССР по време, когато то финансираше афганистанските бунтовници, сражаващи се срещу съветските войски. Кралството бе толкова важен доставчик на петрол за САЩ, че Вашингтон стигна до война през 90-те години, за да го предпази от евентуално нахлуване на Ирак. А когато Китай имаше нужда от нови енергийни доставки за растящата си икономика през първите години на новия век, Саудитска Арабия дойде с амбициозна програма за проучване на петролни находища, за да посрещне новите искания. $110-милиардната сделка на Тръмп със Саудитска Арабия е фалшива новина Но ОПЕК вече не може сама да контролира цените на петрола. Потоците от петрол от американските шистови находища позволиха на САЩ да намалят вноса на петрол от ОПЕК и да започнат износа за пазари, които някога бяха доминирани от саудитския суров петрол. Саудитците начело с престолонаследника Мохамед бин Салман се опитват да обвържат намаляването на производството в ОПЕК през последните две години с това в Русия - друга сила в износа на петрол, за да поддържат цените на повърхността. По същото време страната разширява инвестициите си в рафинерии и петрохимически заводи в Азия и САЩ, за да гарантира за пазарите своя суров петрол, като извършва допълнителни продажби на по-скъпите бензин, дизел и други рафинирани продукти. Най-изненадващият партньор е Русия, която остава от противната страна на сирийската гражданска война и също така се опитва да изгради по-добри отношения с Иран - заклетия регионален съперник на Саудитска Арабия. През есента на 2016 г. бащата на престолонаследника - крал Салман, направи първо официално посещение в Русия на царуващ саудитски монарх. Постигнати бяха многобройни споразумения за сътрудничество, сред които за продажба на военна техника, както и ангажимент на най-голямата руска петрохимическа компания \"Сибут\" да строи завод в Саудитска Арабия. Кирил Дмитриев - изпълнителен директор на държавния руски Фонд за преки инвестиции, наскоро прояви интерес към първичното публично предлагане на \"Арамко\", като дори намекна, че в търга могат да участват група руски и китайски инвеститори. Отношенията между китайските и саудитските петролни компании се засилиха през последните години. \"Арамко\" купи 25-процентов дял в рафинерия в провинция Фуцзян на държавната петролна компания \"Синопек\", а компаниите се включиха в джойнт-венчъри в рафинерии в Саудитска Арабия. Китай и Саудитска Арабия подписаха също предварително споразумение през лятото за създаването на инвестиционен фонд от 20 милиарда долара за инфраструктурни, енергийни и минни проекти. Такива сделки насърчават усилията на \"Арамко\" да стане световна сила в рафинирането. Те могат само да вдигнат цената на първичното публично предлагане на компанията, която вече произвежда повече суров петрол от всяка друга по света. Много световни банки като \"Джей Пи Морган Чейз\", Ейч Ес Би Си, \"Голдман Сакс\", Ситигруп\", \"Морган Стенли\" и \"Креди Сюис\" искат да съветват кралството и да играят роля в евентуална сделка. Кралството оцени компанията си на 2 трилиона долара - цифра, която според инвестиционните банкери би била реалистична само ако цената на петрола е 100 долара за барел, или с близо 40 долара над сегашната. Много енергийни експерти се съмняват, че предлагането ще бъде завършено поради стоящия въпрос за върховенството на закона в Саудитска Арабия, както и за специалните привилегии за саудитското кралско семейство. Те предричат, че членовете на кралското семейство с нежелание ще се откажат от конфиденциалността на доходите си от компанията, които в момента са тайна за обществото. Същевременно световните инвеститори бяха разтресени от последните събития, при които богати саудитци бяха принудени да платят големи суми пари за освобождаването си от арест, който прекараха в хотел. Саудитските петролни шефове твърдят, че въпросите по оценката и управлението ще бъдат договорени накрая, тъй като престолонаследникът и баща му смятат публичното предлагане за ключово в реформирането на икономиката с повече чужди инвестиции. Саудитска Арабия купува руски ракети С-400 $110-милиардната сделка на Тръмп със Саудитска Арабия е фалшива новина", "date": "2018.02.28", "title": "Саудитска Арабия търси нови приятели в лицето на Русия и Китай"}
{"url": "http://clubz.bg/64776-da_vzemem_zaem_za_da_gorim_tova_video_na_jivo", "text": "Докато столичната общественост дълго време бе занимавана с въпросите на \"зеления билет\" за градския транспорт и затварянето на \"синята\" зона в дните с надвишени норми на фините прахови частици, общината обяви, че ще вземе заем за инсталацията за оползотворяване на RDF отпадък чрез морално, технически и екологично остарялата технология горене. И обяви обществено обсъждане за това, на тъмно. Без към него да е приложен нито един документ, с който заинтересованите лица да могат лесно и бързо да се запознаят, и най-вече без обяснение какви ще са последствията за чистотата на и без това мръсния въздух в София. Опасенията са, че изгарянето не само ще доведе до още по-големи замърсявания, но и че ще оскъпи такса смет. Общественото обсъждане може да гледате тук:     Общественото обсъждане започна днес.   от AirSofia, гражданската организация, която най-активно се ангажира с опасно високите нива на ФПЧ и в определен смисъл иззе функциите на институциите, като изготви собствена мрежа за замервания. Пет партии до Фандъкова: Спрете заема от 67 млн. евро на Столичната община Срещу плановете на Столичната община се обявиха и от дясното обединение от \"Да, България\", ДСБ, ДЕОС, \"Зелените\" и БЗНС, както и омбудсманът Мая Манолова. Столичният общински съвет даде в края на юли м.г. зелена светлина на Столичната община и \"Топлофикация София\" да кандидатстват за европейски средства за осъществяване на проекта \"Изграждане на инсталация за комбинирано производство на енергия в София с оползотворяване на RDF отпадък\". Става въпрос за производство на твърдо гориво от боклук, или т.нар. RDF - Refuse Derived Fuel. От сдружение \"За Земята\" още тогава алармираха за опасностите от този метод на преработка на отпадъците. Те обвиняват СОС, че  , която   и рентабилност от изгарянето на отпадъците. , но и противоречаща на тенденциите в практиката и законодателството на европейско ниво. От 2008 г. е в сила задължението най-късно до 2020 г. да се рециклират най-малко 50% от битовите отпадъци, като целите за рециклиране трябва да се повишат до 60-65 на сто до 2030 г. Слонът в стаята с мръсния въздух , които трябва да бъдат депонирани.  , тъй като в България няма изградено депо за опасни отпадъци, което да я поеме. Това значително повишава разходите и риска от транспортни инциденти и вероятно ще оскъпи такса смет на столичани. В допълнение  . Въздух, заради който на 5 април 2017 г. Европейският съд осъди България за \"систематичното и постоянно неспазване от 2007 г. до 2014 г. включително както на годишните, така и на дневните пределно допустими стойности, приложими за концентрациите на ПЧ10\". От \"За Земята\" прилагат и  на процеса.  За да осигури съфинансирането, общината планира да изтегли заем от Европейската инвестиционна банка. Дългът ще е дългосрочен и ще се изплаща от приходите на столичната \"Топлофикация\" АД. Междувременно срещу плановете на \"Московска\" 33 да тегли заем от 67 милиона евро, без да е ясно точно в какво се състои проектът, как ще се връща той изобщо - екологичен и изгоден ли е той, се обявиха от дясното обединение и омбудсманът Мая Манолова. \"Да, България\" търси данни за 67 млн. евро планиран дълг на Столичната община Писмо до Фандъкова ден преди общественото обсъждане изпрати и омбудсманът Мая Манолова. То е в същия дух. \"Топлофикация София\": комунизмът във всеки дом \"Информацията, че се предвижда дългосрочният дълг - до 67 милиона евро, да бъде изплащан с бъдещи приходи на \"Топлофикация София“ ЕАД, поражда много въпроси, на които Столичната община е длъжна да даде ясен и конкретен отговор. Както всички знаем от последния публикуван доклад на независимия одитор за  \", пише още омбудсманът. Според Манолова, която цитира одиторите,  Изграждането на инсталация за производство на енергия от  RDF отпадък е третият етап от проекта за третиране на боклука на София. През март 2013 г. е сключен договор за проектиране с изпълнител Ramboll A/S, Дания, и подизпълнител „Екопро Консулт“ ЕООД. Заради последвала промяна в законодателството обаче изготвеният идеен проект е трябвало да бъде преработен, след като през 2015 г. столичната дирекция „Пожарна безопасност и защита на населението“ отказва разрешение на проекта. През 2015 г. столичната екоинспекция в София издава решение по ОВОС на инвестиционното предложение, но с допълнителни изисквания във фазата на проектиране.  През 2016 г. Столичната община обявява поръчка за 120 хил. лева за актуализация на идейния проект - за упражняване на авторски надзор, а идейният проект трябва да се преработи от избрания изпълнител през 2013 г. Така през 2017-а СО вече обяви намерение да тегли заем за реализацията на проекта. Слонът в стаята с мръсния въздух \"Да, България\" търси данни за 67 млн. евро планиран дълг на Столичната община \"Топлофикация София\": комунизмът във всеки дом", "date": "2018.02.28", "title": "Да вземем заем, за да горим това? (ВИДЕО НА ЖИВО)"}
{"url": "http://clubz.bg/64803-izvynredna_sreshta_pri_premiera_tozi_pyt_za_dogovora_mejdu_lekarite_i_nzok", "text": "Ще бъде ли подписан Националният рамков договор, по който от 1 април се определят правилата за заплащане от НЗОК на медицински дейности - този въпрос ще се обсъжда на извънредна среща при премиера Бойко Борисов. Договорът, който за тази година предвижда увеличение на цените на 130 клинични пътеки, за които касата плаща на болниците, виси на косъм. В документа за 2018 г. са заложени и повече пари за изследвания и прегледи при джипита и специалисти. Здравният министър \"уволнява\" шефа на НЗОК. Заплашвали Плочев с репресии Срокът за подписването му изтича днес. Българският лекарски съюз е твърдо \"за\". Надзорният съвет на НЗОК обаче не е - поне това е било решението на последното му заседание, протоколът от което още не е публикуван. От сбирката на 26 февруари публични са само решенията, свързани с разпореждания към управителя на касата проф. Камен Плочев, който трябва да предложи изход от ситуацията с просрочените задължения от 133 млн. лв. към здравни фондове в Европа за лечение на българи в чужбина. Рамковият договор \"виси на косъм\" заради последните скандали между касата и изпълнителната власт. Здравният министър Кирил Ананиев поиска оставката на проф. Камен Плочев, защото последният написа писмо до Народното събрание, в което поставя проблема със задълженията в чужбина -  133 млн. лв. просрочия, общо 271 млн. лв. задължения, които водят и до отказ от лечение на наши сънародници в страни от Европа. НЗОК дължи 271 млн. лв. в чужбина, 600 души с отказ от лечение за 2 г. Първоначално надзорният съвет на НЗОК в лицето на зам.-министърката на здравеопазването Жени Начева изнесе различни данни - че просрочието е едва около 7 млн. лв. След изслушване в парламента се направи проверка, която обаче потвърди данните на проф. Плочев. Финансовият министър Владислав Горанов на свой ред се присъедини към искането за оставка на управителя на НЗОК. Настоя в писмо до изясняване на разминаванията в числата да не се подписва Националният рамков договор. Как да се ориентираме в скандала със здравната каса Според неофициална информация повечето представители на държавата в надзорния съвет, вероятно и заради призива на Горанов, са изразили резерви за изпълнението на бюджета на НЗОК, след като се разбра за задълженията. Преди дни от думите на Начева се разбра, че до разминавания в отчетите се е стигнало през 2015-2016 г., когато задължения към чужди здравни фондове не били описвани в отчетите. През немалка част от този период председател на надзорния съвет е настоящият здравен министър Ананиев, тогава в качеството му на зам.-министър на финансите. Въпреки развитието на ситуацията засега позицията на властта е, че няма да има актуализация на бюджета на НЗОК за 2018 г.  Ако Националният рамков договор не бъде подписан днес, то болниците и НЗОК ще работят по правилата от миналата година. И увеличените средства за клинични пътеки и повечето пари за прегледи няма да се случат. НЗОК дължи 271 млн. лв. в чужбина, 600 души с отказ от лечение за 2 г. Как да се ориентираме в скандала със здравната каса", "date": "2018.02.28", "title": "Извънредна среща при премиера - този път за договора между лекарите и НЗОК"}
{"url": "http://clubz.bg/64801-elenko_bojkov_sqnkata_na_borisov_sedi_zad_sdelkata_s_chez", "text": "Сянката на премиера Бойко Борисов наднича зад сделката с ЧЕЗ. Това на няколко пъти повтори енергийният експерт и бивш член на енергийния регулатор Еленко Божков в ефира на бТВ тази сутрин. Бойко Борисов: Този път оставки няма да има, ще ги разнищя докрай (ВИДЕО) И припомни, че информация за визитата на Бабиш дойде от собствения му вестник \"Лидове новини\". Тогава \"Лидове\" написа, че двамата министър-председатели ще обсъдят продажбата на енергоразпределителното дружество, но след срещата българската страна си замълча.  Според Еленко Божков  В ефир бе включен и председателят на енергийната комисия в парламента Делян Добрев (ГЕРБ). Добрев определи като \"абсурдни\" твърденията на бившия член на КЕВР. Татяна Дончева: Спиране на сделката с ЧЕЗ ще значи скандал между Пеевски, Борисов и Доган И допълни, че се прави преглед може ли да бъде спряна сделката. Утре ще има съвместно заседание на парламентарните комисии по енергетиката и контрол над службите, на което ще бъде поканена и Гинка Върбакова. Добрев щял да я пита тези писма за намерение на банките доколко са ангажиращи. Както и кои ще бъдат крайните собственици. Добрев нямало да става отново министър на енергетиката, в случай, че Теменужка Петкова все пак бъде освободена. Татяна Дончева: Спиране на сделката с ЧЕЗ ще значи скандал между Пеевски, Борисов и Доган", "date": "2018.02.28", "title": "Еленко Божков: Сянката на Борисов седи зад сделката с ЧЕЗ"}
{"url": "http://clubz.bg/64799-pentagonyt_rusiq_prekroqva_sys_sila_mejdunarodni_granici", "text": "Американският министър на отбраната Джеймс Матис обвини Русия, че се опитва да прекрои международните граници, използвайки сила. Говорейки по време на среща в Пентагона с колегата си от Черна гора Предраг Бошкович, той поздрави Подгорица, че \"се превърна в неразделна част от НАТО и укрепването на трансатлантическия алианс\", предаде ТАСС. САЩ ще продължат да призовават Русия да \"спазва писмото и духа на поетите международни ангажименти\", допълни военният министър. Матис подчерта ангажимента на Вашингтон за укрепване на военните отношения с Черна гора. Бошкович от своя страна отбеляза, че след като се присъедини към НАТО, Черна гора \"успешно изпълни първата си приоритетна външнополитическа задача\". Черна гора стана 29-ият член на НАТО на 5 юни миналата година. Русия прие членството на страната на нож и неколкократно отправи обвинения към САЩ, че искат да превърнат Балканите в зона на конфронтация.", "date": "2018.02.28", "title": "Пентагонът: Русия прекроява със сила международни граници"}
{"url": "http://clubz.bg/64800-monika_lyuinski_az_bqh_neopitna_bil_klintyn_naj_mogyshtiqt_chovek", "text": "Бившата стажантка в Белия дом Моника Люински, заради която президентът на САЩ Бил Клинтън беше подложен на процедура по импийчмънт в Сената, пише за аферата в статия за мартенския брой на сп. \"Вентити феър\", предаде Асошиейтед прес. В нея Люински казва, че аферата, довела до процедурата за импийчмънт срещу Клинтън, , но е \" . Бившата стажантка коментира също, че се възхищава от куража на жените, които се противопоставят на \"твърдо установените вярвания и институции\". Люински споделя, че неотдавна се просълзила, когато една от лидерките на движението \"Аз също\" й казала: Люински разказа, че е била диагностицирана с посттравматичен стрес от това, че нейната история е станала публично достояние и тя е била отлъчена от обществото. Бившата стажантка в Белия дом хвали освен това движението \"Аз също\" за това, че осигурява \"сигурност, която идва от солидарността\". Клинтън първоначално отрече да е имал афера със стажантката, но после призна. Президентът демократ бе оневинен в Сената по време на процедурата по импийчмънт, припомня АП. Във в. \"Венити феър\" Моника признава, че едва сега, на 44 години, започва да подхранва виждането, че при подобни обстоятелства, каквито е имало между нея като стажант в Белия дом и президента, идеята за даване на съгласие може да е спорна. Тя допълва, че Люински посочва, че нещата са   и се спира върху дефиницията на понятието  . И допълва: Бившата стажантка разсъждава още: Тя добавя, че нищо от това, което е казала по-горе, не я извинява и не означава, че тя не носи отговорност за случилото се и споделя, че  , изписвайки думата с главна буква. АП е потърсила за коментар представител на Клинтън, но той засега не е реагирал.", "date": "2018.02.28", "title": "Моника Люински: Аз бях неопитна, Бил Клинтън - най-могъщият човек"}
