{"url": "http://clubz.bg/79845-kalin_terzijski_moga_da_se_izvinq_no_ne_i_da_se_otreka_ot_dumite_si_za_hajtov", "text": "„Повече от очевидно е, че правото е на наша страна“, каза на излизане от Съдебната палата в петък, 22 февруари, писателят Калин Терзийски, след като обжалва решението на първоинстанционния съд да заплати 24 хиляди лева на наследниците на Николай Хайтов. В края на 2016 г. децата на Хайтов заведоха гражданско дело срещу Терзийски за клевета  . Писателят се яви на заседанието с двамата си защитници Новиков и Кашъмов, от страна на Хайтови се яви само техният адвокат. Децата на Хайтов съдят Калин Терзийски за 1 лв.  – след тези думи на Калин Терзийски, казани в предаването „Комбина“ по Нова, наследниците на Хайтов поискаха извинение и когато разбраха, че няма да го получат, заведоха дело за клевета. В съдебното заседание той изтъкна като аргумент допуснатите нарушения срещу основни принципи на съдебния процес: Накрая думата бе дадена и на Калин Терзийски. Той започна с обяснението, че е християнин и в принципите му никога не е влизало да наранява хора. Но по отношение на всяка власт и особено на диктаторската власт, не може да бъде безразличен. Накрая той призна, че от Радичков и Хайтов се е учил на писане, но не бива да се забравя, че те са давали възможност на тогавашната престъпна власт да съществува по-дълго. От днес тече двуседмичен срок в който страните могат да добавят писмени бележки към делото. След около два месеца се очаква съдът да излезе с решение. Ако то не удовлетворява някоя от страните, тя може да се обърне към последната инстанция – Върховния касационен съд. Той обаче не гледа дела на общо основание, а само ако открие в тях конкретни касационни причини.", "date": "2019.02.22", "title": "Калин Терзийски: Мога да се извиня, но не и да се отрека от думите си за Хайтов"}
{"url": "http://clubz.bg/79835-dps_v_politicheska_kriza_sme_i_otgovornostta_e_na_gerb", "text": "Популистко-националистическото управление е провал, страната е в политическа криза, а основната отговорност за това носи ГЕРБ.  Това се казва в декларация, приета от Централния съвет на ДПС, съобщи след заседанието председателят на партията Мустафа Карадайъ.  Предедателят на ДПС даде пример с отказа да се ревизират текстове от изборното законодателство за забрана на агитацията на майчин език, уседналост за гласуване, ограничение на вота на българите в чужбина.   Карадайъ съобщи, че ДПС ще се яви самостоятелно на европейските избори през май, а номинации за кандидати в листата ще се правят до края на март. Предстои формилането на национален изборен щаб, както и щабове по места. Сред критеиите за номинация на кандидати за евродепутати са следните качества: претензентите да познават задълбочено  европейските институции и политики, да са съпричастни към ценностите на либерализма, да владеят поне един от работните езици на ЕС, да са с изграден авторитет, добри комуникационни способности и др. Председателт и Централното оперативно бюро на ДПС ще подкрепят крайния вариант на евролистата, гласи решението от днес.  В момента ДПС имат 4-има евродепутати, а един от тях - Искра Михайлова, е на висок пост в Европейския парламент - председател на комисията по регионално развитие. Водач на делегацията на движението е Хилиз Хюсменова, която според партийци е твърде вероятно да оглави листата отново. Другите двама за младежкият лидер Илхан Кючюк и бившия депутат и зам.-министър на отбраната Неджми Али. ", "date": "2019.02.22", "title": "ДПС: В политическа криза сме и отговорността е на ГЕРБ"}
{"url": "http://clubz.bg/79848-bylgariq_vs_rumyniq_neshto_kato_nyu_jork_sreshtu_nyu_djyrzi_v_sasht", "text": "Кубрат Пулев вече има съперник за мач на 23 март и това е румънецът Богдан Дину, съобщава журналистът Дан Рафаел от американската спортна телевизия ESPN. Ден по-рано промоутърът на Дину - Грег Коен, бе заявил, че двубой няма да има заради несъгласие с някои от предложените от българина условия. Заплашена ли е новата \"Златна ера\" в бокса заради договор за $100 милиона Сега ESPN се позовава именно на Коен, който твърди, че е станало \"недоразумение в превода\". Въпросът не се касаел за нежелание за битка от страна на Дину или нещо друго, а от неразбирателство между него и партньора му в северната ни съседка. Вече всичко било уредено между тях и агенцията \"Топ Ранк\", която представлява българина. Така след доста мъки Кобрата все пак ще излезе на ринга на 23 март - в градчето Коста Меса, щата Калифорния, а залата се нарича \"Хангарът\", пояснява ESPN. Богдан Дину е на 32 години. Той има 18 победи, 14 от които с нокаут, и една загуба. Тя бе записана през ноември миналата година от Джарел Милър-Голямото бебе, следващият противник на Антъни Джошуа - на 1 юни в Ню Йорк. Американецът свали Дину в четвъртия рунд в Мълвейн, Канзас. Кобрата подписа с един от най-влиятелните промоутъри в бокса (ВИДЕО) Балансът на Кубрат Пулев е 26 успеха и едно поражение (13 нокаута). Наскоро той подписа договор с водещата агенция \"Топ Ранк\", която има отношения с ESPN. Кобрата подписа с един от най-влиятелните промоутъри в бокса (ВИДЕО)", "date": "2019.02.22", "title": "България vs Румъния? Нещо като Ню Йорк срещу Ню Джързи в САЩ"}
{"url": "http://clubz.bg/79849-barekov_opital_da_se_predstavi_za_evronablyudatel_na_izborite_v_moldova", "text": "Българският евродепутат Николай Бореков се опитал да се представи за наблюдател от Европарламента на изборите в Молдова в неделя, съобщи \"Политико\". По тази причина Европарламентът обяви, че праща своя собствена делегация за вота в бившата съветска република. Той публикува имената на петима души с изричното уточнение, че никой друг освен тях няма мандат да заема позиция или да изразява мнение от негово име. Заедно с Бареков наблюдатели в Молдова се опитали да бъдат още трима евродепутати. Европарламентът обнародва своето  , след като Централната избирателна комисия в Молдова публикува  с четирима евродепутати, които ще бъдат наблюдатели на вота в неделя. Бареков с нова амбиция - ще става учител по литература Според \"Политико\" най-малко трима от самозванците (без Бареков) били свързани с молдовския бизнесмен Игор Шор, обвинен в банковата измама на века в Молдова в размер на 30 милиона долара. Това са италианецът Фулвио Мартушиело от Европейската народна партия (ЕНП), австрийката Барбара Капел от крайнодясната Партия на свободата в страната си и румънецът Константин-Лауренциу Ребега от групата на Алианса на консерваторите и реформистите в Европа (АКРЕ). На тяхно място ЕП праща петчленна делегация от петима депутати. В нея влизат германците Ребека Хармс и Йоахим Целер, румънците Моника Маковей и Мариан-Жан Маринеску, както и чехът Мирослав Похе. При това Мартушиело и Капел поматали в предизборната кампания на Шор. Точно днес пък групата на Европейските консерватори и реформисти в Европарламента е трябвало да обсъди дали да допусне в своите редици неговата партия. През юни 2017 г. Шор бе осъден в Молдова на 7 години и половина затвор за измама в размер на 300 милиона долара. Тя е част от гигантска схема, в резултат на която изчезнаха 1 милиард долара от три от най-големите банки в страната. Шор твърди, че е невинен. Той все още е на свобода, докато се изчаква решението на Апелативния съд. Според   на консултантската група Kroll обаче Шор също е замесен в кражбата на века в една от най-бедните страни в Европа. И в други случаи Европарламентът е имал проблеми с наблюдателски мисии. През 2001 г. неакредитирани евродепутатиобявиха за“свободни, честни и демократични“ изборите в Азербайджан, докато от Организацията за сигурност и сътрудничество в Европа (ОССЕ) установиха масови нередности при гласуването. Преди месец ЕП внесе промени в правилата на наблюдателските си мисии. Според тях всяка неофициална група  . Той допълни че е бил в бившата съветска република миналия октомври по линия на АКРЕ, без връзка с изборите в Молдова.", "date": "2019.02.22", "title": "Бареков опитал да се представи за евронаблюдател на изборите в Молдова"}
{"url": "http://clubz.bg/79846-advokatite_ne_sa_donosnici_snimki", "text": "В София днес се проведе национален адвокатски протест под надслов \"Адвокатите не са доносници!\". Той е организиран от членовете на Фейсбук общността на българските адвокати (ФОБА) - най-голямото неформално обединение на адвокати в страната с 2100 членове. Протестът е срещу цялостната държавна политика, водеща до ограничаване на адвокатската свобода и независимост, нарушаването на адвокатските права и тайната и доверителността в отношенията адвокат - клиент. Във Висшия адвокатски съвет адвокатите внесоха писмено искане за иницииране на промени в Закона за мерките срещу избирането на пари и Правилника за прилагането на закона, с които на адвокатите се вменява задължение да нарушават адвокатската тайна и да дават сведения на ДАНС за своите клиенти. Адвокатите също така искат от ВАДС да се внесе конституционна жалба срещу възможно най-репресивния за професията текст, който силно застрашава и гражданските права на клиентите. Искането е и за кардинални промени в закона за Адвокатурата с цел разширяване на адвокатското самоуправление, защита на адвокатската дейност и електронно дистанционно гласуване за органи на Адвокатурата. След внасянето на искането се проведе кратко шествие до Съдебната палата. При неизпълнение на исканията им, адвокатите ще започнат подготовка за национална адвокатска стачка и ще поискат оставката на целия Висш Адвокатски съвет.  ", "date": "2019.02.22", "title": "\"Адвокатите не са доносници\" (СНИМКИ)"}
{"url": "http://clubz.bg/79847-venecuelskata_armiq_strelq_po_civilni_ima_zaginali_desetki_sa_raneni", "text": "Поне двама са били убити и над 10 души - ранени, след като венецуелската армия е открила огън по цивилни на затворената граница с Бразилия, предаде \"Вашингтон пост\". Невъоръжени жители на крайгранично село са се опитали да запазят отворен граничен сектор, за да може хуманитарна помощ да влезе през него. Мадуро  затвори границата  с Бразилия Президентът Николас Мадуро нареди в четвъртък границата да бъде затворена, за да не бъде допусната помощта. Той затвори и границата с Колумбия. В момента левият му режим твърди, че страната няма нужда от помощ, но приема такава само от Русия. Мадуро нарежда на фирми да откриват сметки в Русия и Турция Доброволци от южното градче Кумаракапай, което е на главния път между Венецуела и Бразилия, издигнали барикада на него, за да не позволят на военен патрул да го блокира, предаде на сайта си \"Вашингтон пост\". Войниците открили огън по засталите пред барикадата селяни, убивайки 42-годишната Зорайда и ранявайки други 12 цивилни, четирима от които - тежко. След стрелбата 30-ина местни хора нападнали войниците и отвлекли трима от тях, съобщава още \"Вашингтон пост\", позовавайки се на очевидци.   Тръмп към Мадуро: Иди си с добро (ВИДЕО) Певече от 3 милиона венецуелци са емигрирали в съседните страни заради острия недостиг на храни, лекарства и други стоки от първа необходимост. Очаква се тази година инфлацията в страната да достигне 10 милиона процента. Русия обвини САЩ, че готвят \"мащабна провокация\" срещу Венецуела Венецуела е в политическа криза, след като Мадуро пое властта за втори мандат на 10 януари след предсрочни избори през 2018 г., които САЩ, Европа и по-голямата част от Латинска Америка на признава за честни и демократични. Те бяха свикани от т.нар. Учредително събрание, съставено от негови привърженици и роднини, което той свика, след като изгуби изборите за легитимното Национално събрание. Две трети от местата в него са в ръцете на опозицията. В края на януари председателят на Нацианалното събрание Хуан Гуайдо се обяви за временен президент, позовавайки се на конституционна клауза, която му позволява това, ако избраният президент не е в състояние за изпълнява правомощията си. Опозицията смята Мадуро за узурпатор. Той обаче има подкрепата на командването на армията, а международна подкрепа за него изразиха Русия, Китай, Куба, Турция, Иран, Сирия, Боливия. Гуайдо беше обявил по рано на митинг с привърженици, че организира акция с доброволци за приемането на хуманитараната помощ в събота (23 февруари). САЩ наложиха на Венецуела санкции, които я лишават ат голяма част от приходите й от петрол, основния й експортен продукт. Мадуро отхвърля призивите на САЩ и ЕС да  приеме международна хуманитарна помощ, която те изпращат в съседните на Венецуела страни. Президентът твърди, че тя ще бъде претекст за американско въоръжено нахлуване във Венецуела. Концерти на открито от двете страни на венецуело-колумбийската граница събират днес привърженици на Гуайдо и на Мадуро. Над 250 000 се очаква да бъде публиката на Venezuela Aid Live, спонсориран от британския бизнесмен Ричард Брансън край колумбийския граничен град Кукута. Очаква се участниците да съберат $100 млн. в помощ на Венецуела. В Урена, от другата страна на граничния мост Тиендитас, който е затворен, режимът събира свои привърженици на концерт под наслова Hands Off Venezuela (Долу ръцете от Венецуела). И двете събития се очаква да продължат през уикенда. Мадуро нарежда на фирми да откриват сметки в Русия и Турция Тръмп към Мадуро: Иди си с добро (ВИДЕО) Русия обвини САЩ, че готвят \"мащабна провокация\" срещу Венецуела", "date": "2019.02.22", "title": "Венецуелската армия стреля по цивилни. Има загинали, десетки са ранени"}
{"url": "http://clubz.bg/79841-rusiq_obvini_sasht_che_gotvqt_mashtabna_provokaciq_sreshtu_venecuela", "text": "Съединените щати планират да извършат на 23 февруари \"мащабна провокация\" на границата на Венецуела с хуманитарната помощ и прехвърлят спецчасти и техника в района за нейната подготовка. Това заяви днес говорителката на руското външно министерство Мария Захарова, цитирана от ТАСС.  Мадуро  затвори границата  с Бразилия Захарова подчерта, че е забелязано \"прехвърляне на американски специални части и техника близо до територията на Венецуела. Тя допълни, че САЩ и техни съюзници от НАТО обсъждат доставката на оръжия и боеприпаси от \"една източноевропейска държава\" за опозиционните сили във Венецуела. Според нея ставало дума за тежки картечници, гранатомети, преносими зенитноракетни комплекси и муниции за стрелково и артилерийско оръжие, които щели да бъдат пратени уж като \"хуманитарна помощ\".  Тръмп към Мадуро: Иди си с добро (ВИДЕО) Китай е против изпращането на хуманитарна помощ за Венецуела Куба се обяви против военна намеса във Венецуела Според нея ще настъпи рязко изостряне на напрежението и тласък за атмосферата на конфронтация в света. по думите й даже държавите, поддържащи опозиционния лидер Хуан Гуайдо, започват да разбират, че действията на САЩ спрямо Венецуела носят реална заплаха за целия регион.  Мадуро нарежда на фирми да откриват сметки в Русия и Турция Тръмп към Мадуро: Иди си с добро (ВИДЕО) Китай е против изпращането на хуманитарна помощ за Венецуела Куба се обяви против военна намеса във Венецуела Мадуро нарежда на фирми да откриват сметки в Русия и Турция", "date": "2019.02.22", "title": "Русия обвини САЩ, че готвят \"мащабна провокация\" срещу Венецуела"}
{"url": "http://clubz.bg/79828-populistite_ne_sa_zaplaha_za_evropa", "text": "Посърнал обаче, ще изкажа предположението, че европейската технокрация е обречена на провал. Че технократите не могат да ръководят нашия континент е аналитично съждение. Машиналното естество на технократа го отнася към политиката така, както евнухът се отнася към секса - знае как се прави, но не може да практикува (по Волтер). За да има обединена Европа, нужно е да има европейска идентичност. Но технократът е без идентитет, навякъде еднакъв, той е automaton politikon. Разумът безсъмнено е на страната на единството на Стария континент, особено вземайки предвид китайската експанзия и промените във Вашингтон. И ако проектът \"Европа\" е застрашен, то е заради тоталния неуспех на Брюксел да съгради чувство за принадлежност у редовия гражанин. Любимият наратив днес известява, че също както през междувоенния период, фашистите се готвят за поход към властта. Fake news обаче.  показва, че в редица европейски държави привържениците на тъй наречените национал-популисти са по-благосклонни към представителната демокрация като форма на управление, отколкото съгражданите им. В Полша например 85 % от подкрепящите „Право и Справедливост“ вярват, че представителната демокрация е добър метод за управлението на страната им, докато процентът пада до 73 сред противниците на партията. В Италия (85% срещу 80% респективно) и Унгария (83% срещу 80%) резултатите са подобни. Но време е сега някой да припомни, че и Хитлер е дошъл на власт по демократичен път. Нека не забравяме, че нацистите действително влизат на първо място в Райхстага след избори, но Хитлер придобива властта на диктатор едва след закона от 23 март 1933 г., който му дава извънредни правомощия. При гласуването му членовете на Райхстага извън нацистката партия са заплашени от есесовци, докато комунистите дори не са допуснати до вота.  Фашизмът е открит враг на демокрацията, а днешната национал-популистка вълна е захранвана тъкмо от усещането на много европейци, че тяхното мнение няма никакво значение за политическата класа, че демосът е непредставен - над 50 процента смятат, че гласът им няма влияние в Брюксел. Но нека никой не прибързва мислейки си, че решението е някакъв вид славитрифоновско народнячество. Разбира се, че елитизмът има своите основания. И те се простират дотам, додето лидерите са сами изтъкани от културата, която им е поверено да ръководят. Чуйте реториката на бюрокрацията в Брюксел, изпълнена с клишета, чуждоземна и все предвидима, и ще разберете защо европеецът е недоволен. По-точно, ще разберете защо мнозина, вероятно мнозината, не са способни да почувстват интерестите на Съюза над тези на нацията си. Това ще се случи само при условие, че се създаде доминантна европейска идентичност. Почвата за нея е подготвена от хиляди години обща история. А днес, когато Старият континент куцука зад новите свръхсили на Изток и все по-отдалечаващите се Съединени щати на Запад, Европа се нуждае спешно от нови жизнени сили. Технокрацията в Брюксел не може да зароди този нов импулс, понеже естеството и е глобалистко, ерго неевропейско. Европейският проект не може да е глобалистки проект. Глобалистите знаят как да извършват калкулации, но не разбират нищо от историчност, символ и традиция, от двигателите на всяка култура, които далеч надхвърлят стерилното поле на чистата експертиза. И тъй като гражданите усещат тази зейнала дупка в кораба си, те реагират. Това е, струва ми се, постановката върху която стъпват национал-популистите. Не омраза и шовинизъм, а нуждата от проект, чието туптящо сърце европеецът може да почувства. Съвсем естествено е, когато Брюксел не предлага необходимия авторитет, избирателите да се обръщат към засилване на националната държава. И все пак според мен няма обективни основания да се очаква разкол в ЕС след изборите през май. Повечето крайнодесни партии вече твърдят, че са проевропейско настроени или поне не са против обединена Европа. „Националният фронт“ във Франция беше създаден от Жан-Мари Льо Пен с основна задача да изкара страната си от Съюза. Но „Националният сбор“ на дъщеря му смени евроскептицизма с апели за вътрешна реформа на ЕС. Страните от Централна и Източна Европа пък, където национал-популизмът е най-успешен, имат твърде големи икономически интереси от общоевропейския проект, за да си помислят за закриването му. Онова което ще се промени след месец май обаче е, че моделът на технокрацията ще бъде сериозно ранен. Това неизбежно ще мотивира Брюксел да преосмисли целите си. Тогава, само тогава, Европа ще може да бъде силна в единството си. „Генерация Z“ – с подкрепата на „Америка за България“", "date": "2019.02.22", "title": "Популистите не са заплаха за Европа"}
{"url": "http://clubz.bg/79842-galyp_bylgarite_podkrepqt_vsqko_otvarqne_na_izborniq_proces", "text": "Промените в изборното законодателство допълнително задълбочават и бездруго ниското доверие в изборния процес у нас. Решението за връщане на преференциите се одобрява, но не успява в достатъчна степен да отмени подозрението спрямо властта, че търси конюнктурни ползи с оглед предстоящите евроизбори. Изводите са от независим експресен телефонен сондаж на \"Галъп интернешънъл\". Сондажът е проведен между 19 и 21 февруари сред 800 души в цялата страна. Българите автоматично подкрепят всякакви форми на \"отваряне\" на изборния процес към гражданите - преференциално гласуване (подкрепено от мнозинство от 70%), машинно гласуване (75%), дори и възможността практически всички българи в чужбина да могат да гласуват (78%). Затова и 63% не одобряват гласуването на ГЕРБ, ДПС и НФСБ, което на практика обезсили преференциалния вот. 24% го подкрепят, а останалите се колебаят. 59% се съгласяват с обвинението, чe като цяло, с промените в изборните правила, управляващите се стремят към \"служебна победа\", 30% се противопоставят на това мнение, а останалите се колебаят. Високият процент критичност идва от това, че зад подозренията спрямо властта застават не само привържениците на парламентарната опозиция, но и хората, които не биха гласували, както и голямата част от другите опозиционно настроени респонденти. Тази картина се повтаря и при въпрос дали предстоящите евроизбори ще бъдат честни: 52% смятат, че по-скоро няма да са честни, а 37% смятат, че изборите по-скоро ще са честни. Останалите се колебаят. Данните са в синхрон с традиционното за последните години съмнение сред обществото по отношение на честността на изборния процес - регистрирано неведнъж и отбелязано и в годишниците на „Галъп интернешънъл“.  Тревожното този път е, че очакването за нечестни избори се споделя от повече от половината запитани. На този фон решението на Борисов за частично преосмисляне на промените закономерно среща висока подкрепа – 74% са \"за\" това решение, а 17% са \"против\". Останалите се затрудняват да формират позиция. Това решение на Борисов на свой ред хвърля съмнение върху решението на БСП да напусне парламента – 55% не го одобряват, а 37% го одобряват, като останалите се колебаят. Данните обаче едва ли отразяват в пълна степен решението на Нинова депутатите от БСП да се откажат и от заплатите си. Връщането на преференциите и решението за смята на ЦИК обаче са само част от по-общите въпрос за честността на изборната процедура. Явно и затова решението на Борисов не успява засега да елиминира подозренията, че ДПС всъщност е скрит партньор на властта - 50% споделят това мнение, а 28% са на обратната позиция, при 22% колебаещи се. Равнището на принципно неприемане на евентуално пряко участие на ДПС във властта остава високо – 58%. На обратното мнение са 36%, а останалите се колебаят. Подобни нагласи не говорят за достатъчно развита демократичност на съзнанието - което да допусне, че всяка представена в парламента партия би следвало да има право на участие във властта. Бяха проверени и нагласите по част от важните международни теми в последните дни. По такива въпроси е трудно да се очаква висока информираност, затова и данните са ценно свидетелство за базисните обществени инстинкти. Например, по основния въпрос на приключилата наскоро Мюнхенска конференция по темите на сигурността 92% приемат, че ЕС трябва да води по-независима политика от САЩ. Това е практическо обществено единодушие. Високото доверие в президентската институция на фона на традиционно по-ниското доверие в парламент и правителство карат мнозинството от запитаните да се солидаризират с позиция за ненамеса във Венецуела – 69% избират тази опция, а 20% предпочитат правителствената позиция по кризата в латиноамериканската страна. Българското масово съзнание традиционно е против намеси и президентската позиция е в синхрон с масовите нагласи.", "date": "2019.02.22", "title": "\"Галъп\": Българите подкрепят всяко \"отваряне\" на изборния процес"}
{"url": "http://clubz.bg/79840-mihaela_fileva_gordeq_se_s_uspehite_na_grigor_dimitrov_ne_go_poznavam_lichno", "text": "Михаела Филева отрича информациите, че има връзка с Григор Димитров. Тя излезе с опровержение в профилите си във Фейсбук и Инстаграм. Михаела Филева ли е новата любов на Григор Димитров? \n\t В последните дни се заговори, че Филева е новата жена в живота на тенисиста след \"замразяването\" на връзката му с Никол Шерцингер. По-рано френската тенисистка Ализе Лим - стара тръпка на първата ни ракета, бе спрягана за негова любима покрай снимки на двамата в зимен курорт. Григор Димитров не е правил коментари за личния си живот. Той се възстановява от контузия в рамото и се очаква да се появи на корта през март за турнирите в Индиън Уелс и Маями от серията Мастърс 1000.", "date": "2019.02.22", "title": "Михаела Филева: Гордея се с успехите на Григор Димитров, не го познавам лично"}
{"url": "http://clubz.bg/79839-tejyk_jrebij_za_inter_v_liga_evropa", "text": "От фаворитите в Лига Европа най-тежък изглежда жребият на \"Интер\" - на осминафиналите един от двата милански гранда ще срещне \"Айнтрахт\" (Франкфурт). Това е последният оцелял германски тим в турнира - в предишната фаза отстрани зрелищно дошлия от Шампионската лига \"Шахтьор\" (Донецк). \"Арсенал\" позволи на БАТЕ само да помечтае На английските отбори няма да е толкова лесно, колкото изглежда. \"Челси\" изтегли \"Динамо\" (Киев), \"Арсенал\" пък се изправя на \"Рен\", който изхвърли \"Бетис\" (Севиля).  След като се справи с \"Галатасарай\", тимът на \"Бенфика\" играе с \"Динамо\" (Загреб), оставил зад борда \"Виктория\" (Пилзен). Интерес буди двойката \"Наполи\" - \"Залцбург\". Мачовете са на 7 и 14 март. ", "date": "2019.02.22", "title": "Тежък жребий за \"Интер\" в Лига Европа"}
{"url": "http://clubz.bg/79843-kpkonpi_zapochna_s_otgovorno_pazene_na_djip_audi_q7", "text": "Koмиcиятa зa гpaждaнcĸa ĸoнфиcĸaция и бopбa c ĸopyпциятa пoлyчи aвтoмoбил зa „oтгoвopнo пaзeнe“. Taĸa KΠKOHΠИ зa пъpви път  , cъoбщава правният сайт  , цтирайки комисията. КПКОНПИ захранвала 90% от продажбите на НАП на имоти и коли SUV-ът Ayди Q 7, въpxy ĸoйтo ca нaлoжeни oбeзпeчитeлни мepĸи, e изпpaтeн c paзпopeждaнe нa дъpжaвeн cъдeбeн изпълнитeл oт Pyce. Coбcтвeниĸът нa ayдитo e oбвинeн зa yчacтиe в opгaнизиpaнa гpyпa зa тeлeфoнни измaми. A cлeд пpoвepĸa KΠKOHΠИ ycтaнoвилa  (нaд 150 000 лeвa) и c peшeниe нa Pyceнcĸия oĸpъжeн cъд ca нaлoжeни oбeзпeчитeлни мepĸи. Πo зaĸoн ceгa cлeдвa внacянe нa иcĸ зa гpaждaнcĸa ĸoнфиcĸaция. Ами не - не е той нашата Кьовеши Замислят право да се конфискува и \"косвена облага\" Промени в законодателството от сегашното мнозинство, които въведоха т. нар. разтегливо понятие  , дадоха освен това и нарочно право на антикорупционнта комисия да се разпорежда с конфискуваното имущество.  Ами не - не е той нашата Кьовеши Замислят право да се конфискува и \"косвена облага\"", "date": "2019.02.22", "title": "КПКОНПИ започна с отговорно пазене... На джип Audi Q7"}
{"url": "http://clubz.bg/79844-slavi_trifonov_predstavq_redki_gonsurati_1_i_2", "text": "Слави Трифонов оповести на профила си във фейсбук информация за това кои депутати са гласували против преференциалния вот, но са избрани точно с такъв вот. Трифонов допълва информацията и с това кои депутати в 43-ото НС са подкрепили електронното дистанционно гласуване, но в 44-ото са гласували против него. Той ги нарича \"редки гьонсурати\" 1 и 2 Ето какво написа Трифонов:    ", "date": "2019.02.22", "title": "Слави Трифонов представя \"редки гьонсурати\" 1 и 2"}
{"url": "http://clubz.bg/79827-vmro_vleze_v_konservativniq_alians_ataka_e_na_izchakvane_a_pomejdu_im_barekov", "text": "Официално ВМРО стана член на Алианса на европейските консерватори и реформисти (АКРЕ), а \"Атака\" бе презентирана като потенциален кандидат. Помежду тези две партии е и личността на евродепутата консерватор Николай Бареков, който представи на днешния форум в Рим формацията на Волен Сидеров в отсъствието на нейни представители. Как е гласувал като делегат Бареков за членството на \"воеводите\" обаче не е ясно, тъй като не е имало нито един делегат \"против\" или \"въздържал се\". Последното е по повод на нескритата вражда между бившите партньори \"България без цензура\" и ВМРО, дружбата между която роди евродепутатите Бареков и Ангел Джамбазки. Най-прясното \"ритане по кокалчетата\" бе \"патриотичният донос\", който Джамбазки написа срещу Бареков и Сидеров (за Сидеров после се извини) до консерваторите, а според непотвърдена информация Бареков агитирал колеги ден преди форума в Рим да не гласуват \"за\" членството на ВМРО.   \"Едни малко по-помъдрели момчета\" стават консерватори. Начело със Сидеров Кандидат-членството на ВМРО в АКРЕ датира отпреди три години, като от партията на Красимир Каракачанов бяха поставили условие - да влязат, когато от Алианса излезе Партията на справедливостта и развитието на турския президент Реджеп Тайип Ердоган. Това се случи в началото на годината, като бе известно, че на форума през февруари приемането на ВМРО ще е само формалност. Симеонов: \"Атака\" няма шанс при консерваторите с проруска политика \"Атака\" обаче няма да може да се качи на този влак, тъй като евровотът е през май, а следващият форум на АКРЕ за приемане на нови членове е насрочен за 26 юни в Брюксел. Но въпреки убедеността на Бареков, че формацията на Сидеров ще стане пълноправен член, това не е гарантирано. Причината е в разминаването на позициите на \"Атака\" и АКРЕ относно анексията на Крим. Както е известно, у нас \"Атака\" защитава изцяло проруски позиции, докато АКРЕ е твърдо против анексията. Против приемането на \"Атака\" в АКРЕ били и британските, и полските представители. Джамбазки писал \"патриотичен донос\" срещу Сидеров в Европа, съобщи Бареков Така или иначе идеята на Бареков за създаването на патриотичен консервативен алианс за вота през май няма как да се осъществи в сегашната ситуация. Тя беше анонсирана в края на миналата година, когато Бареков и Сидеров изненадаха всички, като обявиха съглашателство. Лидерът на \"България без цензура\" се нае да става ракета носител за въпросния консервативен алианс, като подкани в него да участват и други партии, не само \"Атака\", и обяви Сидеров като подходящия водач на листата за ЕП на \"Обединени патриоти\". Патртньорите в ОП - ВМРО и НФСБ, категорично отказваха да влизат в каквито и да е форми на сътрудничество с Бареков. Факт е обаче, че \"Атака\" се \"придвижи\" до днешния форум с негово посредничество. Тази сутрин зам.-председателят на \"Атака\" Десислав Чуколов заяви пред Нова тв, че \"България без цензура\" само е направила връзката с АКРЕ. Какво написа Джамбазки за Бареков и Сидеров (ДОКУМЕНТ) На въпрос какво става с разговорите между \"Атака\" и Бареков, Чуколов каза: След което заяви, че ако искал, можел и учител по физическо да става. Това е във връзка с последната заявка на евродепутата - че след края на мандата в ЕП смята да се върне в България като учител по български език и литература. На въпрос към Бареков имало ли е представител на \"Атака\" на днешния форум, той отвърна, че Сидеров пратил писмо, че не може да присъства. Това евродепутатът изтълкува като задължение на лидера на \"Атака\" да спомага за кворума в парламента, който е пред всекидневен риск от разпад.   Симеонов: \"Атака\" няма шанс при консерваторите с проруска политика Джамбазки писал \"патриотичен донос\" срещу Сидеров в Европа, съобщи Бареков Какво написа Джамбазки за Бареков и Сидеров (ДОКУМЕНТ)", "date": "2019.02.22", "title": "ВМРО влезе в консервативния алианс, \"Атака\" е на изчакване, а помежду им - Бареков"}
{"url": "http://clubz.bg/79831-es_uvelichava_do_25_000_evro_nacionalnite_pomoshti_za_fermerite", "text": "Еврокомисията обяви увеличаване на националните помощи за земеделските стопани до 25 000 евро. Тя прие днес правила за държавната помощ в сектора на селското стопанство (т.нар. минимална помощ). С тях се увеличава максималният размер на средствата, които националните органи могат да отпуснат за подпомагане на земеделските стопани, без да е необходимо предварително одобрение от Брюксел. Благодарение на това решение страните членки на ЕС ще имат възможност да увеличат подкрепата за земеделските стопани, без да се нарушава функционирането на пазара. Същевременно ще бъде намалена административната тежест за националните органи. Новите правила ще се прилагат успоредно с действащите правила относно уведомяването за държавна помощ, които държавите членки могат да продължат да прилагат.  За да се избегне евентуално нарушаване на конкуренцията, всяка държава от ЕС разполага с максимална сума на национално ниво, която не може да надхвърля. Националният таван се определя в размер на 1,25 на сто от годишната селскостопанска продукция на съответната държава през същия тригодишен период (в сравнение с 1 процент съгласно сегашните правила). Това представлява увеличение на националния таван с 25%. , а националният таван – до 1,5 на сто от годишната продукция. Това представлява увеличение тавана за един земеделски стопанин с 66 процента, или две трети, и увеличение с 50 процента на националния таван. От държавите, които изберат този най-висок таван, ще се изисква съгласно новите правила да създадат задължителни централни регистри на национално равнище. По този начин предоставените помощи ще могат да се проследяват с цел да се опрости и подобри на отпускането и мониторинга на т. нар. минимална помощ. Увеличението на таваните влиза в сила на 14 март и може да се прилага със задна дата по отношение на помощите, които отговарят на всички условия. Съгласно правилата на ЕС за държавната помощ , за да я получат. Те не могат да приложат мярка за такава помощ преди да получат разрешение от Брюксел.   Поради своя размер тази помощ не представлява заплаха за конкуренцията и търговията на вътрешния пазар. Минималната помощ обикновено се използва от страните членки, когато се налага да реагират бързо, без да създават схема съгласно правилата за държавна помощ, по-специално в условия на криза. Освен това тя често се използва за строго определена цел, например ", "date": "2019.02.22", "title": "ЕС увеличава до 25 000 евро националните помощи за фермерите"}
{"url": "http://clubz.bg/79824-tatqna_doncheva_borisov_ne_e_amerikanski_chovek_peevski_e_rusko_proksi_video", "text": "Общественото впечатление, че Бойко Борисов е един американски човек, е доста повърхностно. Това заяви лидерът на \"Движение 21\" Татяна Дончева в предаването \"Денят с Веселин Дремджиев\". Според нея САЩ искат от България да купи  F-16 и да не прави нова тръба за газ от Русия. Докато Русия обратното - иска да не купуваме самолети и да пуснем \"потока\". Според нея част от оръжейните фирми у нас са били към КТБ и благодарение на фалита на банката Русия е получила контрол върху определени хапки. Дончева обясни, че интересът на Великобритания към историята с отравянето на бизнесмена Емилиян Гебрев е защото така ще се получи потвърждение за случая \"Скрипал\". Тя отбеляза, че главният прокурор Сотир Цацаров много бързо е взел завой по случая \"Гебрев\" като \"тир с ремарке на изключително малко пространство\". И припомни как \"един куп титуловани специалисти по националната сигурност казаха, че е изключено да е работа на руското разузнаване\". От \"братята американци\" се разбрало, че в \"руския сектор ( , който би трябвало да се бори срещу руската агентура\" в сферата на сигурността, \"са се крили едни сериозни руски колони\", твърди още юристката. По думите на Дончева Инвестбанк на Петя Славова добросъвестно е уведомявала ДАНС и финансовото разузнаване за всеки превод от Венецуела. Има нов \"рубеж\" срещу \"Дунарит\", оплака се собственикът Емилиян Гебрев След което добави, че зад фирмата \"Виафот\", за която \"държавата направи невъзможното\", за да придобие \"Дунарит\", стои адвокатът на Делян Пеевски Александър Ангелов. За Ангелов Дончева допълни, че е син на (секретар - б.р.)  След което направи препратка към въпроса кой би управлявал всъщност при Пеевски като шеф на ДАНС. \"Утре пак ще прочета, че съм адвокат на мафията, във вестниците на Пеевски\", предположи тя след тези си думи. Според Дончева \"Пеевски е руско прокси по много здрав начин\".", "date": "2019.02.22", "title": "Татяна Дончева: Борисов не е американски човек, Пеевски е руско прокси (ВИДЕО)"}
{"url": "http://clubz.bg/79825-partiqta_na_merkel_obyrna_gryb_na_orban", "text": "Германският Християндемократически съюз (ХДС) на Ангела Меркел – най-голямата партия, член на Европейската народна партия (ЕНП), реши най-после да се дистанцира от унгарския премиер Виктор Орбан, пише „Политико“. Причина е кампанията, предприета от правителството в Будапеща срещу председателя на Еврокомисията Жан-Клод Юнкер. Вчера германската канцлерка изрази солидарност с Юнкер. Меркел подкрепи Юнкер в спора с Орбан Унгария започна нова кампания - този път и срещу Юнкер Същия ден остри критики към Орбан отправи Манфред Вебер – кандидатът на ЕНП за бъдещ председател на ЕК. Той е от Християнсоциалния съюз (ХСС) – баварския филиал и партньор на ХДС. Вебер бе единственият депутат от ХСС, подкрепил през септември 2018 г. започването на процедура по член 7 срещу Унгария. Така че партията му се смяташе близка до тази на Орбан. От вчера обаче нещата са коренно различни. На страната на кандидата за наследник на Юнкер вече е и лидерът на ХСС Маркус Зьодер, отбелязва „Политико“. Чуват се и призиви партията „Фидес“ на Орбан да бъде изключена от ЕНП още на предстоящата ѝ среща през март. Все по-трудно става да защитаваш Орбан пред избирателите и от ХДС са наясно с това. Такава стъпка обаче би могла да доведе до повторение на историята, изтъква „Политико“. Германският евродепутат допълва, че би предпочел да бъдат избегнати последици за Източна Европа, подобни на „Брекзит“. Освен това има опасения, че ако Орбан официално се присъедини към десния популистки лагер, цялата предизборна кампания ще се превърне в гласуване \"за\" или \"против\" Европа. И това ще бъде само от полза на популистките сили, опасяват се стратези на ЕНП. Унгария започна нова кампания - този път и срещу Юнкер", "date": "2019.02.22", "title": "Партията на Меркел обърна гръб на Орбан"}
{"url": "http://clubz.bg/79823-kitaj_e_protiv_izprashtaneto_na_humanitarna_pomosht_za_venecuela", "text": "Китай е против изпращането на хуманитарна помощ във Венецуела, за да не доведе до насилие в страната. Това изявление на китайското външно министерство бе публикувано в петък, предаде Ройтерс. В него се предупреждава, че Пекин се противопоставя на военна намеса в държавата. Президентът на Венецуела Николас Мадуро заплаши, че ще затвори границата с Колумбия в четвъртък, докато Хуан Гуайдо и други 80 депутати се опитват да получат хуманитарна помощ. Подкрепеният от САЩ Гуайдо не изключи военна намеса във Венецуела Гуайдо, който вече бе припознат от много страни като легитимния държавен глава на Венецуела, е готов да излезе в открит сблъсък с правителството на Мадуро в събота. Тогава опозицията ще се опита да внесе в страната храна и лекарства, които са складирани в съседни държави. Мадуро отрича наличието на хуманитарна криза и заяви в четвъртък, че обмисля да затвори границите на Венецуела с Колумбия и Бразилия - така ще бъде забранен достъпът до страната по суша.  Мадуро  затвори границата  с Бразилия Говорителят на външното министерство на Китай Генг Шуан заяви, че Каракас е  , като така е предотвратил мащабни сблъсъци. Пекин зае повече от 50 милиарда долара в замяна на петрол от Венецуела през последното десетилетие, като така си подсигури енергийните запаси. Мадуро  затвори границата  с Бразилия", "date": "2019.02.22", "title": "Китай е против изпращането на хуманитарна помощ за Венецуела"}
{"url": "http://clubz.bg/79829-za_mene_tiq_samo_abqt_kisloroda_ico_hazarta_s_nova_pesen_video", "text": "Над 260 000 гледания има само официалната версия в YouTube на песента на Ицо Хазарта от снощи в 21 ч., когато беше премиерата й. Лидерът на \"Ъпсурт\" този път работи по музика и аранжимент на колегата си Бат Венци. Видимо се гъбарка рапърът с колегите си от рода на Венци Венц и... другия там. Видеото пък е режисирано от Валери Милев. Изобщо enjoy:", "date": "2019.02.22", "title": "За мене тия само 'абят кислорода!... Ицо Хазарта с нова песен (ВИДЕО)"}
{"url": "http://clubz.bg/79830-dyunata_na_smokinq_e_bezvyzvratno_unishtojena", "text": "Дюната на плаж \"Смокиня\", която бе разорана от багер през януари, е безвъзвратно унищожена. Заключението е на назначената по случая полицейска експертиза, съобщи бТВ. Става дума за природното облазувание, което бе изравнено, а собственикът й Иван Нончев е обект на прокурорско разследване. Според данните към момента той е наел хора с багер срещу 1000 лв. да премахнат дюната, защото му пречи на изгледа към морето от караваната.  Месец и половина след интервенцията на плажа вятърът е натрупал малко повече пясък и е заличил следите от машината, но дюна няма, става ясно от репортажа на телевиията. Полицията обаче още не е установила собствениците на три каравани, незаконно вкопани в пясъка. Проверката е удължена до края на март. Възстановяване на дюна - най-тежко наказание за случката на \"Смокиня\" Неотдавна заради казуса екоминистърът Нено Димов излезе с идея, която по думите му е подкрепена със законова възможност. А именно - собственикът на терена да бъде задължен да възстанови природното образувание. Самият министър призна, че това досега не е правено. Тогава експертизата още не беше факт и въпреки това не беше ясно как точно се възстановява дюна. Вече е ясно от експертизата, че дюната е безвъзвратно изчезнала.  Дюната на \"Смокиня\"- земеделска земя за 16 лв. на декар Приключила е и проверката на Министерството на туризма за нови случаи на увредени дюни по Черноморието. Нарушения обаче не са констатирани, въпреки че екипи на ведомството били обходили всички плажове с регистрирани дюни. Дюната на \"Смокиня\"- земеделска земя за 16 лв. на декар", "date": "2019.02.22", "title": "Дюната на \"Смокиня\" е безвъзвратно унищожена"}
{"url": "http://clubz.bg/79822-dve_godini_po_kysno_bg_vlastite_razbraha_che_beyr_grils_e_v_narushenie", "text": "Палене на огън, ловуване, ядене на жаби и дори плуване в едно от рилските езера - с тези дейности звезди на Discovery Channel нарушиха правилата в защитена територия в България. Майсторите по оцеляване Беър Грилс и Дерек Хъф се качили в Рила, където докато оцелявали, пристъпили редица забрани. Заради тези им действия, по време на снимките преди две години, сега българските институции глобяват продуцентската компания. Филмът, в който Беър Грилс и Дерек Хъф оцеляват в Рила, е заснет преди почти две години - на 25 и 26 юни 2017 г. в Парков участък Боровец, на територията на НП \"Рила\". Както във всеки епизод от поредицата си, двамата мъже се изправят в битка с дивата природа. И за да се нахранят, посягат на животински видове от защитения парк. А след без разрешение палят огън, което е абсолютно забранено. И влизат в Каракашевото езеро. Екипът имал разрешение за снимки, \"при стриктно спазване на режимите и нормите, определени в Закона за защитените територии и Плана за управление на Национален парк \"Рила\". Снимачният екип бил придружен и от служителите на парковата охрана, които обаче не станали свидетели на извършените нарушения, съобщиха от Министерството на околната среда и водите. От продукцията твърдят, че всичките им действия са били под контрола на служители на парка. В съобщение до медиите от \"Дискавъри комюникейшън\" казаха, че за реализацията на продукцията са издадени всички необходими административни документи и специални разрешителни от страна на природния парк, а цялостното заснемане е проведено под наблюдението на определените от парка отговорни служители. Уточнява се също, че самата поредица не е продукция на \"Дискавъри\", а е външна. Директорът на парка обаче казва, че е разговарял с подчинените си, които придружавали снимачния екип, и те били категорични, че пред очите им Беър Грилс и Дерек Хъф нито са палили огън, нито са ловили жаби и още по-малко са плували в езерата.  „Има три типа нарушения – издадени са три типа наказателни решения към юридическо лице и санкциите ще са в размер от 1000 до 10 000 лева. Снимачният екип беше уведомен предварително какво може и не може да се прави в парка”, поясни Андонов. Още се изяснявали обаче обстоятелствата около заснемането и дали изядените жаби са били донесени от продукцията, или са ловени на място. За нарушенията са съставени няколко акта. По закон санкцията за нарушения за юридически лица е в размер на 1000 до 10 000 лв., а за физически лица - от 500 до 5000 лв. Миналото лято и езерото Бъбрека пак в парк \"Рила\" пострада от човешка намеса. Тогава във водите му 14 мъже се хванаха на хоро, докато снимаха специален рекламен клип за България. Организаторът на хорото в езерото в Рила: Не пишеше да е забранено", "date": "2019.02.22", "title": "Две години по-късно BG властите разбраха, че Беър Грилс е в нарушение"}
{"url": "http://clubz.bg/79836-aktor_inscenira_homofobska_i_rasistka_ataka_za_da_si_vdigne_akciite", "text": "Актьорът Джъси Смолет е платил на двама братя нигерийци 3500 долара, за да инсценират нападение срещу него от расистки и хомофобски подбуди. Това изявление направи началникът на Чикагската полиция Еди Джонсън в четвъртък, след като през същия ден актьорът бе арестуван. Убиец на чернокожи осъден на смърт в САЩ На 29 януари Смолет съобщава в полицията, че е бил атакуван от двама бели мъже, които са нанесли удари по лицето му, наричали са го \"негър\" и \"педерас\", залели са го с белина и са хвърлили въже около врата му (имитирайки линчуване). За да пресоли още повече историята, Джъси докладва, че са се провикнали \"Това е Мага държава\" (Мага е съкращението на слогана на президентската кампания на Доналд Тръмп - Направете Америка велика отново). През първата половина на февруари милиони американци изразиха подкрепа към актьора в социалните мрежи и постепенно актьорът започна да се превръща в символ на престъпленията от омраза, които са особено чуствителна тема в Америка. Убиец на чернокожи осъден на смърт в САЩ Постепенно обаче излязоха доказателства, които доказват, че Смолет е организирал атаката срещу себе си и че някои от раните по лицето му са негово дело. Според Джонсън, актьорът е изценирал ситуацията, защото е бил недоволен от заплатата си в телевизионния сериал \"Империя\" и е искал да се издигне в кариерата си. Това съобщи вчера началникът на полицията в Чикаго Еди Джонсън, цитиран от Ройтерс. Полицейският началник на няколко пъти изрази съжаление за това, че се обръща толкова внимание на този случай, при положение, че Чикаго е един от градовете в Америка, в които се извършват най-много убийства. Съдия обяви гаранция в размер на 100 000 долара и нареди на Смолет да си предаде паспорта. Актьорът бе освободен, след като плати 10 процента от тази сума.  Убиец на чернокожи осъден на смърт в САЩ", "date": "2019.02.22", "title": "Актьор инсценира хомофобска и расистка атака, за да си вдигне акциите "}
{"url": "http://clubz.bg/79834-zasega_evropa_ne_predlaga_vyvejdaneto_na_humanitarni_vizi", "text": "Европейската комисия не предлага на този етап въвеждането на хуманитарни визи за ЕС, с които да бъде улеснен притокът на мигранти. Това заяви говорителят на ЕК Александър Винтерщайн, помолен да коментира подетата от унгарското правителство кампания. Той припомни, че в края на 2018 г. Европарламентът прие призив за издаването на подобни визи, но той не е правно обвързващ и не изразява позицията на всички в ЕС. Досега Комисията е предложила установяването на постоянен механизъм за разселването на бежанци с призната нужда от международна закрила. Орбан: Нашите военни трябва да ни защитават от всички страни Евродепутати одобриха въвеждането на хуманитарни визи Винтерщайн поясни, че когато ЕК предложи дадено законодателство, то подлежи на одобрението на държавите от ЕС. Говорителят бе попитан и за връщането на терористите с паспорти от държави членки на ЕС от бойните полета в Сирия и Ирак. Той посочи, че решенията се взимат от националните власти. Държавите от ЕС са тези, които решават дали да приемат обратно т. нар. чуждестранни бойци. Винтерщайн припомни, че Европейският съюз призна за престъпление участието в сражения зад граница и пътуването в Европа с терористична цел. Евродепутати одобриха въвеждането на хуманитарни визи", "date": "2019.02.22", "title": "Засега Европа не предлага въвеждането на хуманитарни визи"}
{"url": "http://clubz.bg/79837-chelsi_bez_pravo_na_transferi_do_lqtoto_na_2020_a", "text": "\"Челси\" е санкциониран от ФИФА със забрана за трансфери до лятото на 2020 г., което означава два \"прозореца\" - следващият и този през идната зима, официално съобщи световната футболна централа. Клубът реагира веднага - твърди, че не е нарушил правилата и ще обжалва. Наложена са и глоби в размер на 460 000 паунда за \"Челси\" и 390 000 за Футболната асоциация на Англия, която е позволила нарушения, според ФИФА, при привличането на играчи под 18 години. При направеното 3-годишно разследване са разгледани случаите на 92 играчи под 18 години. В 29 от тях ФИФА е открила нередности. Преди години подобни наказания отнасяха и клубове като \"Реал\" (Мадрид) и \"Барселона\". Те обжалваха, привличаха играчи в това време, а по-късно наказанията им падаха или бяха намалявани. ФА също ще апелира срещу санкцията. Сред футболистите, заради покупките на които е наказан \"Челси\", е националът на Буркина Фасо Бертранд Траоре.", "date": "2019.02.22", "title": "\"Челси\" без право на трансфери до лятото на 2020-а"}
{"url": "http://clubz.bg/79819-naslednicite_na_majkyl_djeksyn_sydqt_hbo", "text": "Наследниците на Майкъл Джексън подадоха иск за щети на стойност 100 милиона щатски долара срещу телевизия Ейч Би Оу, която се готви да излъчи документален филм за сексуалните посегателства на певеца, предадоха световните агенции. \n\tИскът се състои от 53 страници и е депозиран пред Върховния съд на Лос Анджелис. В него наследниците обвиняват притежаваната от Ей Ти енд Ти телевизия, че нарушава договор за \"неоклеветяване\", подписан с краля на попмузиката през 1992 г. Те не настояват документалният филм \"Да напуснеш Невърленд\" да не бъде излъчван. 8 нови песни в посмъртния албум на Майкъл Джексън Въпреки заведеното дело Ейч Би Оу потвърди, че на 2 и 3 март ще започне излъчването на филма, който беше представен миналия месец на кинофестивала \"Сънданс\".  \"През 2005 г. Джако бе съден и бе оправдан от съдебните заседатели\", припомниха те. \n\tДокументалният филм на Ейч Би Оу съдържа свидетелските показания на две лица на възраст около 30 години, които твърдят, че са станали жертва на сексуално посегателство от страна на Майкъл Джексън в имението му Невърленд. Това започнало, когато те са били съответно на седем и десет години. Чуйте новото посмъртно парче на Майкъл Джексън  През 1993 г. една от жертвите на 13-годишна възраст заведе дело за опипване. Делото бе прекратено срещу обезщетение от 15 милиона долара. През 2005 г. певецът беше съден в Санта Барбара за посегателство над друг малолетен, но беше оправдан. \n\tМайкъл Джексън почина на 25 юни 2009 г. от свръхдоза, припомня БТА.  Чуйте новото посмъртно парче на Майкъл Джексън ", "date": "2019.02.22", "title": "Наследниците на Майкъл Джексън съдят HBO"}
{"url": "http://clubz.bg/79821-41_na_sto_ot_stolichani_jiveqt_v_panelki_v_centyra_osnovno_vyzrastni", "text": "Четиридесет и един процента от столичаните живеят в панелни блокове, показва проучване на демографията на София, проведено от „Визия за София”. Две са поръчаните изследвания за градската среда – за   и за  . Най-висока е средната възраст на столичаните във и около центъра на града, най-ниска – в кварталите с преобладаващо ромско население. Повече от 50% от хората с висше образование избират да живеят на юг от центъра. Концентрацията на населението е най-висока в комплексите „Люлин“, „Младост“, „Надежда“, „Овча купел“, „Дружба“, „Гоце Делчев“, „Студентски град“, „Слатина“, кварталите в район „Подуяне” и в централната градска част. Висока гъстота на населението имат и териториите между булевардите „Цар Борис III“, „България“, „Околовръстно шосе“. Бизнес сградите са разположени основно в централните и южните райони, в северната част на града е производството, южната е предпочитана за ново строителство. Части от най-многолюдните жилищни комплекси като „Люлин“, „Надежда“ и „Дружба“ имат по-малка разгъната застроена площ от квартали като „Гоце Делчев“, „Слатина“, „Редута“ и „Манастирски ливади“. Концентрацията на жители обаче е по-висока в първата група квартали. Панелни блокове обитават 452 485 жители на София. В „Манастирски ливади” и „Витоша” има голям брой необитаеми жилища. Разделението по показател „възраст“ сочи, че най-много деца има в кварталите с предимно малцинствено население – „Филиповци”, „Факултета”, „Христо Ботев”. „Манастирски ливади“, „Драгалевци“ и териториите по протежението на бул. „Симеоновско шосе“ също имат сравнително по-младо население от останалите квартали в столицата. Възрастните хора   са концентрирани в и около централната градска част. Населението в трудоспособна възраст от 15 до 64 години е по-хомогенно разпределено из града, но концентрацията е по-висока в периферията на София и най-големите жилищни комплекси като „Люлин“, „Младост“, „Надежда“, „Дружба“, „Овча купел“ и \"Студентски град\". По отношение на образованието резултатите показват, че повече от 50% от жителите с висше образование избират територии за живеене на юг и югоизток от центъра на града, както и по-отдалечените квартали като „Манастирски ливади“, „Бояна“, „Драгалевци“, а също „Младост“ и „Дружба“. Най-атрактивните квартали на жилищния пазар се намират до Южния парк, Борисовата градина, парка „Заимов” и в полите на Витоша. Кварталите с най-висока концентрация на жители без никакво или само с начално образование са „Филиповци“, „Факултета“ и „Христо Ботев“. Според „Визия за София” този факт, съчетан с отчетената висока концентрация на деца, предвещава  По-малко от милион и половина жители има в столицата и в опит да се избегне трафикът по и без това натоварените пътни възли в града от „Визия за София” изследват на какво разстояние от местоживеенето на даден жител се намира детска градина, училище   или спирка на градския транспорт. Според данните 99,7% от жителите на столицата имат спирка на не повече от 12 минути пеша от домовете им – 89,4% от тях са на 400 метра. Близо 70% са в близост до детска градина на същото разстояние, а почти 50% са до училище. В отделни части от жилищни райони като „Люлин”, „Младост”, „Овча купел”, както и в жилищните комплекси „Западен парк” и „Гео Милев” началните и основните училища са на пешеходно разстояние от над километър.", "date": "2019.02.22", "title": "41 на сто от столичани живеят в панелки, в центъра - основно възрастни"}
{"url": "http://clubz.bg/79812-po_delo_sreshtu_ministyr_pitat_samo_v_prokuraturata_li_shefyt_moje_da_kreshti_i_obijda", "text": "С това забележително откровение адвокат Ина Лулчева видимо развесели съдебния състав и публиката днес по време на гледането на втора инстанция на делото срещу бившия служебен здравен министър Илко Семерджиев пред Софийския апелативен съд. Прокуратурата предаде на съда бившия служебен министър Илко Семерджиев Тя визира зам. главния прокурор Борислав Сарафов, който беше ругал разследващите катастрофата в Хитрино, че имали   и че се интересували само от  и  , но това не доведе до абсолютно нищо за него - дори дисциплинарно наказание  . Защото бе прието, че го пази функционалният имунитет, т. е. - че обидите и ругателствата са по време на изпълнение на служебните му задължения. Илко Семерджиев с ново уволнение Семерджиев, който бе от  министри, срещу които прокуратурата се задейства, след като паднат от власт, е обвиняем по много интересен член от НК - з Той бе клиент на т. нар. специализирано звено \"Антикорупция\"   и бе... напълно оправдан на първа инстанция - СГС миналото лято. Жалбата срещу него е от бившата вече директорка на Изпълнителната агенция по лекарствата (ИАЛ) Асена Стоименова, която се е почувствала заплашвана от него. Препирайки се дали да назначи свой заместник (според Семерджиев тя умишлено е нямала такъв почти през цялото си пребиваване на поста), министърът ѝ казал по телефона: \"Мога да ви уволня. Мога и други работи да направя.\" Любопитно е, че Стоименова дори първо се конституира като частен обвинител срещу Семерджиев, но на два пъти вече не идва на заседанията на втората инстанция. Според адвокат Лулчева тя дори не е протестирала оправдателната присъда на ексслужебния здравен министър. Днес в пледоарията си прокурор Паулина Недялкова от САП не само, че се съгласи с мотивите на колегите си , които искат осъдителна присъда, но и ги надгради. Тя заяви, че е налично \"вмешателство в нейната функция\" (на директорката на ИАЛ - бел.ред.), упражнено ѝ е с тези реплики \"психично въздействие\" и \" Именно това провокира адвокат Лулчева да настоява прокуратурата да не говори \"какво щяло да стане\" в обществото, а да се замисли - само в нейната структура ли шефът може да крещи и обижда безнаказано.  По същество защитата твърди, че - отказвайки да разгледа документите на посочения кандидат-заместник, самата Стоименова първо заявила на шефа си, че  И тогава на думите ѝ: \"А  Семерджиев е отвърнал Като самият подсъдим поясни днес, че под \"други неща\" е имал предвид, че може да ѝ прати проверки от Инспектората, от Финансов одит или направо, както смята е трябвало, да я даде на прокуратурата. Предстои съдът да се произнесе в срок, който е 2 месеца. Илко Семерджиев с ново уволнение", "date": "2019.02.22", "title": "По дело срещу министър - питат само в прокуратурата ли шефът може да крещи и обижда"}
{"url": "http://clubz.bg/79767-kak_v_dps_se_okazaha_naj_golemite_demokrati", "text": "Забрана за употреба на друг език освен български по време на предизборна кампания и уседналост, която лишава български граждани от правото им да гласуват изобщо. Това продължава да бъде разписано като законови текстове в Изборния кодекс. Тази тема отново се актуализира в дискусията покрай отмяната на преференциите. Тази отмяна бе инициирана от ДПС и първоначално подкрепена от ГЕРБ. Преференциите много дразнят депесарите. Те ги определят като възможност за корпоративен вот, което може да предизвика само иронични усмивки. Защото цялата партия ДПС е един огромен корпоративен вот. Преференциите очевидно дават възможност по места да се намесят и други местни корпоративни вотове, което на \"Стамболийски\" 45 няма как да бъде прието. Там важи само и единствено за корпоративния вот, зададен от Боянските сараи. Забраната за майчиния език и свирепата уседналост обаче лишават голяма част от българските граждани от основни права. И това е сериозен аргумент, който от ДПС многократно изтъкнаха, за да изместят дебатите за преференциите. Този аргумент потъна покрай цялата врява. Но е напълно основателен. Тези текстове нямат нищо общо с демокрацията и от ДПС са напълно прави да се борят за тяхната отмяна. Освен принципно разминаване с демокрацията тези забрани носят и чисто практическа вреда за българската политика. Благодарение на тях от ДПС продължават успешно да влизат в ролята на единствени защитници на хората с етнически произход, различен от българския. Същите тези хора, от които същото това ДПС се възползва най-безцеремонно, когато дойдат избори. Вносителите на текстове в защита на майчиния език и против уседналостта бяха основно двама. Единият е депутатът от ДПС Хамид Хамид. Същият този Хамид съвсем наскоро произнесе една почти фашистка реч, когато парламентът прие законови текстове, според които имущество може да се отнема дори ако съдът обяви неговия притежател за невинен. Депутатът от ДПС с назидателен тон обясни, че никой не може да излиза срещу \"народа си\", \"правителството си\" (за правителството на ГЕРБ ставаше дума) и срещу \"парламента си\", при положение че в една демократична държава всеки може да излиза и срещу трите посочени от Хамид субекта.  ГЕРБ и ДПС се държат като фашисти. От БСП са им ятаци Другият е депутатът Йордан Цонев. Същият този Цонев, който съвсем наскоро бе основен перач на имиджа на Делян Пеевски, когато парламентът приемаше неговите промени в медийния закон. Медийният закон на Пеевски: PR за държавата срещу Сорос! Ето как забраната за агитация на майчин език и уседналостта дават възможност на един депутат с фашистки уклон и на основния перач на корпулентния имидж да се изкарват първи демократи и първи защитници на правата на малцинствата. Това е изключително глупава политика. Има и друго обяснение - тази възможност да е част от задкулисните договорки, касаещи недосегаемия статут на ДПС в смесените райони, който останалите партии му гарантират още от зората на демокрацията.  Няма как да се отрече, че Турция е един големите ни външнополитически проблеми, особено откакто властта се пое от настоящия авторитарен режим. Подобни забрани обаче не решават нищо, напротив - те спомагат за капсулирането на мюсюлманите у нас, което е изцяло в полза на Анкара. Далеч по-притеснително е, че настоящото българско управление има навик да предава на Турция противници на тамошния режим дори когато българският съд се е произнесъл, че това не трябва да се прави. Това означава, че управлението ни очевидно не може да отказва нищо на режима в Анкара. А това е много по-обезпокоително от някоя и друга реч на турски на предизборен митинг. Правата на малцинствата трябва да се гарантират от мнозинството. В противен случай малцинствата се борят за тези си права, което поражда само и единствено излишно обществено напрежение. Специално в българския случай отнемането на правата на малцинствата налива вода в мелницата на ДПС, най-ретроградната и най-олигархичната партия в България. Все още останалите политически партии или не могат, или не искат да осъзнаят тези прости азбучни истини. Медийният закон на Пеевски: PR за държавата срещу Сорос!", "date": "2019.02.22", "title": "Как в ДПС се оказаха най-големите демократи"}
{"url": "http://clubz.bg/79820-sasht_pravqt_koaliciq_ot_dyrjavi_za_usvoqvane_na_lunata", "text": "Вашингтон възнамерява да създаде коалиция от държави за съвместно осъществяване на планове по усвояването на Луната и за трайно присъствие на повърхността й, предаде ТАСС, цитира БТА. Това заяви директорът на НАСА Джим Брайдънстайн.  Писмо до г-жа Булева, учителката, която не вярва, че някой е кацал на Луната Китай кацна на \"тъмната страна\" на Луната Директорът на американското космическо ведомство отбеляза, че при осъществяването на тези планове важна роля могат да изиграят частни компании, що се отнася до разработването на ракети-носители за многократна употреба и космически апарати. Брайдънстайн изрази надежда, че \"всички елементи на инфраструктурата между Земята и Луната ще могат да се използват повторно\". Брайдънстайн освен това отбеляза, че Луната предизвиква голям интерес на международно равнище. Причината за това е, че там има ресурси, включително стотици милиарди тонове лед, които по думите му е възможно в бъдеще да се използват като средство за поддържане на живота.  Китай кацна на \"тъмната страна\" на Луната", "date": "2019.02.22", "title": "САЩ правят коалиция от държави за усвояване  на  Луната"}
{"url": "http://clubz.bg/79815-ninova_ne_iskame_zaplati_karaqncheva_shte_poluchavate", "text": "Депутатите на БСП може и да напуснаха парламента, но комуникацията между тях и ръководството на институцията се е пренесла на друго ниво - писмено. Лидерката на социалистите Корнелия Нинова и председателката на Народното събрание Цвета Караянчева си разменят писма относно... заплатите на отсъстващите представители на левицата. От кореспонденцията, която се вихри и във фейсбук профилите на двете дами, става ясно, че от БСП може и да искат да се откажат от заплати за времето, в което бойкотират НС, но Караянчева няма да им позволи и ще \"депонира\" невзетите възнаграждения (ако има такива). Нинова \"надцаква\" със старото и все още неразгледано предложение на партията й за намаляване и замразяване на депутатските заплати, а Караянчева отвръща в стил \"ще му дойде времето\". Левицата напусна НС в знак на несъгласие с измененията в Изборния кодекс и дори когато от ГЕРБ осъзнаха голямата си грешка с преференцията и обявиха ревизия, социалистите пак отказаха да се върнат в зала. Вчера Нинова реши да публикува писмото си до Караянчева, в което самоотвержено заявява, че депутатите й няма да ползват командировъчни средства, както и служебни автомобили, разходи за гориво и нощувки в избирателните им райони.  В същото време в четвъртък от ГЕРБ и \"Обединени патриоти\" дадоха заявка, че ще внесат изменения в парламентарния правилник, с които на депутатите с неизвинени отсъствия ще се ореже и тази една трета от възнагражденията, които получават, както и сумата за сътрудници, за членство в парламентарни комисии и др. Лидерът на \"Атака\" Волен Сидеров   дори даде заявка, че колегите му, които отсъстват без уважителна причина, не трябва да получават никакво възнаграждение. И не само те - а и онези, които отсъстват основателно  Към момента такъв проект за изменение в правилника за дейността на парламента, който има силата на закон, няма внесен в деловодството на Народното събрание. Във връзка с него обаче Нинова предложи, когато се разглежда едно такова евентуално предложение, то да се разгледа заедно с това на социалистите от ноември миналата година за намаляване и замразяване на депутатските заплати. Този проект на решение отлежава в НС и все още не е минал през ресорните комисии. Така стигаме до днес, когато Караянчева реши също да публикува писмото си. То е в отговор на това на Нинова. От него става ясно, че народните представители на левицата няма да получават парите си за командироявки, бензин и пр., след като не са отчели подобни разходи, но няма как да се откажат от заплатите си.  И припомня, че всеки депутат може да избере как да получава парите си - по банков път или на ръка. В случай че липсвало заявление за получаване по банков път, а на касата не се яви съответният депутат, за да си вземе заплатата, то тя се \"депонирала\" (срокът за съхранението й е 3 години). Или с други думи: депутатите на БСП може и да не искат да получават заплати (по думите на Нинова), но те ще ги получават \"насила\". Караянчева припомня още, че от депутатските възнаграждения се правят и съответните удръжки за осигурителни и здравни вноски, данъци и т.н. Това пък поражда въпроса: ако ГЕРБ и ОП внесат анонсираните вчера изменения в правилника, така че всеки, който поради някаква причина, уважителна или не, системно не идва на работа, да се разписва върху фиш от нула лева, какво точно ще си вземе държавата под формата на данъци (т.е. няма да плаща такива) и сами ли ще трябва да се осигуряват въпросните народни избраници. Малко след като оповести в социалната мрежа отговора си, Караянчева реши да даде и брифинг в парламента. На който обяви, че въпреки заявките на Корнелия Нинова на 18 и 19 февруари 16 депутати от левицата са си получили парите за пътни, а 19 - т.нар. дневни за командировка.", "date": "2019.02.22", "title": "Нинова: Не искаме заплати. Караянчева: Ще получавате"}
{"url": "http://clubz.bg/79814-100_konservatori_na_bunt_sreshtu_mej_iskat_da_otloji_brekzit", "text": "И министър-председателката Тереза Мей, и водачът на опозиционната Лейбъристка партия Джереми Корбин са изправени пред бунт: към 100 умерени консерватори в британския парламент се заканиха да отложат Брекзит, за да се избегне излизане от Европейския съюз без споразумение, а партията на Корбин е заплашена от ново напускане на членове, ако не подкрепи втори референдум, предупреждава в електронния си сайт в. \"Дейли мейл\", цитиран от БТА. Тереза Мей е изправена пред най-големия бунт при управлението си, след като близо 100 нейни съпартийци в парламента се зарекоха да гласуват за отлагане на Брекзит, ако тя не се откаже от варианта за напускане на ЕС без сделка. Бунтарите тори смятат, че в Камарата на общините има достатъчна подкрепа за прокарване на поправката \"Купър\" (за удължавана на срока за влизане в сила на Чл. 50 от Лисабонския договор след определената дата за напускане - 29 март), която ще се обсъди в парламента идната сряда. Четирима министри предупредиха, че са готови да гласуват в подкрепа на поправката, предложена от депутата консерватор Оливър Летуин и лейбъристката Ивет Купър. Още 25 държавни министри и много други в правителството са готови да направят същото, за да предотвратят рисково излизане от ЕС без сделка, отбелязва вестникът. Запознат източник е казал пред в. \"Гардиън\", че подобен ход ще принуди Мей да уволни бунтарите, които не възнамеряват да се оттеглят доброволно. Министър-председателката вече оцеля след две серии от оставки на подкрепящи Брекзит министри като Дейвид Дейвис, Борис Джонсън, Естър Маквей и Доминик Рааб, но вълна от уволнения ще хвърли правителството в криза във възлов за преговорите за Брекзит момент, подчертава всекидневникът. Поддържащи Брекзита парламентаристи казаха, че изходът следващата седмица е непредвидим, но ако се стигне до гласуване, Мей ще трябва да се отърве от министрите бунтари. Ще бъде огромна грешка да не ги уволни. Това на практика ще означава да признаем, че сме изгубили контрол върху партията, казва цитиран от \"Гардиън\" източник от кабинета. \"Дейли телеграф\" отбелязва, че 100-те депутати тори са се обединили в т.нар. Група за осъществяване на Брекзит (Brexit Delivery Group). Според вестника тя включва както привърженици, така и противници на напускането на ЕС, които, при всичките си различия във възгледите, не желаят хаотичен \"развод\" с Брюксел. Водачи на групата са депутатите Саймън Харт и Андрю Пърси. В писмо до организатора на парламентарната група на Консервативната партия в парламента Джулиан Смит те вече заявиха, че авторитетът на торите и съставеното от тях правителство зависи от способността им да осъществят организирано излизане съгласно предвидения график. Евроскептични парламентаристи консерватори предупредиха, че ще се постараят \"да сложат край на правителството\", ако Тереза Мей отложи излизането на Обединеното кралство от ЕС, докато Камарата на общините се готви да гласува по предложения в опит да се избегне Брекзит без сделка, пише в. \"Файненшъл таймс\". Членове на лобистката \"Група за европейски изследвания\" (European Research Group, ERG), съставена от консервативни депутати, заявиха, че ако Брекзитът бъде отложен, те повече няма да гласуват по правителственото законодателство - стъпка, която може да парализира кабинета на Мей.", "date": "2019.02.22", "title": "100 консерватори на бунт срещу Мей, искат да отложи Брекзит"}
{"url": "http://clubz.bg/79784-zashto_da_vqrvame_na_bnt_zashto_da_vqrvame_na_syda", "text": "Не, не вярвам на обществената Българска национална телевизия. Целият ми живот мина в журналистиката, много митове се построиха и разрушиха пред очите ми, но един факт си остана непокътната истина: всяка медия прилича на шефа си. Важи за всички медии и за всякакви времена. Ако БНТ прилича на генералния си директор, то тя лъже, увърта, не признава българските институции, не уважава съда. Освен това е нахална, нагла и без капчица достойнство. Генералният директор на БНТ отново – май вече за пети път – не се яви в съда. Както знаем, той вече е осъден на първа инстанция за каране на превозно средство в нетрезво състояние на година и три месеца затвор условно и 600 лева глоба. Ако градският съд потвърди присъдата, Константин Каменаров трябва да освободи поста, който заема. По тази причина шефът на обществената телевизия протака, не се явява, държи да бъде съден при присъствие в съдебната зала, но не влиза в съдебната зала. Този пореден път - защото е болен от 14 до 22 февруари, както твърди полученият в съда болничен лист. Което изобщо не попречи на Каменаров на следващия ден след насроченото съдебно заседание и в рамките на болничния лист да бъде на конференция в Брюксел, където да се бори срещу фалшивите новини. Новината, че е болен и затова не може да отиде в съда, истинска ли е, или е фалшива? Кой я произведе – самият той или услужлив лекар? Кой й повярва – българската съдебна система, която сигурно е събрала от подсъдими повече болнични листове, отколкото всеки работодател у нас? Кой ще изплати болничните на боледуващия Каменаров и от чии пари? От същите наши пари, с които се издържа и самата обществена телевизия, разбира се. А командировъчни за пътуването си болникът ще получи ли, няма да питам от чии пари? Грозно е, нагло е, корумпиращо (корупция в най-общ смисъл означава развала) е шефът на държавната телевизия да си играе на Том и Джери, а съдът да се държи като мишката в тази двойка. И защо тогава трябва да вярвам на БНТ, кое ми дава гаранция, че тя не си играе със зрителите по същия начин? Впрочем защо да вярвам и на българския съд, който не може да се справи с един най-обикновен наглец?", "date": "2019.02.22", "title": "Защо да вярваме на БНТ? Защо да вярваме на съда?"}
{"url": "http://clubz.bg/79811-vietnam_model_za_ikonomicheski_rastej", "text": "Виетнам, където се очаква да се срещнат президентът на САЩ Доналд Тръмп и севернокорейският лидер Ким Чен Ун, измина дълъг път след края на войната на САЩ срещу комунистическия Северен Виетнам през 70-те, информира Асошиейтед прес, цитирана от БТА. Страната с население от 95 милиона души в средата на 80-те години става производствена база на южнокорейската корпорация \"Самсунг\" (Samsung) и на много други промишлени гиганти.  Икономическите реформи, предприети от комунистическото ръководство на страната и оформени предимно по подобие на модела на Китай, с който Поднебесната империя се превърна в световна производствена база, могат да бъдат пример за севернокорейския лидер Ким Чен Ун. Виетнамската икономика е нараснала с малко над 7 процента през 2018 година благодарение главно на двуцифрения растеж на производството. Виетнамският брутен вътрешен продукт, възлизащ на 5,54 квадрилиона виетнамски донга (238 милиарда долара през 2017 г.), нарежда страната сред първите 50 икономики в света. С нарастването на икономиката равнищата на бедност спадат, а продължителността на живот се е повишила до 76 години. Големите инвестиции на водещия световен производител на чипове и смартфони \"Самсунг\" доведоха до поемането на ангажименти от \"Майкрософт\" (Microsoft) и \"Интел\" (Intel). \"Самсунг\" откри първия си завод за смартфони във Виетнам през 2009 година и сега дава работа на над 100 000 души в заводите си в страната. През 2017 година компанията покриваше над една четвърт от общия виетнамски износ. \"Самсунг\" не коментира спекулациите, че Ким може да посети един от заводите на компанията извън столицата Ханой, където ще се срещне с Тръмп. Присъединявайки се към Световната търговска организация и някои регионални споразумения, Виетнам изпревари съседите си, като се възползва от ниските мита и износът му скочи. Експортът достигна 214 милиарда долара през 2017 година, или с над една пета повече, отколкото през предходната година. САЩ са най-големият износен пазар на Виетнам. Виетнамският износ за американския пазар възлиза на близо 42 милиарда долара през 2017 година. Виетнам не изнася само смартфони - основни експортни пера са също така електрониката, обувките и домакинските уреди. Виетнам полага усилия да подобри производителността, която е ключът за повишаването на жизнения стандарт. Според икономистите производителността в страната е едва една трета от производителността в Китай и доста под производителността в богатите страни. Зависимостта на виетнамската икономика от износа прави страната уязвима към сътресенията в световната икономика. Виетнамските ръководители копират китайските и в здравия контрол върху медиите, политическите дисиденти и други свободи. Бедността в селските райони, замърсяването и корупцията будят сериозни притеснения и също като големия си северен съсед Виетнам се опитва да реформира доминираните от държавата сектори, които са наследство от предишната епоха на централно планиране. След като години наред Виетнам получаваше огромни потоци чуждестранни инвестиции, сега страната може да отчете отслабването им на фона на забавянето на световния икономически растеж. За да поддържа растежа и да остане конкурентоспособен, Виетнам трябва да даде по-голяма свобода на частния бизнес, съветват Световната банка и други експерти, както и да насърчи навлизането на по-съвременни технологии.", "date": "2019.02.22", "title": "Виетнам - модел за икономически растеж"}
{"url": "http://clubz.bg/79810-dbg_desnicata_ne_trqbva_da_e_zavisima_ot_gerb", "text": "Липсата на обединение на десните партии се дължи на противоречия заради лидерите на отделните формации и на отношението към ГЕРБ. Това заяви лидерът на ДБГ Димитър Делчев пред БНТ. Той заяви, че ДБГ е опозиция и на ГЕРБ, и на БСП по отношение на модела на управление на държавата. Делчев каза още, че ДБГ е готово да започне кампания за евроизборите само, но предстои да бъде взето решението под какъв формат ще се яви на евроизборите. Той каза още, че засега обединението на десните партии е само на думи. Делчев каза още, че ДБГ започва кампания сред гражданите, с която да разясни функциите и ползите на ЕС. Той декларира, че ДБГ подкрепя преференциална изборна система, но с мажоритарен елемент. В позиция на движението, разпространена вчера, се казва, че политически партии покровителстват измамите с инвалидните пенсии, за да си осигуряват гласове и средства за предстоящите избори. Според ДБГ МВР и прокуратурата не трябва да се ограничават до посредниците в това разследване, а да работят и по версията за политически чадър на кражбите за милиони. От ДБГ настояват за пресичане на фалшификациите чрез незабавно въвеждането на електронно здравно досие за всички българи.", "date": "2019.02.22", "title": "ДБГ: Десницата не трябва да е зависима от ГЕРБ"}
{"url": "http://clubz.bg/79809-sds_i_dbg_da_podkrepqt_demokratichna_bylgariq_bezkoristno", "text": "Политологът проф. Евгений Дайнов коментира във фейсбук бъдещото обединение на автентичната десница/демократичната общност. Ето какво смята той:      ", "date": "2019.02.22", "title": "СДС и ДБГ да подкрепят \"Демократична България\". Безкористно"}
{"url": "http://clubz.bg/79816-oficialno_ot_ek_ne_propovqdvame_treti_pol_sred_bylgarskite_uchenici", "text": "От Еврокомисията опровергаха твърденията на медии в България, че се опитват да наложат понятието „трети пол“ в училищата у нас. Половете при преброяването в България ще бъдат два От Комисията разпространиха специално изявление. Публикуваме пълния му текст. Борец № 1 срещу джендърството - начело на \"Връзки с обществеността\" при Каракачанов В четвъртък и министърът на образованието Красимир Вълчев коментира анкетата или по-точно вариантите за отговор на въпроса за пола в нея, които са 4: . Над 900 български училища и ученици над 9 г. до момента са попълнили анкетата, каза министърът, цитиран от БНР. Той съобщи и че Министерството на образованието е готово да поиска от Европейската комисия премахването на този въпрос. \n\tСпоред Вълчев в момента няма обществено напрежение по въпроса. Никое от 900-те училища, в които е влязла платформата, не е подало сигнал, че някой е възмутен. Сигналът бил от един-единствен родител до медиите. От СДС пак в четвъртък даже огласиха специална декларация по темата. \"Защо е нужно да се събира информация за сексуалната ориентация на подрастващите и за какво може да бъде използвана тя?\" \"Ако спазвате основния закон, защо прилагате папагалски европейски директиви, без да се съобразявате с него? Ако не го спазвате, как изпълнявате функциите си в една от най-важните институции на държавата - образователното министерство?\", питаше СДС в позицията си и настояваше \"ресорният заместник-министър, допуснал да се стигне до това безобразие, да понесе своята отговорност\". Борец № 1 срещу джендърството - начело на \"Връзки с обществеността\" при Каракачанов", "date": "2019.02.22", "title": "Официално от ЕК: Не проповядваме \"трети пол\" сред българските ученици"}
{"url": "http://clubz.bg/79817-veche_oficialno_domuschievi_kupuvat_nova_tv_za_185_mln_evro", "text": "Вече е официално - компанията на братята Кирил и Георги Домусчиеви - „Адванс медия груп“ - купува Нова телевизия. Съобщението дойде от настоящия собственик на медийната група \"Нова Броудкастинг Груп\" - шведската компания .  Между MTG и фирмата на Домусчиеви вече е сключено споразумение за продажба, като цената е 185 млн. евро. Същата сума предложи и чешкият мириардер Петр Келнер преди година, имаше предварителен договор, но сделката се провали заради отказ на Комисията за защита на конкуренцията (КЗК) да я одобри. Решението на антимонополния орган бе обжалвано пред съда, делото бе насрочено за пролетта на тази година, но преди първото заседание страните се отказаха от продажбата. На входа и на изхода - Кирил Домусчиев Само преди няколко дни, когато информацията за продажбата излезе, но от неофициални източници, от MTG отказаха да \"коментират слухове\". Днес вече е ясно, че се очаква продажбата на Нова телевивизия и останалите медии в групата - каналите \"Диема\", списание \"Ева\" и \"Нет.инфо\", да бъде финализирана през второто тримесечие на 2019 г., става ясно още от съобщението на MTG. Преди това отново трябва да се пита КЗК и тя да даде положително становище.  През 2018 г. КЗК спря продажбата, като след мотивите бе и този, че значителният брой средства за масова информация, с които ще разполага обединената група, ще ѝ даде съществено предимство пред останалите участници, предоставящи медийни услуги.", "date": "2019.02.22", "title": "Вече официално: Домусчиеви купуват Нова тв за 185 млн. евро"}
{"url": "http://clubz.bg/79806-pompeo_nqma_da_si_sytrudnichim_s_dyrjavi_koito_izpolzvat_huavej", "text": "САЩ няма да могат да обменят информация или да си сътрудничат пълноценно с държави, които използват технология на китайския гигант \"Хуавей\" в техните информационни системи от ключово значение, заяви американският държавен секретар Майк Помпео, цитиран от ДПА. И обясни. В много по-меко изявление от това на Помпео президентът на САЩ Доналд Тръмп похвали в туитър ценните характеристики на 5G мобилната технология и насърчи американски фирми да се включат, като същевременно изтъкна, че не желае да блокира китайските съперници. Сорос: Технологичен Китай е смъртна опасност за света (ВИДЕО И ПЪЛЕН ТЕКСТ) САЩ в момента обмислят забрана на \"Хуавей\", като насърчават съюзниците си да скъсат собствените си връзки с тази компания, изтъквайки близостта й с китайското правителство. \n\tИзявленията на Тръмп и Помпео бяха направени в разгара на напрегнати търговски преговори във Вашингтон между представители на САЩ и Китай. САЩ настояват също за екстрадицията на главния финансов директор на \"Хуавей\" Мън Ванчжоу, която е арестувана в Канада.", "date": "2019.02.22", "title": "Помпео: Няма да си сътрудничим с държави, които използват \"Хуавей\""}
{"url": "http://clubz.bg/79796-kogato_dyrjavata_vleze_v_spalnqta_vi", "text": "Има порода политици, които, като видят зор (избори, падащ рейтинг), започват да надничат в спалните на хората и да викат: Ако направите още едно дете, ще ви дам еди-какво си. За благозвучие наричат това демографска политика. Дал Господ примери по света и у нас. Най-пресният е в речта на руския президент Владимир Путин пред Федералното събрание в сряда. Той обеща от началото на 2020 г. да повиши заплашането на родителите при раждане на първо и второ дете. Путин пак плаши САЩ с нови оръжия Путин ускорява реч в парламента. Ще спира спада на рейтинга си Орбан като Нинова - с план за раждаемостта Планът на Орбан предвижда още всяка жена на възраст под 40 години, която се омъжва за първи път, да има право на заем с преференциални условия до 10 милиона форинта (близо 62 000 лева). След раждането на първото дете изплащането на заема се отсрочва с три години, а след раждането на второто се разсрочва за още три години и се отписва една трета от главницата. Ако жената роди трето дете, остатъкът от заема се опрощава. Мерките включват и финансови облекчения за младите семейства да купуват жилища и коли, за отглеждане на деца и за здравеопазване. В България БСП още през миналия юли на практика започна кампанията си за европейските и за местните избори през тази година, публикувайки т.нар.  . Нейната първа глава е \"Демография и семейство\", а под рубриката \"Възможни мерки\" на 8 страница четем: БСП вече не иска евро и плосък данък Представяйки тези мерки, председателката на БСП Корнелия Нинова каза на национално заседание с актива: Има и обратни примери. Вицепремиерът Красимир Каракачанов предложи  . В нея на стр. 6 четем:  Каракачанов дори заплаши да напусне правителството, ако предложението му не мине. Повтарящото се в тези примери е, че държавата влиза в най-интимната сфера от живота на гражданина с пачка пари от данъкоплатците и му казва: Ще ти дам еди-какво си, ако правиш/раждаш деца или ако не ги правиш/раждаш. Фундаменталният въпрос, който следва от такова поведение, е: какво става с границата между публично и частно? Работа ли е на властта да се меси в това колко деца смята една двойка да има и да стимулира или санкционира нейния избор? Финансовите привилегии за раждане (опростяване на данъци и на заеми и други облекчения) означават, че някой трябва да плати на бюджета или на кредиторите за загубите от тях. Следователно облекченията за едни са допълнително бреме за други. Другият, който не откликва на патриотичния призив за размножаване, трябва да плати опростените дългове на откликващия. Не е ли това скрита форма на някогашния комунистически \"ергенски данък\"? За тези, които не помнят - плащаха го несемейните и семейните без деца. Така те обезщетяваха държавата, че не допринасят биологически за възпроизводството на населението й (т.е. на работната сила, данъкоплатците, наборниците за армията). Дори по обективни (например здравословни) причини да не можеха да допринесат. Този данък беше едно от емблематичните уродства на комунизма и беше премахнат след краха на режима. \"Визиите\" и \"концепциите\", които ни заливат, обаче изглеждат като опити да бъде върнат през задната врата. Ако се плодиш - ти плащат. Ако не се плодиш - плащаш. Циганите правят изключение. На тях им плащат да не се плодят. Добре, ама обяснете ми какво общо има това с демокрацията, с върховенството на правото, с човешките права и с Европа? (В която всички освен Волен Сидеров се кълнат). Да допуснем, че всички българки във фертилна възраст се вдъхновят от \"визията\" на Нинова и се втурнат да раждат \"наши български кадри\". Кой ще им плаща бонусите (виж горе 1 )? Пенсионерите? Момите и ергените (стари и млади)? Международният валутен фонд? Европейският бюджет? Джордж Сорос? Ако държавата предложи да плаща на жените от едно малцинство да абортират с предимство за нейна сметка, тя открито заявява на това малцинство, че не иска то да се възпроизвежда. Че е нежелано в пределите й. Колко стъпки има от това до открития расизъм? Просто безплатен аборт вместо стерилизация. Представете си за миг евентуална коалция между БСП и ВМРО. Тя би решила демографските проблеми, като плаща на българките да раждат, а на циганките - да не раждат. Това е официалният ни патриотизъм. Съжалявам. Дори комунистически Китай от 1 януари 2016 г. отмени политиката си от 70-те години на миналия век \"едно семейство - едно дете\". Не от хуманност - тя доведе до застаряване на населението и намали дела на трудоспособната част от него. Но дори когато тази политика беше в сила, тя предвиждаше изключения за етническите малцинства - и то в държава, която е всичко, но не и пример за човешки права и свободи.  Не са изненада опитите на държавата да влезе в леглото ни. Не би трябвало да се изненадват особено по-възрастните, които си спомнят вездесъщата тоталитарна държава, за която нямаше граници. Изненадваща е обаче слабата и спорадична реакция срещу нейните рецидиви днес. Ако сме достойни граждани, трябва да изритаме държавниците и политиците, които си позволяват да нахлуват с \"визии\" и \"концепции\" в личното ни пространство и се опитват да стимулират интимния ни живот с обещания да раздават чужди пари.  Това е моментът да ги попитаме какво правят с парите, които като данъкоплатци и осигуряващи се внасяме за здравеопазване, образование, социална сигурност. Това е публичната сфера. Правенето на деца и раждането им или въздържането от тях е в сферата на частното. Ако някой още не е разбрал как се изритват политик или държавник, припомням - с бюлетина. Идват избори. Путин ускорява реч в парламента. Ще спира спада на рейтинга си Орбан като Нинова - с план за раждаемостта БСП вече не иска евро и плосък данък", "date": "2019.02.22", "title": "Когато държавата влезе в спалнята ви"}
{"url": "http://clubz.bg/79818-bsp_pochete_zashtitnika_na_otchestvoto_ruskoto_otechestvo_snimki", "text": "Столичните социалисти, народните представители от \"БСП за България\", избрани от София, общинските съветници, членове и симпатизанти на БСП поднесоха венци и цветя пред Паметника на Съветската армия по повод Деня на защитника на Отечеството. Денят на защитника на Отечеството се отбелязва на 23 февруари в Русия като всенароден мъжки празник. Отдава се чест на всички мъже и особено на онези, които са служили и служат във въоръжените сили. Датата е приета в Съветския съюз през 20-те години на миналия век и отбелязва първата победа на Червената армия над немците. Този празник съществува от 1918 г., но през годините няколко пъти е променял името си – Ден на Червената армия, Ден на Съветската армия и Военноморския флот, а сега е Ден на защитниците на Отечеството.  ", "date": "2019.02.22", "title": "БСП почете защитника на отчеството. Руското отечество (СНИМКИ)"}
{"url": "http://clubz.bg/79808-prezidentyt_na_tadjikistan_zabrani_da_go_vyzhvalqvat_s_pesni", "text": "Президентът на Таджикистан Емомали Рахмон разпореди вчера да спре разпространението на песни, които го прославят, предаде Франс прес. \n\t66-годишният Рахмон, който е начело на Таджикистан от 1992 г., каза, че е притеснен от прекомерното популяризиране на неговата личност чрез музикални клипове. Правителствената пропаганда редовно представя Емамоли Рахмон като спасител, възстановил националното единство след кървавата гражданска война в Таджикистан. Той се ползва с титлата водач на нацията, което позволява на семейството му и на него самия да се радват на пожизнен имунитет и на други привилегии. В Таджикистан народът реши - ще преизбира президента до живот Култът към личността е обща особеност за почти всички бивши съветски републики в Централна Азия. \n\tВ съседен Узбекистан властите наскоро предупредиха да не се изпълняват песни за възхвала на президента Шавкат Мирзийоев, който след идването си на власт следва стратегия за отваряне. \n\tДиректорът на агенцията, натоварена с управление на музикалната индустрия, заяви, че узбекският държавен глава \"няма нужда хората на изкуството да му правят реклама\" след пускането на клип, озаглавен \"Селфи с моя президент\". \n\tПесента редовно се излъчваше по най-популярните музикални канали, но беше широко критикувана в социалните мрежи. \n\tВ Туркменистан бившият зъболекар Гурбангули Бердимухамедов също поиска от високопоставените държавни служители и от медиите да не го възхваляват, след като стана президент през 2006 г., за да се разграничи от своенравния си предшественик Сапармурат Ниязов, който почина същата година. \n\tВ крайна сметка Бердимухамедов създаде култ към собствената си личност, а в столицата Ашхабад беше поставена негова златна статуя. \n\tВ Казахстан в чест на Нурсултан Назарбаев, който е начело на страната си вече близо 30 години, има празник и няколко музея. Назарбаев е главен герой във филмова трилогия, която разказва за младостта му и за възхода му към властта.", "date": "2019.02.22", "title": "Президентът на Таджикистан забрани да го възхваляват с песни"}
{"url": "http://clubz.bg/79807-putin_otvori_fabrikata_s_obeshtaniqta", "text": "От вътрешнополитическа гледна точка президентът Путин не е това, което беше. Населението на Русия все повече усеща икономически и политически натиск. Ето защо по време на обръщението си към нацията тази сряда стопанинът на Кремъл посегна към рога на изобилието, пише в  кореспонденция от Москва  , публикувана в швейцарския в.  . За руския президент Владимир Путин миналата година беше разочароваща. Все пак президенските избори и Световното първенство по футбол протекоха по план. От гледна точка на световната политика Путин се опълчи на САЩ с остра военна реторика и геостратегическо умение. Доверието в него обаче се срина поради пенсионната реформа, завишаване на данъците и повишаването на цените. Това намери отражение в поражението на Кремъл при регионалните избори, също и при масовите настроения сред руснаците. Изглеждаше, че Путин няма ефикасна рецепта. При поредното си встъпване в длъжност като президент той подчерта волята си да се залови с решаването на някои належащи проблеми в страната. През май 2018 г. разпореди чрез указ осъществяването на мащабна програма -  подобряване на социалната система и здравеопазването, образование и научни изследвания, икономика и инфраструктура. Путин пак плаши САЩ с нови оръжия Заговори се обаче за нереалистични цели и неясно финансиране. Отговорът на Путин на вътрешнополитическите потребности не сработи. В тазгодишната си реч към нацията той направи опит да промени настроенията. Дори посегна към рога на изобилието. Представи цял пакет от мерки за стимулиране на раждаемостта и семейството – от допълнителни финансови стимули за многодетни семейства до изгодни ипотечни заеми при придобиване на жилище. Мнозина се стъписаха, че за всичко това изведнъж в бюджета има наличие от милиарди рубли. Путин пропагандира и своите “национални проекти”, обеща също инвестиции в здравеопазването, образованието и инфраструктерата. И това се отнася до въпроси от живота, които безпокоят руснаците. Лекари напускат селата и малките градове, затварят се болници и училища или пък се намират в лошо състояние. За медицински изследвания се чака дълго. Който може да си го позволи, се отказва от безплатна медицинска помощ. По време на речта си Путин направи това, каквото прави при подобни случаи. Влезе в ролята на загрижен баща на нацията, който познава грижите и нуждите на населението, също и безчувствието и издевателствата на чиновниците. По време на речта си непрестанно напомняше на политиците и функционерите, че са длъжни да се застъпват за нуждите на гражданите. Народът не допуска да го лъжат. Който съзирал единствено препятствия и трудности при претворяването на големите задачи за благото на страната, най-добре е незабавно да си тръгне. По идея на Путин: ще съдят босовете на банди и без престъпление Често това има твърде малко общо с реалността в страната и очакванията на населението. Да, Путин направи целенасочен опит със словото си да достигне до провинцията и малките населени места. Но при първата си реакция политолозите с право изразиха мнение, че оповестяване на мерки и демонстративна проява на съчувствие не са достатъчни. Важни са единствено резултати при реализирането на проектите. Путин описа картина на една страна, намираща се малко преди старта към  нови икономически и социални висоти. С изключение на блясъка на Москва, Санкт Петербург и на някои амбициозни градове в провинцията, това е силно преувеличено. Може би точно поради това Путин не пропусна да подчертае мощта на Русия, поне във военната област. Той отново изреди оръжейните системи, които представи в началото на годината. Заяви също, че те скоро ще са на въоръжение. Увери, че целта е единстевно защита на руския суверенитет. Русия не търсела конфронтация. Путин обрисува САЩ като сила, която иска на всички да наложи волята си, но не забелязвала как светът се променя. По адрес на европейските съюзници на САЩ Путин се изрази с презрение. Окачестви ги като сателитни държави и ги сравни със свине, които можели само да грухтят срещу наложената от САЩ политика. Същевременно по повод излизането от ядреното споразумение той отправи предупреждение към Запада – ако американците разположат такива оръжия в Европа, не само тези ракетни бази, а и центровете, където в САЩ се взимат решения, ще са на прицела на руски ракети.   По идея на Путин: ще съдят босовете на банди и без престъпление", "date": "2019.02.22", "title": "Путин отвори фабриката с обещанията"}
