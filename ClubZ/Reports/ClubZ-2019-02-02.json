{"url": "http://clubz.bg/79019-sruti_se_jilishten_blok_v_alepo_nad_10_zaginali", "text": "Най-малко 11 души, включително 4 деца, загинаха при срутването на жилищен блок в сирийския град Алепо, съобщи държавната сирийска телевизия, цитирана от Би Би Си.  съобщиха местните власти. Помните ли бебето изпод рухналия блок? Дойде в съзнание Сградата е разположена в района Салахедин – бивша крепост на бунтовниците срещу режима на президента Башар Асад, която беше подложена на масирани бомбардировки от сирийските и руски сили преди да бъде превзета, отбелязва Нова тв. Още няколко сгради около 5-етажния срутил се блок са в руини и опасни за живеене. Към момента усилията на властите са насочени към изграждане на разрушената от въздушните удари инфраструктура, но не и към укрепване на полуразрушените сгради, голяма част от които са негодни за живеене. Спасиха от Алепо 7-годишната Бана, символ на войната в Сирия Спасиха от Алепо 7-годишната Бана, символ на войната в Сирия", "date": "2019.02.02", "title": "Срути се жилищен блок в Алепо - над 10 загинали"}
{"url": "http://clubz.bg/78994-kak_stalin_e_podslushval_ruzvelt_i_chyrchil", "text": "Широко разпространено е мнението, че германските специални служби планират да организират покушение срещу Сталин, Рузвелт и Чърчил по време на срещата им в Техеран и само благодарение на бдителността на съветските контраразузнавачи зловещите замисли не са осъществени... В послание до Сталин от 24 ноември 1943 година Рузвелт изразява тревога във връзка с гарантирането на безопасността на участниците в техеранската среща: „Знам, че вашето и британското посолство в Техеран са разположени наблизо, докато моята мисия е на известно разстояние от тях. Съобщиха ми  , че и тримата ще бъдем подложени на излишен риск при придвижване за заседанията, ако сме твърде далеч един от друг. Къде според вас трябва да отседнем?“. Записаният разговор на народния комисар на външните работи Вячеслав Молотов с посланика на САЩ в Москва Авърил Хариман, състоял се в съветското посолство в Техеран през нощта на 27 срещу 28 ноември 1943 година, свидетелства, че Чичо Джо е имал определено мнение къде би било най-добре да се настани американският президент. Молотов, след като е знаел за загрижеността на Рузвелт по проблема на сигурността, още повече плаши американците: „В последния момент са получени неблагоприятни сведения. Прогермански елементи в Техеран подготвят враждебни актове спрямо ръководителите на нашите държави. Тези актове могат да предизвикат сериозни инциденти, които бихме желали да избегнем. Затова от гледна точка на по-доброто организиране на съвещанието и за да се избегне движението по улиците, би било по-безопасно, ако президентът Рузвелт се настани в сградата на съветското посолство.“... Англичаните и американците май са били толкова наивни да допуснат, че Сталин е поканил Рузвелт в съветското посолство изключително поради загриженост за безопасността на скъпия си гост. Мисля, че не всичко е било толкова просто. И далеч неслучайно съветската страна с щедър жест отстъпва на американската делегация основната сграда на посолството. Тя вероятно е била натъпкана с „бръмбари“ и в нея е било по-лесно да се подслушват конфиденциалните разговори на Рузвелт със свитата му... Версията за съветски подслушвателни устройства в помещенията на Рузвелт в Техеран потвърждава Серго – синът на Лаврентий Берия, който тогава учи в радиосвързочния факултет на Военната електротехническа академия в Ленинград. Ето какво казва той: „Година вече се обучавах в Академията, когато дойде заповед за командироването ми в Москва. Не се досещах с какво може да е свързано това. Когато напусках Ленинград, знаех само, че отивам в разпореждане на Генералния щаб – заповедта бе дошла от там. Не внесе особена яснота и разговорът, състоял се в Москва: „Отиваш за изпълнение на специална задача. Ще получиш апаратура, която трябва да се монтира на едно място.“ \n\tАпаратурата беше подслушвателна... В Техеран долетяхме с група офицери. На летището се разделихме, а аз и досега не знам кой с каква цел е пристигнал в Иран. Повече не се видяхме. \n\tПосрещнаха ни няколко военни и цивилни. Познах веднага един от тях. Работеше в специалната лаборатория на НКВД, беше радист. Каза, че ми предстои да се занимавам със сваляне на информация от магнетофонни записи и превеждането ѝ. По пътя от летището никой не говореше за работа, а не беше прието и да се пита. Стигнахме до една сграда и влязохме в нея. \n\tНе допусках, че мога да срещна тук, в Иран, баща си. Едва специалистите бяха успели да кажат, че апаратурата е включена, когато влезе непознат офицер: \n\t– Викат ви. \n\tМинах през няколко стаи и попаднах при баща ми. Не бяхме се виждали отдавна. \n\t– Я виж ти – каза той, – къде се срещнахме! Техеран... Казаха ли ти с какво ще се занимаваш? Йосиф Висарионович лично настоя ти и още неколцина по негово указание да бъдете включени в тази работа. Всъщност как си с английския? Да не си го позабравил? Не? Това е добре... \n\tОт гледна точка на техниката нямах въпроси, но ми беше любопитно кого и с каква цел се готвим да подслушваме. Не бяхме успели да поговорим както трябва и ме повикаха при Йосиф Висарионович... \n\tСталин се заинтересува как върви учението ми в Академията и веднага премина по същество: \n\t– Специално подбрах теб и някои други, които официално никъде не се срещат с чужденци, защото това, което ви възлагам, не е етично... \n\tПомисли малко и добави: \n\t– Но съм принуден... Фактически сега се решава основният въпрос: те ще ни помагат ли или няма. Трябва да знам всичко, всички нюанси... Подбрах теб и останалите точно затова. Избрах хора, които познавам, на които вярвам. Знам, че сте предани на делото. Ето и твоята лична задача... Йосиф Висарионович вероятно беше поставил същата задача и пред новите ми другари. Ставаше дума за следното. Всички разговори на Рузвелт и Чърчил трябваше да се подслушват, да се свалят от магнетофонната лента, да се превеждат и всеки ден да се докладват лично на Сталин. Той не ми каза къде точно се намират микрофоните. По-късно научих, че разговорите се подслушват в шест-седем стаи на съветското посолство, в които се беше настанил президентът Рузвелт. Всичките му разговори с Чърчил бяха точно там. Те разговаряха помежду си обикновено преди срещите или след тяхното приключване. Имаше разговори, естествено, и между членове на делегациите, и по време на почивките. Що се отнася до технологията, беше обикновен запис, но съвсем ясно е, че магнетофоните по онова време бяха по-големи. Всички разговори се записваха и обработваха. Ясно е, че Сталин никога не четеше купищата хартия, а и не се беше готвил да го прави. Трябва да сте наясно, че Рузвелт имаше огромна свита. Представяте ли си колко часа записи имаше? Интересуваше ни обаче на първо място Рузвелт. Трябваше и той, и Чърчил да се определят по тембъра на гласовете, по начина на изразяването им. А микрофоните... се намираха в различни помещения. \n\tНякои въпроси обсъждаха и представители на военните щабове. С други думи, не беше толкова лесно от това многогласие да се подбере нужното на Сталин. Диалозите на Рузвелт и Чърчил, на началниците на щабовете се обработваха най-напред. Всяка сутрин преди заседанията ходех при Сталин. Основният текст, който му докладвах, беше от няколко странички – точно това, което го интересуваше. Материалите бяха преведени на руски език, но Сталин ни караше винаги да имаме подръка и английския текст. В продължение на час-час и половина той всеки ден работеше с нас. Това беше своеобразна подготовка за поредната среща с Рузвелт и Чърчил... Спомням си как четеше руския текст и от време на време питаше: „Убедено ли го каза, или се съмнява? Как мислиш? А тук? Как го усещаш? Ще се съгласи ли на отстъпки? А за това ще настоява ли?“.", "date": "2019.02.02", "title": "Как Сталин е подслушвал Рузвелт и Чърчил"}
{"url": "http://clubz.bg/79018-chastna_ohrana_i_panik_butoni_pazqt_medicite_ot_gorna_orqhovica", "text": "Частни гардове и паник бутони са подсигурени за медиците в Центъра за спешна медицинска помощ в Горна Оряховица. Физическата охрана беше представена днес, предаде бТВ. Пак: 36-годишен обвинен за убитата жена в Горна Оряховица Това накара и медиците  , които подадоха след поредния случай на нападение с юмруци над тяхна колежка. В началото на седмицата здравният министър Кирил Ананиев отпусна бюджет за назначаване на охрана в проблемния център. При кризисни ситуации медиците ще могат да разчитат и на два допълнителни екипа. На 21 януари  час след полунощ фелдшерката Наталия Армянова бе нападната от майката на 5-месечно бебе, докато подготвяла документи за транспортирането му до търновската болница. . Няколко месеца по-рано в същото спешно отделение беше нападната медицинска сестра. Това доведе до колективна оставка на целия персонал на \"Бърза помощ\".", "date": "2019.02.02", "title": "Частна охрана и паник бутони пазят медиците от Горна Оряховица"}
{"url": "http://clubz.bg/78996-sluchaqt_joncheva", "text": "Няма да познавам дали в Министерството на културата има корупция. За това има компетентни органи. Няма да изразявам и лично отношение към Елена Йончева. Както много публични фигури тя е обект на силни симпатии и антипатии. От обществен интерес обаче е да обърнем внимание на няколко факта в конфликта й с управляващите.  Йончева вече не е журналистка. Тя е в политиката, откакто влезе в предизборната кампания на президента Румен Радев и след това – като депутатка от БСП в парламента. Качеството й на политичка не изключва присъствие в медиите. Тъкмо обратното. Но това присъствие е като представителка на първата, а не на четвъртата власт. Ако се опитва да играе и двете, това е конфликт на интереси. Трябва да признаем, че у нас няма достатъчно медийна грамотност и демократична чувствителност, за да бъде разпознат този конфликт.  Йончева не е разследваща журналистка. Такава позиция предполага независимост, свобода от политически обвързаности. Тя е депутатка от главната опозиционна партия. Това предварително поставя въпросителна над “разследванията” й. И тази въпросителна става още по-голяма заради предизборния период и наказателното разследване срещу Йончева.  Главната й теза, че министърът на културата Боил Банов се е опитвал да опрости петцифрена неустойка на дружество, изпълняващо негов проект, рухна, веднага след като тя обяви “разкритията” си. Оказа се, че министерството води дело за тази неустойка.   В миналото си Йончева беше международна журналистка, известна с репортажите и филмите си от конфликтни зони като Афганистан, Сомалия, Чечения. Това несъмнено я прави авторитет в очите на широката публика, а БСП я използва като свое медийно острие. Най-важното, което журналистът има, е името си. Въпрос на личен избор е на кого позволява да го използва. Очевидна   като смела разобличителка на “аферите” на управляващите. Само че, за да убеждава, словото трябва да бъде освен свободно и истинно. И освен смело трябва да бъде и безпристрастно. А в случая с Йончева то не е нито едното, нито другото заради изложеното в първите три точки.  От казаното дотук следва, че някога уважаваната и харесваната Йончева е приела да стане инструмент на партийна пропаганда. По телевизията изглежда, че играе ролята си страстно и вдъхновено. БСП вече я унищожи като журналистка. Да се надяваме, че няма да я захвърли като политичка, когато я употреби докрай.  Употребата на Йончева е пореден епизод в подмяната на истинската журналистика у нас, от която гражданите имат крещяща нужда за разлика от политиците, с квазижурналистика. Причината БСП да употребява така Йончева е, че няма как да ползва конгломерата за възхвали и охулвания на Делян Пеевски. Той в момента обслужва само управляващите и ДПС. БСП има теоретичен шанс да се радва на услугите му, ако дойде на власт. Засега обаче трябва да се задоволи с Йончева.  Делото за тези €300 000 от Корпоративна търговска банка, които Йончева била “изпрала”, буди смесени чувства. Не съм сигурен доколко основателно е то, но съм сигурен, че допринася за публичния й образ на мъченица на свободното слово (каквато не е). Воплите за наказателното преследване срещу нея малко я докарват на  . От една страна не са много журналистите, които индивидуално са имали достъп до такъв ресурс. От друга - и кучетата по улиците вече могат да цитират дълъг списък от медии, които катебействаха с много повече пари отколкото Йончева, но никой не ги преследва. Може би не са ги “прали”, а направо са ги яли непрани и са забравили да ги върнат. Във всеки случай изборът между обвинителите и обвиняемата в случая е като да избира човек между Башар Асад и Ислямска държава.  В публичния живот на България остават все по-малко неща, които човек може да възприема сериозно. За сметка това се увеличават карикатурите – на политика, на правосъдие, на медии. В тази карикатурна среда растат децата ни. Не съм сигурен дали си даваме ясна сметка в каква България можем да осъмнем утре.  Обществото ни се нуждае спешно от реабилитация на истината. Фалшивите новини, “алтернативните факти” вече ни давят. За съжаление, никоя от основните политически сили не изглежда готова да скъса с тях. Все повече хора ги приемат сериозно. Съзнавам, че, обсъждайки случая “Йончева”, и аз донякъде въртя пропагандната машина на БСП. За нея е важно разказът им да се повтаря. Не е важно, че е лъжлив. Не е важно, че е сапунено-оперетен. Не е важно и че това е партията с исторически най-големи прегрешения към свободата на медиите и към свободата изобщо.  ", "date": "2019.02.02", "title": "Случаят \"Йончева\""}
{"url": "http://clubz.bg/79017-umen_trol_si_otpechata_proruskite_instrukcii_v_bg_sajt", "text": "Трол, който е, меко казано обратното на умен, си отпечата инструкциите във форума на новинарския сайт  Става въпрос дори не за собствено съдържание на интернет сайта, а за преразказано интервю на посланичката на затъналата в криза държава Ориета Капони пред тв \"България он ер\". Под нея се вихри здрава   дискусия - типично по нашенски, която до днес вече наброява над 100 коментара. Потребител, който се представя като \"Православен славянин\", обаче  има активна позиция... ясно e в полза на кого: Това явно е   да напише...  Под него обаче се чете в допълнение и следното: Мнението на будния гражданин така и си стои безпроблемно в във форума на сайта вече едно денонощие. И едва ли се нуждае от коментар.", "date": "2019.02.02", "title": "\"Умен\" трол си отпечата проруските инструкции в БГ сайт"}
{"url": "http://clubz.bg/79014-grycki_fermeri_blokiraha_pytq_seres_solun", "text": "Гръцки фермери блокираха с трактори и обявиха, че блокадата ще е безсрочна. Информацията е на БНТ. Шофьорите са принудени да използват обходни маршрути. Блокирано е движението към Солун и влизащите откъм България през граничен пункт \"Промахон\" трябва да използват дълъг обходен маршрут. Христо Алексиев се стресна от гръцките фермери, те блокираха за два часа Промахон Според националната телевизия до Лариса. Причината за тази реакция на фермерите е присъствието на заместник-председателя на Европейския парламент и лидер на евродепутатите от СИРИЗА Димитрис Пападимулис. Фермерите се опитаха да се срещнат и преговарят с него, но не успяха.", "date": "2019.02.02", "title": "Гръцки фермери блокираха пътя  Серес - Солун"}
{"url": "http://clubz.bg/79015-palmovoto_maslo_e_opasno_uchenite_i_lekarite_sa_gotovi_da_razkazvat_za_tova_na_sveta", "text": "Употребата в храната на палмово масло води към затлъстяване и развитието на хронични заболявания в световен мащаб, неговото производство нанася и вреди на природата. Това са основните изводи от доклад, подготвен от експерти на Световната здравна организация, съобщава Би Би Си.  Авторите на анализа сравняват производството на палмово масло с цигарената и алкохолната индустрии - и по ниво на вредност за здравето и околната среда, но и по силни лобисти и рекламирането ѝ, по усилията да се скрият от потребителите опасностите от употребата на този продукт. Изяли сме 12 000 тона палмово масло като \"сирене\" На учените, политиците и лекарите от целия свят се препоръчва да преразгледат отношението си към палмовото масло, за да се намали \"негативното влияние на тази индустрия върху здравето на хората и на планетата\". През 2015 г. в САЩ беше забранено използването в хранителните продукти опасни за здравето трансмазнини, а през 2018 г. Световната здравна организация излезе с аналогични препоръки. Руската редакция на Би Би Си резюмира някои основни моменти в анализа: Палмовото масло има водеща позиция в производството на полуфабрикати и готови продукти - основно заради това, че е много евтино. Съдържанието на наситени мазнини в него е много по-високо, отколкото в други растителни мазнини - а точно по този признак обикновено растителните мазнини се считат традиционно за по-малко вредни от животинските. Производителите на палмово масло полагат много усилия, за да убедят потребителите, че то е безвредно - или даже полезно за здравето. Но докладът на организацията, подготвен въз основа на 48 научни изследвания, опровергава подобни твърдения. Сиренето от палмово масло - на отделен щанд с надпис \"Имитиращи\" Метаанализът на проучванията показва убедително връзката между ръста на потреблението на палмово масло в 23 държави по света и увеличаването на равнището на смъртност от исхемична болест на сърцето. Освен това учените нямат съмнения, че палмовото масло повишава системно съдържанието в кръвта на т.нар. лош холестерол, който е сред основните причини за атеросклерозата. Има и други изследвания, които свързват употребата на палмово масло с повишаването на риска от развитие на сърдечно-съдови заболявания, затлъстяване и други хронични болести. Авторите на доклада отчитат, че понякога в научните списания се появяват статии, които доказват безвредността или даже ползите от палмовото масло за човешкото здраве. Но при по-внимателни проучване на тези публикации става ясно, че от девет материала четири са написани от сътрудници на малайзийското министерство на земеделието и по-точно от отдела, който отговаря за развитието на производството на палмово масло. Това поражда сериозни съмнения в достоверността на цитираните изследвания. Авторите на доклада правят паралел с цигарената и алкохолната индустрия, които често финансират научни изследавния, които трябва да покажат, че тяхната продукция не е вредна. В анализа се отбелязва, че още през 2003 г. и Световната здравна организация, и Организацията за прехрана и земеделие на ООН са предупреждавали за потенциални вреди от палмовото масло за здравето на хората. Но оттогава потреблението му в световен мащаб е нараснало два пъти, от 1995 г. до 2017 г. - четири пъти. Една от причините за тази експанзия авторите на анализа отдават на тясната връзка на тази индустрия с производителите на готови храни и полуфабрикати, които заедно са създали много мощно лоби за налагането на продукцията си. По данни от доклада лобистите по цял свят успешно организират съпротива срещу усилията да се съобщава на потребителите, че палмовото масло присъства в производството на дадени храни. В списъка на съставките то може да бъде открито под близо 200 алтернативни названия - например просто \"мазнина с растителен произход\". Сиренето от палмово масло - на отделен щанд с надпис \"Имитиращи\"", "date": "2019.02.02", "title": "Палмовото масло е опасно. Учените и лекарите са готови да разказват за това на света"}
{"url": "http://clubz.bg/79010-hopkins_kym_bylgarite_3_godishno_razreshitelno_posle_kandidatstvate_po_novi_pravila_video", "text": "Това се казва във видеообръщение на британската посланичка у нас Н.П. Ема Хопкинс, адресирано към всички заинтересовани и подсигурено с български субтитри. \"Ако няма сделка, свободното придвижване на хора ще приключи на 30 март 2019 г.\", казва Хопкинс. Тя отбелязва и нещо, което интересува всички:", "date": "2019.02.02", "title": "Хопкинс към българите: 3-годишно разрешително, после кандидатствате по нови правила (ВИДЕО)"}
{"url": "http://clubz.bg/79012-putin_rusiq_se_otteglq_ot_protivoraketniq_dogovor", "text": "Президентът Владимир Путин заяви, че Русия прекратява участието си в Договора за ликвидиране на ракетите със среден и малък обсег, предаде ТАСС. Тръмп представя днес противоракетната си стратегия Путин допълни, че в Русия е започнала работа по създаване на нови оръжия заради аналогични действия на САЩ. Ще бъде започната разработка на хиперзвукова ракета със среден обсег и наземно базиране. НАТО обсъжда и военни варианти, за да спаси ракетния договор с Русия Путин нареди да спрат опитите за иницииране на преговори за Договора за ликвидиране на ракетите със среден и малък обсег. Всички наши предложения в тази сфера остават на масата, вратите за преговори са открити, заяви държавният глава. В същото време обаче \"моля и двете ведомства занапред да не инициират никакви преговори по този проблем\", добави той. САЩ: Русия даде неверни данни за ракетата 9М729 Москва ще изчака, докато международните партньори са готови да водят с нея съдържателен диалог от позиция на равенство. Темата е важна и за нас, и за нашите партньори, и за целия свят, подчерта Путин. Руският президент напомни, че Москва от години поставя въпроса за преговори за разоръжаване, но през последните години нейните партньори не подкрепят тези инициативи. Руските ракети със среден и малък обсег няма да бъдат разполагани нито в Европа, нито в друг регион от света, преди САЩ да разположат там аналогични оръжия, подчерта Путин на срещата с министрите. На срещата руският държавен глава добави, че е приключил ключов етап от изпитанията на стратегическия безпилотен многоцелеви подводен апарат \"Посейдон\". Според него Москва няма да се включи в надпревара във въоръжаването. След като прекрати участието си в Договора за ликвидиране на ракетите със среден и малък обсег, Русия ще създава нови видове оръжие, но без да увеличава бюджета на министерството на отбраната. Освен това Путин нареди Министерството на отбраната да подготви план за противодействие на плановете на някои страни за разполагане на оръжие в Космоса. НАТО обсъжда и военни варианти, за да спаси ракетния договор с Русия САЩ: Русия даде неверни данни за ракетата 9М729", "date": "2019.02.02", "title": "Путин: Русия се оттегля от противоракетния договор"}
{"url": "http://clubz.bg/79008-georgi_cholakov_tova_koeto_se_sluchva_na_chernomorieto_bezsporno_ne_e_dobro", "text": "На плаж „Корал“ не може да се строи, докато не падне строителната забрана от 2014 г. Това каза председателят на Върховния административен съд (ВАС) Георги Чолаков в интервю за бТВ. ВАС пусна строеж на огромен курорт на \"Корал\" Той посочи, че към 2007 г. са действали други закони и не е имало такива, каквито има в момента.   Инвеститорът на \"Корал\" предизвиква държавата: Давам ви го. Възмездно Чолаков заяви, че в момента се проверява дали разрешението за строеж, издадено през 2007 г., е било законосъобразно към онзи момент. Председателят на ВАС заяви, че едно разрешение за строеж може да се обяви за нищожно само ако е издадено при допуснати груби и съществени нарушения на правилата. „Дюната е изключителна държавна собственост и държавата трябва да предприеме обезпечителни мерки относно собствениците на имотите, където има такива. Защото и частната собственост е неприкосновена. Трябва да има баланс – не може да бъде нарушено правото и на едните, и на другите. Държавата трябва много ясно да е разписала къде точно не може да се строи и да се знае предварително.“ Чолаков се зарече, че никой не е упражнявал натиск над ВАС нито за \"Корал\", нито за Природен парк \"Пирин\". Инвеститорът на \"Корал\" предизвиква държавата: Давам ви го. Възмездно", "date": "2019.02.02", "title": "Георги Чолаков: Това, което се случва на Черноморието, безспорно не е добро"}
{"url": "http://clubz.bg/79013-shte_zarejdame_li_smartfonite_prez_wi_fi_edva_li", "text": "Поредно откритие повдига въпроса дали ще зареждаме смартфоните си \"от въздуха\" - тоест от безжичните мрежи, с които вече сме заобиколени. Учени от Масачузетския технологичен институт (MIT) са разработили  и други подобни излъчвания във въздуха и ги превръщат в електричество. САЩ удариха Китай с 25% мита върху безжични технологии Материалът е ползван за създаването на   Антената улавя вълните и ги превръща в променлив ток, а полупроводникът от молибденов сулфит ги превръща в прав ток. Материалът може да бъде произвеждан в широки листове. В последните години учени и технологични компании влагат усилия и средства в изследването на възможностите да си връщаме част от енергията около нас. Apple преди време регистрира патент, който намеква за подобна технология. Друг екип учени в САЩ пък захрани с Wi-Fi камера от разстояние 10 метра. Apple патентова безжично зареждане Надеждите на хората, че съвсем скоро ще можем просто да влезем в зона с безжичен интернет и телефонът ни ще започне да се зарежда, обаче са нереалистични.  Проблемът е в количеството енергия, която се генерира. В MIT например, в идеални лабораторни условия, супер-материалът е произвел около 40 микровата електричество от 150-ватов сигнал. Един смартфон се нуждае минимум от 1 ват, най-добре - два, т.е.около 50-100 пъти повече. Един компютър - от около 60 вата. Камерата на другия екип е можела да прави една снимка на 35 минути - толкова време е трябвало да се зареди батерията в нея, за да направи въпросния един кадър. Какво е \"интернет на нещата\"? Тези технологии обаче ще могат да се ползват от нискоенергийни сензори и IoT устройства, които все повече гурута искат да сложат навсякъде в градската среда. Apple патентова безжично зареждане Какво е \"интернет на нещата\"?", "date": "2019.02.02", "title": "Ще зареждаме ли смартфоните през Wi-Fi? Едва ли"}
{"url": "http://clubz.bg/79016-vsichko_koeto_trqbva_da_znaete_za_turnira_sofiq_oupyn", "text": "Четвъртото издание на тенис турнира \"София оупън\" започва в неделя и ще радва родните фенове на най-популярния индивидуален спорт . Традиционно преминава в столичната зала \"Арена Армеец\". Надпреварата е от категория ATP 250. Днес бе теглен жребият, а в церемонията участваха носителят на три титли от Големия шлем   и втората ни ракета   - те сами изтеглиха своите имена в схемата. Преди това швейцарецът, който игра в София и през миналата година, имаше тренировка с  , 20 минути от която бяха достъпни за медиите. По-долу можете да видите първите двойки, а преди това Клуб Z ви припомня всичко най-важно за състезанието. Вече всички знаят, но пак да кажем - Григор Димитров за втора поредна година няма да е тук. Той поначало отклони поканата на организаторите, а и наскоро обяви, че е контузен леко и няма да защитава финала си в Ротердам от 2018-а. Този турнир започва веднага след софийския. №1 в схемата е   (№11 в световната ранглиста и първа ракета на Русия) - най-големият му успех досега е титлата на турнира от \"Мастърс 1000\" в Париж през миналата година. На финала тогава Хачанов победи Новак Джокович. \"Най-горещото\" име на \"София оупън\" е на (№12 в света). И не само в София. Гъркът записа паметно участие на \"Аустрелиън оупън\", където отстрани шампиона Роджър Федерер, преди да отстъпи пред Рафаел Надал на полуфинал. Циципас направи много силна 2018-а, в края на която триумфира във финалния турнир Next Gen в Милано - за млади асове. Продължаваме с друг руснак - в (Русия, №16 в света). Това е човекът, затруднил най-много Новак Джокович на Откритото първенство на Австралия - на осминафинал. Сърбинът спечели с 3:1 сета, а до титлата двубоите му не бяха така трудни. Медведев показа, че се намира в отлична форма. Тези тримата са считани за едни от състезателите с най-голям потенциал в близко време да окупират върховете на мъжкия тенис. Продължаваме с по-опитни звезди. В България идва  (Испания, №18), който спечили първия \"София оупън\", а сега ще играе в \"Арена Армеец\" със самочувствието на четвъртфиналист от \"Аустрелиън оупън\". Някои от най-интересните мачове в Мелбърн бяха с участието на испанеца. Още имена, които си струва да се отбележат -  (Грузия, №22 в света),   (Испания, №26),   (Франция, №33),   (Италия, №37, той също остави добри впечатления в Австралия),  (Словакия, №38),   (Австралия, №45) и т.н. и т.н. Българите в основната схема са   и младото дарование . Шампион през миналата година стана босненецът Мирза Башич, сега №87 в света. Башич ще брани титлата си. Заради всички изредени по-горе имена и най-вече тези на Вавринка, Хачанов, Циципас и Медведев. Последните трима скоро може да имат други позиции в ранглистата - по-напред. И тогава просто няма да участват на турнири като софийския. Сега е моментът да ги видим наживо. Нищо, че Григор няма да играе. Ако обичате тениса, просто ще отидете. Вярно е, че ATP 250 е ниска категория и че турнирът идва почти веднага след Откритото първенство на Австралия, което го лишава от повече звезди, но не е реалистично да искаме по-висок ранг и друго време на годината. Да приемеш такъв турнир от професионалния мъжки тенис не е шега. София е на картата на този велик спорт и това е най-важното. Тенисът е много масов спорт и с широка география, но страните, които организират надпревари от ATP тура, не са много. Една от последните оферти на организаторите - пакетен билет на третото ниво в залата за последните четири дни, включително полуфиналите и финалите на сингъл и двойки на 9 и 10 февруари, струва само 75 лева или по-малко от 20 лв. на ден. Феновете могат да закупят пакетен билет за финалните 4 дни и за останалите блокове в залата - за 150, 250 или 350 лв., в зависимост от точната позиция. Децата ползват 25% отстъпка. Те ще влизат напълно безплатно през целия ден във вторник (до 14 години). Все още има и единични билети за цялата седмица. За първите четири дни (3-6 февруари) те са на еднаква цена, независимо от мястото в „Арена Армеец“. На 3 и 4 февруари билетите ще струват по 10 лева, а за деца до 14 г. - по 5 лв. На 5-и възрастните ще плащат по 20 лв. На 6 февруари цената е 30 лв., а децата ползват 50% отстъпка. Водачът в схемата Карен Хачанов ще дебютира в турнира срещу победителя от срещата   (Узбекистан) -   (Италия). Освен Хачанов, директно от втория кръг ще започнат още трима тенисисти - Стефанос Циципас, Роберто Баутиста Агут и Данийл Медведев. Двамата българи в основната схема - Адриан Андреев и Димитър Кузманов, ще премерят сили съответно с Матю Ебдън (Австралия) и Робин Хаасе (Холандия). Един от най-интересните мачове на старта е дуелът между Гаел Монфис (Франция) и Виктор Троицки (Сърбия). Сърбинът, финалист в турнира от 2016-а, получи последната „уайлд кард“ за основната схема. Тя бе пазена до последно за Димитров или друга звезда. В първия кръг Стан Вавринка ще има за съперник миналогодишния финалист Мариус Копил (Румъния). Стефанос Циципас ще стартира в София срещу Ян-Ленард Щруф (Германия) или тенисист от квалификациите. На четвъртфиналите пък е възможен дуел със седмия поставен Гаел Монфис. В неделя започват квалификациите, а първите двубои от основната схема ще бъдат в понеделник. Организаторите обещават много изненади. Куп известни личности - български и чуждестренни, за посланици на турнира. В София, поне като зрители, може да видим украинката  , приятелка на Гаел Монфис. И...   чийто чичо е директор на надпреварата. Тенисистите се возят в автомобили Mercedes, а един от моделите на марката от Щутгарт е поставен на платформа в залата.", "date": "2019.02.02", "title": "Всичко, което трябва да знаете за турнира \"София оупън\""}
{"url": "http://clubz.bg/78993-sled_joncheva_i_banov_sybitiqta_moje_da_stanat_nekontroliruemi", "text": "България навлиза в период, в който наблюдаваме сериозно политизиране на антикорупционната политика. След частично провалените конституционни поправки от 2015 и излизането на Христо Иванов и Радан Кънев от властта, в българския парламент се наложи сериозен “надпартиен” консенсус по отношение на съдебната реформа и борбата срещу корупцията. Този консенсус, крепен охотно от ГЕРБ, БСП, ДПС и  , може да бъде обобщен по следния начин: За да просъществува този консенсус вече повече от три години, българската политика трябваше да се насочи към бурните, но наказателно безопасни води на патриотарството и \"новия консерватизъм”. Залисани в битки срещу Истанбулската конвенция и милионите имагинерни мигранти от Африка, хората станаха невнимателни и в суматохата ТЕЦ \"Варна” премина в частна политическа собственост,  , а вторичното разграбване на КТБ продължи по законодателен път. Както каза наскоро един сръбски политик, на Балканите загръщането в националния байрак е най-сигурният начин да се прикрият корупционните срамотии. Сега обаче ГЕРБ и БСП буквално се хванаха за гушите с обвинения срещу свои представители, с което антикорупционният консенсус изглежда пропукан. Въпросът е дали това пропукване ще доведе до дългоочакваната борба срещу корупцията по високите етажи на властта - или просто до антикорупционен панаир, целта на който е да се пусне малко кръв и да се осигурят предизборно телевизионни зрелища за народа. Разследването около КТБ разкри, че парите на тази банка са използвани за \"култивирането” на политическа и обществена среда в полза на определени частни интереси - тези на Цветан Василев и на алтерегото му до 2014 година Делян Пеевски. Тези персонажи са важни елементи от мрежа, която бе заела доминантна позиция в българската политика към 2013-2014 година (частта от тази мрежа, която не е в изгнание, все още се радва на този си статут). В култивирането на удобна среда КТБ даде стотици милиони за ТV 7 и абсурдната партия на Бареков, чиято цел (не особено оригинално) беше корпоративно представителство под патриотарски байрак. Още преди това обаче банката бе раздавала големи суми на сайтове, вестници, интелектуалци, за да си гарантира политическо влияние и благосклонно обществено мнение. След разрива между Василев и Пеевски и банкрута на банката, част от тези бенефициери фалираха, други преминаха на хранилка към Пеевски или директно към ГЕРБ,  трети се върнаха към БСП и новото ѝ превъплъщение - Румен Радев. Елена Йончева беше от тази последна група протежета на КТБ. Днес научаваме, че връзките на Йончева с КТБ отиват отвъд инцидентно благотворително “спонсорство” на журналистически продукти. Съществували са офшорни съвместни фирми между нея и представители на банката, чиято цел очевидно е била да не станат публично известни финансовата подкрепа от банката и нейния размер. Всичко това е сериозен политически проблем и Елена Йончева и БСП няма как да представят този епизод като журналистически или граждански героизъм. Изглежда, че става дума за индиректно купуване на влияние от страна на банката, което се прикрива с офшорни инструменти. Дали в КТБ са мислили, че по този начин ще “държат” Станишев и БСП, дали са мислили, че инвестират във влиятелен глас в лявото - това е отделен въпрос. Но безспорно не става дума за обикновено харчене на рекламния бюджет на КТБ, който може да отиде при артисти, спортисти или други известни публични лица - Йончева все пак не е нито оперна прима, нито е Тити Папазов. В този смисъл епизодът е определено проблемен - и дори срамен от гледна точка на БСП. Прокуратурата обаче реши да превърне политическия въпрос в наказателно-правен: тя повдигна обвинение на Йончева, според което журналистката е знаела, че парите, дадени ѝ от банката, са всъщност откраднати - от служители и от самия собственик на банката Цветан Василев. Както показва горният параграф, това е много сложна конструкция, която теоретично може да бъде облечена в текстове за пране на пари и съучастие в присвояване, но житейски не звучи много убедително. Според тази конструкция излиза, че Йончева е знаела за схемите на Василев към момент, когато Иван Искров, управителният съвет на БНБ, КФН, ДАНС, службите на държавата и прокуратурата не са знаели за тях. „Ало, Банов е“ - на тази вечеря за тъпаци вече сме били Прокуратурата твърди, че има доказателства за осведомеността на Йончева. Предстои да видим какви са те. Но тази прокурорска конструкция повдига следния резонен въпрос - как може всички изброени институции да не са били наясно с нещо, което малка пионка в цялостната схема като Йончева е можела да предполага? БСП и Йончева отвърнаха на удара в стил “А вие защо биете негрите?”. “Побойникът” (в случая - заподозреният в корупция) се оказа министърът на културата. Боил Банов беше обвинен, че е помогнал на фирма да намали обезщетенията, които дължи на държавата за закъсняло изпълнение на строително-ремонтни работи по софийското Ларго. Тук историята звучи житейски правдоподобно, но пък юридически важните детайли са (засега) изключително оплетени и неясни. Първо, очевидно става дума за незаконен запис, който може и да е манипулиран. Второ, министерството на Банов все пак си е поискало неустойките, но остава неясно дали те са потърсени в пълен обем и дали самият иск не е компрометиран съзнателно така, че ответникът да спечели в съда. Така или иначе предстои доста сложно разследване, което обещава да е много телегенично както за прокуратурата, така и за парламентарната опозиция. Още е рано да се правят някакви категорични изводи за ефектите от антикорупционната конфронтация между ГЕРБ и БСП. Защото тя може да си остане една внимателно оркестрирана предизборна гладиаторска битка с минимални жертви от двете страни. Поради следните факти: Проблемът за основните партии е следният: ако влязат в режим на окончателна отмяна на своя консенсус от периода 2014-2018, събитията могат да станат неконтролируеми. Първо, прокуратурата вече е свръховластена и безконтролна. Нещо повече дори: тя започна да харесва новия си медийно-политически статус. Борисов се опитва да държи нещата под контрол в рамките на ежеседмични спявания с главния прокурор (което представлява конституционно нарушение, ако вземем независимостта на прокуратурата на сериозно). Но ако той няма някакви неформални механизми за удържане на прокуратурата (за които не знаем), не е изключено в даден момент тя да започне избирателни удари по цялостната свързаност между бизнес и политика, която аферата КТБ разкри. А тези свързаности засягат както управляващия гръбнак ГЕРБ-ДПС, така и “основната” опозиция БСП. В Румъния това се случи - и картината бързо стана грозна. Разигра се нещо като якобинска антикорупционна революция, след която малцина останаха с главите си. В такива случаи покрай сухото гори и мокрото, а покрай заслужените обвинения има и много политическа мъст и разправа с политическия опонент. Дали сме в началото на подобен процес, предстои да видим. Едно обаче е ясно: системното нежелание да се прекратят нелегитимни свързаности между управляващи и бизнес води до натрупване на напрежение и желание за разправа, което в един момент избухва. Или в панаир, или в репресивна вакханалия.", "date": "2019.02.02", "title": "След \"Йончева\" и \"Банов\": събитията може да станат неконтролируеми"}
{"url": "http://clubz.bg/79007-planinski_spasiteli_izvadiha_tqlo_na_zaginal_kraj_svoge", "text": "Екипи на ПСС са извадили тялото на мъж, загинал при катастрофа на пътя за село Губислав, община Свогe. Това съобщи агенция „Фокус“, цитирайки Планинската спасителна служба (ПСС) при БЧК. Следствен експеримент затваря пътя Своге-Нови Искър На 1 февруари по молба на полицията в Лакатник екипи на ПСС са се отзовали на сигнал  . Колата е паднала извън пътя и се е закачила на скали. Шофьорът е починал в автомобила и планинските спасители са свалили тялото му. 20 души загинаха вследствие на тежка катастрофа с туристически бус на изхода на Своге в посока - София на 25 август 2018 г. Само след дни бе блъснат младеж, пресичащ на зебра в града, който почина по-късно.", "date": "2019.02.02", "title": "Планински спасители извадиха тяло на загинал край Своге"}
{"url": "http://clubz.bg/79005-superboul_igri_na_sydbata_i_smetki_za_urejdane_snimki", "text": "Утре е 53-тото издание на финала по американски футбол Супербоул - мачът между \"Ню Инглънд Пейтриътс\" и \"Лос Анджелис Рамс\" ще започне в 01:30 часа наше време в неделя срещу понеделник. Арена на сблъсъка е може би най-модерният и скъп стадион в света днес -  в Атланта, издигнат за над 2 милиарда долара. Дори да знаете малко за тази странна на пръв поглед игра, все сте чували, че Супербоул е най-гледаното, най-комерсиално и коментирано събитие всяка година отвъд Океана. То носи много пари и емоции. И отнема. А тази година съдбата реши да се намеси, не просто да гледа шоуто отстрани. Какъвто и да е резултатът, дълго ще се обсъжда и ще се търсят знаци за бъдещето на играта и на двата отбора. \"Лос Анджелис Рамс\" срещу \"Ню Инглънд\" на Супербоул На 3 февруари 2002 г. в Ню Орлиънс \"Ню Инглънд Пейтриътс\" и \"Сейнт Луис Рамс\" се изправят един срещу друг на 36-ия Супербоул. Това си остава едно от най-неравностойните съперничества като изходни позиции. \"Овните\" бяха шампиони, водени от харизматичния куотърбек, а днес тв анализатор Кърт Уорнър. Продукцията на воденото от него нападение бе наричана  . Уорнър раздаваше пасове където и както си поиска. Отсреща стоеше тим, който досега не бе печелил на Супербоул. При това достигнал до Града на джаза със съдийска помощ в един скандален снежен мач с \"Оукланд Рейдърс\". Букмейкърите даваха прогнози за победа на \"Сейнт Луис\" с над 10 точки разлика - безпрецедентно на Супербоул дотогава. Не стана така - \"патриотите\" се запънаха, а защитата им до голяма степен се справи с Уорнър и компания. Секунди преди края \"Ню Инглънд\" имаше възможност за финална атака при 17:17 и неопитният куотърбек Том Брейди (тогава с движения като на Робокоп) придвижи топката до 48 ярда от крайната зона, откъдето придобилият легендарен статут Адам Винатери с шут я прати във вратата - 20:17. Така бе поставено началото на една от най-великите династии в американския спорт въобще, не само във футбола. \"Пейтриътс\" още осем пъти стана шампион на Американската конференция и стигна до Супербоул. Титлата беше спечелена пет пъти. Всичко това благодарение най-вече на трима души, които са по местата си до днес - собственика Робърт Крафт, треньора Бил Беличик и споменатия \"диригент\" Том Брейди. Крафт е уважаван човек и успял бизнесмен, известен и като приятел и спонсор на кампанията на Доналд Тръмп. Беличик е считан за един от най-великите треньори, може би единствено зад Винс Ломбарди, на когото е кръстен трофеят на Супербоул. А Том Брейди (41 г.) е куотърбек №1 в историята. В България той е известен повече  Ами \"Рамс\"? С онази болезнена загуба \"Най-великото шоу на Земята\" се отиде като пътуващ цирк, който никога повече не виждате. За хората от Сейнт Луис стана точно така. През 2016 г. \"овните\" се завърнаха в Лос Анджелис. Клубът е създаден през 1936 г. в Кливланд, десет лета по-късно е преместен в Лос Анджелис, където трупа слава и фенове. В периода 1995-2015 г. е в Сейнт Луис. Допълнението към името, цветовете и емблемата са същите. И още нещо - болката от загубата през 2002 г. Тук ще чуете различни мнения   Феновете от Сейнт Луис - поне повечето, едва ли викат сега за \"Рамс\". Също като тези от Ел Ей, когато тимът беше в Средния Запад. Но историята си остава - в Америка се приема, че клубът е един и същи, само променя градовете. А неутралните запалянковци помнят, че малко след финала през 2002 г. избухна един от така типичните за \"Ню Инглънд Пейтриътс\" скандали. Оказа се, че тренировка на \"овните\" е била шпионирана, а това не е по правилата. Нищо не последва - битият си е бит. Всъщност последва - още няколко такива \"измами\" от страна на Династията. Класата си е класа, никой не може да обезсили постиженията на Крафт, Беличик, Брейди и ко. Но има и сянка. Треньорът Бил Беличик в 99 процента от времето си пред камери е с мрачно изражение на лицето. Той не обича пресконференции и журналисти, пестелив е на критики и хвалби. Но мениджърският му и спортен гений са неоспорими. На скамейката на \"Пейтриътс\" често може да се види една сцена - Беличик е събрал определени играчи, дава указания и накрая винаги завършва с една фраза с подканяща интонация. Just do your job - \"Просто си вършете работата\". Това е мантрата на династията на \"Ню Инглънд\". Откакто нашумя, стана мото на много фирми, клубове и организации в Америка. Някои шефове дори са я написали по стени, бюра, на екраните на компютри и т.н. Феновете на тима я издигат на плакати на стадион \"Жилет\" край Бостън. Тези дни анализатори обявиха, че \"Пейтриътс\" затваря един кръг с този финал срещу \"Лос Анджелис Рамс\", срещу който тим започна всичко преди 17 години. Кръг значи ли край? На това се надяват мнозина - онези, които не обичат \"патриотите\". Да, обаче \"краят\" бе вещан много пъти за тези 17 лета. Дори през миналата година. Отборът обаче все намира начин да възкръсне и да продължи да доминира. Неотдавна мина и през вътрешни скандали - най-вече заради гигантското его и влияние на Брейди. Един от най-популярните спортисти отвъд океана \"вкара\" в тима персоналния си треньор и бизнес партньор, който му е нещо като гуру, диетолог и т.н. Държеше да е в съблекалнята, в самолета и край скамейката. Което се сблъска с принципите на Беличик. Двамата обаче явно намериха баланс в отношенията и сферите си на влияние - вижда се по резултатите. Брейди е на 41 г. Ала и тези дни в суматохата от пресконференции в Атланта той потвърди една лоша новина за всички останали в Националната футболна лига (НФЛ) - иска да играе поне до 45. Беличик също няма никакво намерение да хвърля кърпата. Както и да свърши мачът утре, \"Ню Инглънд Пейтриътс\" е фаворит №1 за Супербоул като шампион на Американската конференция и за следващия сезон. Куотърбекът на \"Лос Анджелис Рамс\" Джаред Гоф, стилът на игра на когото прилича на този на Брейди, е на 7 години, когато Том и \"Ню Инглънд\" измъкнаха онзи финал. Сега е на 24. На толкова беше и самият Брейди през 2002 г. Има и по-интересно - треньорът на \"овните\" Шон Маквей е бил на 16 г. тогава. И е присъствал на трибуните на стадион \"Супердоум\" в Ню Орлиънс - като подарък за рождения му ден, който е дни по-рано - на 24 януари. Сега Маквей е в Христова възраст и е най-младият старши треньор в НФЛ. Нещо повече - двама от играчите в отбора му са по-възрастни от него. Той оглави \"Рамс\" на 31, подобри куп рекорди по този повод и за кратко време промени всичко в отбора, като се почне от философията. Играчите го обожават - той влиза под кожата им, говори на техния език. Но и умее да изисква. Ако Биличик е цар на защитната игра, Маквей е силен в нападателната.  Като стана дума за мантри и сентенции, Шон Маквей е спуснал няколко. Футболистите му ги казаха пред хилядите представители на медиите в Ню Орлиънс тези дни.  Първото означава ценностите в отбора да са на първо място. А те са да се тренира и учи (добрите играчи в американския футбол прекарват часове в зали за анализи на видеозаписи - своите и на съперника), да мислиш за съотборниците си, да преследваш високи цели, да приемаш загубите и победите нормално и спортсменски, да не търсиш извинения и т.н. Второто е от всяка игрова ситуация да се извлича най-доброто за отбора, а не за конкретния състезател и личните му показатели. Третото и четвъртото не се нуждаят пояснения. Звездите от тима дадоха примери за спазване на всеки един от тези принципи. Шон Маквей умее и да се шегува - нещо, задължително за човек в неговото положение. И често прибягва до майтапи - било то в трудни моменти или пък тогава, когато трябва да успокои положението, да \"приземи\" някого... Използвал някои лафове и похвати от сериала \"Психаротерапия\" - ситкомът, с който Чарли Шийн смени \"Двама мъже и половина\". Може ли утре \"Рамс\" да смени \"Пейтриътс\" като династия в американския футбол, Беличик да отстъпи на Маквей, а Джаред Гоф да поеме палката от Том Брейди? \"Лос Анджелис\" може да спечели, но смяната няма да стане точно така. В спорта нещата никога не се променят по формула. Супербоул е \"ентъртейнмънт\". Няма как такъв продукт в Америка да не е превърнат в бизнес, който да забавлява десетки милиони хора. Маркираме \"задължителните\" елементи от програмата утре през нощта.  Химнът преди мача ще бъде изпят от Гладис Найт. На полувремето около 15 минутно шоу ще изнесат групата Maroon 5 и рапърите Травис Скот и Биг Бой. В САЩ мачът може да се гледа по тв канала CBS (базовата цена на 30 секунди реклама и тази година започва от 5 милиона долара). Ако искате да гледате и кабелната ви има повече спортни канали, все ще намерите къде. Телевизии от цяла Европа ще го предават - германски, френски, испански, италиански... Канят те да пееш на Супербоул, но феновете не те пускат Най-много пари за реклама и тази година дава \"Бъдуйзер\". \"Базовата\" бира на гиганта - \"Бъд лайт\", не струва, но спотовете винаги са много оригинални и забавни. Традиционно присъстват автомобилни марки, застрахователи, храни, фирми и услуги от IT сектора... В последните години много се изговори за това, че американският футбол умира като спорт. Авторитетни издания и анализатори застъпват тази теза заради болестта на мозъка CTE, причинена от ударите в главата, прекалената комерсиализация, а и протестите на играчите по време на химна. Последното отпадна като \"проблем\" в изминалия сезон. НФЛ започна да си връща позициите по телевизията - може би все пак слуховете за смъртта на този често жесток, но и доста сложен, аналитичен и атрактивен спорт, са преувеличени. Има непредък в изчистването на играта от грубости, а шлемовете стават все по-добри. Едно нещо вече е безспорно, макар и да звучи парадоксално - телевизионната аудитория намалява в САЩ. Футболът обаче още държи позиции. Според компанията \"Спорт медия уоч\" 40 от 50-те най-гледани телевизионни спортни събития на 2018 г. са мачове от НФЛ. Останалите десет са от зимните олимпийски игри и... колежански мачове по американски футбол. \"Филаделфия Игълс\" детронира \"Ню Инглънд\" и спечели Супербоул (СНИМКИ) А Супербоул ще си остане №1. Независимо за какво го гледате - заради династии и отбори, които искат да ги детронират, заради шоуто на полувремето или заради реклами. Канят те да пееш на Супербоул, но феновете не те пускат \"Филаделфия Игълс\" детронира \"Ню Инглънд\" и спечели Супербоул (СНИМКИ)", "date": "2019.02.02", "title": "Супербоул - игри на съдбата и сметки за уреждане (СНИМКИ)"}
{"url": "http://clubz.bg/79011-skopie_i_nato_podpisvat_prisyedinitelen_protokol_na_6_fevruari", "text": " ще бъде подписан на 6 февруари в Брюксел, съобщиха от централата на пакта. Подписите си ще поставят постоянните представители на 29-те страни членки. Това ще стане на тържествена церемония в присъствието на външния министър на страната  . НАТО може да покани скоро Република Северна Македония         Това е втората от общо 7 стъпки до влизането на бившата югославска република в НАТО. Първата бе  , гласувана от парламентите в Атина и Скопие. То предвиждаше промяна на името на Република Македония. Оставащите пет стъпки са следните: Новината за предстоящото подписване на присъединителния протокол коментира и еврокомисарят по разширяването Йоханес Хан. И той писа в туитър. Одобряването на Преспанското споразумение ще позволи на Република Северна Македония да се присъедини и към ЕС. \n\t", "date": "2019.02.02", "title": "Скопие и НАТО подписват присъединителен протокол на 6 февруари"}
{"url": "http://clubz.bg/79003-bild_germanski_chasti_za_dronovete_na_putin", "text": "Заобикаля ли руската армия наложените от 2014 година наказателни мерки на Европейския съюз при покупката на части и съоръжения за войската? Според проучване на в.   руските въоръжени сили използват за общо седем типа от дроновете си произведени в Гермния перки, така наречените “въздушни гайки”. До този момент засегнатите германски фирми производителки не са знаели нищо по въпроса. Безпилотните шпионски и разузнавателни самолети от тип “Гранат-1”, “Гранат-2”, “Гранат-3”, “ЗАЛА-42104М”, “Груша” и “Орлан-2” са извършили първите си полети между 2005 и 2012 година. Масовото им производство обаче започва 2015 и 2016 г., влизат на въоръжение в различни военни подразделения на руските въоръжени сили. От началото на дестабилизиращата дейност на Русия в Украйна през 2014 г. ЕС наложи на Москва оръжейно ембарго. Към това трябва да се добавят и търговските ограничения за материали с двойно предназначение – използвани както за граждански, така и за военни цели. Точно към тях ли се числят монтираните в руски дронове германски части? “Билд” отправя запитване към Федералната агенция за икономика и контрол на износа (BAFA). Отговорът е: В конкретния случай обаче от агенцията отказват да се ангажират със заключение. Наред с това решаващото при евентуално заобикаляне на санкциите е времето – докога руски фирми са купували германски части в рамките на ЕС и са ги внасяли в Русия. Всички сделки от август 2014 г. се смятат за погазване на наложените санкции. Руското отбранително министерство оставя без отговор запитване на “Билд”. “Билд” се свързва със засегнати германски фирми производителки на въпросните части – “Graupner/SJ” ООД с централа в Кирххайм и “Aero-maut Modellbau” ООД от Ройтлинген. Представителите и на двете фирми са шокирани от използването на тяхно производство при оръжия. Торстен Рехтхалтер, управител на «Aero-maut Modellbau” заявява за “Билд”: Рехтхалтер добавя: И от фирмата “Graupner/SJ” не са имали никаква информация за използването на изделията им от руските военни. Управителят Ханес Рункнагел заявява за “Билд”: Рункнагел  не изключва възможността руски оръжейни концерни да са се снабдили с авиоперките на фирмата му от някоя  държава членка на ЕС. Спред представителите на двете фирми най-вероятно руснаците са заличили фирмените обозначения от изделията им, за да не стане ясен производителят. Русия изобщо не крие, че използва германски части за дроновете си. Във военния музей “Парк патриот”, открит през 2016 г. в Москва, и до днес са изложени военни дронове с германски роторни перки. И на най-голямото военно изложение в Русия, наименувано ”Армия”, през 2015 и 2016 г. пред обществеността бяха демонстрирани подобни дронове. Но това не е всичко. Според разследване на “Билд” от началото на 2015 г. Русия използва в Украйна свои дронове “Гранат-2”, снабдени с германска техника. Проруски военни подразделения ги използва и през пролетта на 2015 г. в битката за превземането на украинския град Дебалцево, където украинската страна даде 184 жертви. Целта при използването на “Гранат-2” е да разузнава цели за обстрел с артилерия и ракетомети. Това с дрон става два пъти по-бързо, отколкото при използването на традиционни разузнавателни средства, написа още през 2013 г. възторжено руски военен вестник. От 2015 г. украинската армия свали много руски военни дронове с германски авиоперки, или пък ги откри на украинска земя, паднали поради технически дефекти. За последен път това се случи миналата сряда. Според укаинската армия посредством подаване на смущаващи електронни сигнали руски дрон от тип “Гранат-2” е бил свален в южните части на Донецк. Тъй като летателният апарат е с обсег от едва 15 километра, украинската армия е на мнение, че дронът е бил изстрелян или от окупираната от руски войници територия, или от обучени сепаратисти. Пред “Билд” Тобиас Линднер, представител на зелените в Комисията по отбрана в германския парламент, настоява за последствия: Сега и в Украйна се води разследване около сваления руски боен дрон. От правителствени кръгове в. “Билд” е узнал, че не за пръв път при свалени руски дронове са били открити произведени на Запад части, включително и в Германия. Още преди време към Германия е била отправена молба да провери доставките на въпросните части за Русия.", "date": "2019.02.02", "title": "\"Билд\": Германски части за дроновете на Путин"}
{"url": "http://clubz.bg/79006-stoqnka_mutafova_praznuva_rojden_den_i_70_g_scenichna_kariera", "text": "Днес е рожденият ден на голямата актриса Стоянка Мутафова. 97-мия си рожден ден тя ще отпразнува на сцената, напомня бТВ. Тази вечер в зала 1 на НДК заедно с почитателите си Госпожа стихийно бедствие ще отбележи и 70 години сценична кариера. Билетите за спектакъла отдавна са изкупени, а на сцената, за да я поздравят с артистични изпълнения ще излязат Йорданка Христова, Силвия Кацарова, \"Тоника\", Албена Павлова, Ненчо Илчев и много други обичани артисти.", "date": "2019.02.02", "title": "Стоянка Мутафова празнува рожден ден и 70 г. сценична кариера"}
{"url": "http://clubz.bg/79004-trymp_iska_nov_raketen_dogovor_s_poveche_strani", "text": "Президентът на САЩ Доналд Тръмп заяви снощи, че иска да има преговори за нов договор за ракетите със среден и малък обсег, предаде Ройтерс. Това стана след като бе обявено, че Вашингтон започва процедура по изтегляне от Договора за ликвидиране на ракетите със среден и малък обсег с Русия. Съветникът на Белия дом по въпросите на националната сигурност Джон Болтън посочи още през октомври, че Договорът за ликвидиране на ракетите със среден и малък обсег не съответства на съвременната реалност, отбелязва ТАСС. Болтън изтъкна тогава, че голям брой държави, сред които Китай, Иран и Северна Корея, които не са страни по договора, притежават балистични ракети. САЩ започват процедура по излизане от договора за ракетите Висшият представителят на Демократическата партия в Конгреса на САЩ Нанси Пелоси обвини Белия дом, че оттегляйки се от договора за ракетите с малък и среден обсег с Русия, създава риск от надпревара във въоръжаването, предаде ДПА. Тя призова Белия дом да работи със съюзниците си от НАТО, за да се използват шестте месеца, които остават до излизането на САЩ от договора, за опит да се спаси споразумението.  Вашингтон: С това оръжие Русия може да нанесе удар по Европа НАТО ще продължи да работи с Русия за спазване на Договора за ракетите с малък и среден обсег, заяви вчера генералният секретар на организацията Йенс Столтенберг, предаде Ройтерс. Пред обществената Норвежка радиотелевизионна компания Столтенберг каза също, че разузнавателни данни, събирани много години от много страни показват, че Русия нарушава договора.  \n\tРойтерс съобщи също, че в интервю за агенцията Столтенберг е заявил, че алиансът няма намерение да разполага в Европа нови ядрени ракети с наземно базиране, след като САЩ заявиха, че престават да изпълняват договора си с Русия за ракетите с малък и среден обсег. Не е необходимо НАТО да предприема огледални действия на руските. Но в същото време трябва да сме сигурни, че поддържаме средства за \"надеждно и ефикасно възпиране\", каза Столтенберг, без да уточни какви точно военни варианти обмисля НАТО. Вашингтон: С това оръжие Русия може да нанесе удар по Европа", "date": "2019.02.02", "title": "Тръмп иска нов ракетен договор с повече страни"}
{"url": "http://clubz.bg/78923-valeri_simeonov_i_toj_umen_i_krasiv_setila_se_mara", "text": "Това каза преди дни от парламентарната трибуна лидерът на НФСБ Валери Симеонов. Така и той се нареди сред онези депутати в настоящия парламент, които изведнъж станаха \"умни и красиви\". Пръв беше Антон Кунтев (БСП). След него Корнелия Нинова, лидер на БСП. Корнелия Нинова и Антон Кутев - умни и красиви. Сетила се Мара... Следващият се оказа Симеонов. Може да звучи смешно, но това е голяма новина. В този мандат на парламента досега говоренето за прокуратурата, особено с лошо, беше табу. А \"умните и красивите\" се споменаваха с насмешка, ирония и най-вече със задоволство, че не са представени в парламента. А изведнъж и управляващи, и опозиция, взеха да говорят като тях. Както е известно, под \"умни и красиви\" се подразбира В предишния парламент тази десница/общност бе инициатор на единствения по-сериозен опит в годините на прехода да се ограничи безграничната власт на главния прокурор и да се направи прокуратурата по-ефективна. При промените в Конституцията обаче 204 депутати подкрепиха текста, който запази прокурорското мнозинство в тяхната колегия във ВСС. Известната българска поговорка за   продължава да бъде изключително актуална за българския политически живот от последните дни. Миналата седмица в ролята на Мара бяха Кутев и Нинова, сега и Симеонов. Но всички в парламента продължват да са щастливи, че умните и красивите са извън него.", "date": "2019.02.02", "title": "Валери Симеонов и той \"умен и красив\". Сетила се Мара..."}
{"url": "http://clubz.bg/79009-rechta_na_prezidenta_vdyhnovi_protest_za_referendum_za_narodovlastie", "text": "Отчетът на президента Румен Радев за втората му годишнина на \"Дондуков\" 2, който се превърна в своеобразна реч срещу правителството, вдъхнови протест с искания Радев да инициира  . Митингът, който се организира във фейсбук, като страницата е с анонимни администратори, е насрочен за идния месец. Той е продължение на демонстрациите от миналия септември, когато се спрягаха зловещи сценарии - в т.ч. . Тогава демонстрантите се организираха в групата \"Против геноцида на Борисов и всички досегашни управляващи мафии\". Шарен протест от пенсионери, представители на паравоенни формирования, националисти, участници в русофилски движения и др. блокира движението пред парламента, окупирайки площада около паметника на Цар Освободител. Протестът бе многохиляден и добре охраняван от полицията именно заради информациите, че се готви \"преврат\". Като организатор бе посочебн живеещият в Лондон българин Протестиращи нападнаха оператор на bTV Новият надслов е \"Мегапротест - народът срещу управляващата мафия и всички партии\". Той е придружен със снимка на Радев с  да направи предложение до Народното събрание за произвеждане на национален референдум и с окарикатурени снимки и колажи на премиера Бойко Борисов. По време на речта си, в която държавният глава отново говори за корупция, лобистки закони, опорочена процедура за закупуването на изтребителите и пр., бе попитан и за президентските правомощия и за референдумите, в т.ч.:  За първото заяви, че те непрекъснато се орязват, а за второто - че сега законът е прекалено рестриктивен, но и че допитването до народа е мощен инструмент и \"н .  Със свирки и плакати \"превратаджии\" окупираха жълтите павета (СНИМКИ) Симпатизантите на протеста искат от Радев да свика допитване по следните въпроси: Със свирки и плакати \"превратаджии\" окупираха жълтите павета (СНИМКИ)", "date": "2019.02.02", "title": "Речта на президента вдъхнови протест за \"референдум за народовластие\""}
