{"url": "http://clubz.bg/71667-kiki_tancyt_na_dvama_fermeri_s_volove_v_kalta_video", "text": "Въпреки огромната си популярност рапърът Дрейк едва ли някога си е представял, че неговата песен „In My Feelings“ би могла да вдъхнови индийски фермери за танци в калта заедно с техните волове, отбелязва NPR.org. Песента е адресирана до жена на име Кики. През юли един Инстаграм-комик и влиятелна фигура в социалните мрежи публикува така нареченото Кики (или In My Feelings) предизвикателство. Танцувайки страстно, той помоли последователите си да се снимат на видео как танцуват по песента. Неговото изпълнение завладя социалните мрежи като горски пожар, а хора от цял свят започнаха да предлагат свои версии на танца, включително и някои опасни – покрай оставени да се движат бавно на собствен ход автомобили. Тийнейджърка от Айова се контузи тежко, докато скачала от бавно движещата се кола. Предизвикателството стана толкова популярно, че задмина дори самия Дрейк, който всъщност имаше малко общо с неговия успех. А сега се появиха и фермерите… #KiKiChallenge: десетки ранени при танцувално предизвикателство Срирам Срикантх на 27, Анил Геела на 24 и Пили Тирупати на 28 години живеят в село на име Ламбадипали в южния индийски щат Телангана. „Feelings“ е първата английска песен, което Геела някога е чувал. Той казва, че веднага се влюбил в думите. И заедно с двамата си приятели решили да отговорят на предизвикателството. За фермерите от Ламбадипали да „карат“ не означава да управляват автомобил. Означава да използват най-разпространения местен транспорт – волски впряг. Като шеф на YouTube канала „My Village Show“ (Шоуто от моето село) Срикантх разказва, е документира селския живот и култура от пет години. Той използва и хумор, когато изследва реакциите на съселяните си към съвременните влияния. Но никога не е мислел, че ще стигне до световна известност с танц. Фермерите публикуват видеото си на 1 август в Инстаграм и YouTube и влизат в историята на Кики-предизвикателството. Каналът им в YouTube вече има половин милион последователи. Видеото им е гледано от над 3 милиона потребители само за първите 4 дни. Най-точната оценка за изпълнението дойде от известният комик Тревър Ноа.", "date": "2018.08.08", "title": "\"Кики\" танцът на двама фермери с волове в калта (ВИДЕО)"}
{"url": "http://clubz.bg/71656-ako_belgrad_spre_toka_na_kosovo%E2%80%A6", "text": "В понеделник президентът на Косово Хашим Тачи отново настойчиво повтори предложението си за корекция на границите с цел мирно решаване на конфликта със Сърбия. Изявлението на Тачи предизвика бурни дискусии, и то в един момент, когато между Сърбия и Косово се спори и по други въпроси: за съдбата на сърбите в Северно Косово и за сложните отношения в областта на енергетиката. \"Газивод\" стана дума на седмицата в Сърбия. Сръбските власти и таблоидите разпространиха драматичното предупреждение, че се подготвя насилствено превземане на стратегическите енергийни обекти в северната част на Косово. Уж насрочената инвазия обаче тъй и не се състоя. Въпреки това сръбските власти проведоха и заседание на Съвета за национална сигурност. Ръководителят на службата за Косово и Метохия Марко Джурич заяви, че за Сърбия в енергетиката съществуват червени линии, които не могат да бъдат преминавани: това са мините „Трепча\" в Митровица, ВЕЦ „Газивод\" и подстанцията във Валач. Широко разпространено е убеждението, че властите в Прищина искат да включат „Газивод\" в енергийната система на Косово. Едноименните язовир и ВЕЦ, както и подстанцията във Валач, са ключови енергийни ресурси в Северно Косово, но са собственост на сръбската електрическа компания (ЕПС). Според оценките, „Газивод\" има приходи от десетки милиона евро годишно. Част от инфраструктурата на „Газивод\" е и каналът Ибър-Лепенец, който е жизненоважен за Косово - като се започне от водоснабдяването и се стигне до напояването и охлаждането на ТЕЦ \"Обилич\". Ако някой затвори кранчето на този канал, това практически ще парализира енергийната система в Косово. През юни албанците поставиха под въпрос техническия диалог, защото настояваха за прилагане на енергийното споразумение със Сърбия, докато сръбската страна форсираше създаването на Общност на сръбските общини в Северно Косово. Доколкото в тези спорове енергетиката е номер едно, „Газивод\" се явява ключова част от този пъзел. Заместник-главният редактор на „Нов магазин\" Мият Лакичевич казва, че около „Газивод\" се преплитат икономически и национални интереси: „Една трета от язовира се намира на територията на Сърбия, а две трети - в северната част на Косово. Още по-важно е обаче, че реките, които пълнят язовира, идват от Сърбия и захранват ВЕЦ-а, който покрива почти половината от потреблението на електроенергия на Косово.\" Освен това ВЕЦ „Газивод\" е построена с кредит от Световната банка, който е взела и изплатила Сърбия. \"Ситуацията е много сложна. Косово от една страна има права над ВЕЦ-а, защото тя се намира в Косово. Сърбия обаче също има права, тъй като е инвестирала и изплатила кредита\". Сръбският президент Александър Вучич казва, че твърденията на албанците за някакъв си „енергиен договор\" са просто измама, защото такова споразумение изобщо не съществува. Според него, истинската цел на тази маневра е \"окупация\" на северната част на Косово. Вучич казва, че Сърбия е предложила на властите в Прищина съвместно управление на този регион, но те са отказали. По принцип Сърбия може да отклони водите, които пълнят язовира „Газивод\", преди всичко река Ибър. \"В такъв случай язовирът ще остане без вода, а Косово без електричество. Но това пък може да застраши сигурността на сърбите (в Северно Косово – б.ред.), които биха могли да станат жертва на отмъщение\", обяснява Лакичевич. „Газивод\" не е единственият спорен обект. В пакета с нерешени енергийни проблеми влизат още мините „Трепча\", които на практика не работят, но хиляди работници все още взимат заплата. В полза на бързото решаване на енергийните спорове има и още един аргумент: много потребители в Косово се възползват от хаотичната ситуация и изобщо не си плащат тока. Всъщност енергийните проблеми могат да бъдат разрешени само в цялостен пакет. Но на фона на безкомпромисния начин, по който Белград и Прищина водят преговорите помежду си, ще установим, че окончателно решение по енергийните спорове  трудно може да се постигне. \"Мисля, че трудно ще се намери трайно споразумение само за енергетиката. Енергийните спорове ще бъдат решени единствено, когато се стигне до някакво всеобхватно споразумение между Сърбия и Косово\", смята Лакичевич.", "date": "2018.08.08", "title": "Ако Белград спре тока на Косово…"}
{"url": "http://clubz.bg/71644-rimskite_pytishta_dvigatel_na_syvremennoto_razvitie_na_evropa", "text": "Античните римски пътища са пряко свързани със съвременното икономическо развитие на Европа. Това разкриха  , като съпоставиха сателитни снимки на стария континент с исторически карти, съобщава EU Observer. Местоположението на построените преди две хилядолетия 80 000 километра пътища, голяма част от които са запазени до днес, съвпада с най-гъстонаселените и развити икономически региони. Това се отнася особено за Европа, но също и за Северна Африка и Близкия Изток, които също са били част от територията на Римската империя в разцвета й. Това проличава и при съпоставянето на сателитни снимки и карти на римската пътна мрежа със снимки на Земята от Международната космическа станция през нощта. Те разкриват, че почти всички големи градове са построени по античните пътища. Голяма част от солидно построените пътища са запазени и до днес и могат да бъдат картографирани. Това прави астронавтът от НАСА Шейн Кимброу през 2017 г. от Международната космическа станция. Ключовите римски пътища, които минават през територията на съвременна България са Виа Милитарис, известен също като Виа Диагоналис, който свързва Белград, Ниш, София (тогава Сердика), Пловдив (Филипопол) и стига до Истанбул (Константинопол), а също и Виа Понтика, който свързва Константинопол с градовете по крайбрежието на Черно море.  ", "date": "2018.08.08", "title": "Римските пътища - двигател на съвременното развитие на Европа"}
{"url": "http://clubz.bg/71661-turciq_nqma_da_spre_da_kupuva_gaz_ot_iran", "text": "Турция ще продължи да купува природен газ от Иран на база договор, който изтича в края на 2026 г. Това съобщи турският министър на енергетиката Фатих Дьонмез днес, ден след като американският президент Доналд Тръмп заплаши, че всеки, който търгува с Иран, няма да прави бизнес със Съединените щати. Дьонмез заяви, че Турция ще продължи да внася синьо гориво в изпълнение на дългосрочния си договор с Техеран, и добави, че планираните тези дни разговори във Вашингтон ще доведат до разрешение на въпроса. Турска официална делегация е на двудневна визита в Съединените щати, за да бъде намалено възникналото напрежение между партньорите в НАТО. Помпео: Турция остава ключов съюзник в НАТО Вестник \"Хюриет\" отбелязва, че Турция задоволява предимно от внос почти всичките си енергийни нужди и Иран е ключов доставчик на природен газ и нефтени продукти.  На база дългосрочния си договор с Иран, който изтича през 2026 г., Турция внася ежегодно по 9.5 милиарда кубични метра синьо гориво.  Санкциите на Тръмп срещу Иран влошават отношенията с Европа \"Ние ще продължим тази търговия, тъй като не можем да оставим нашите граждани на тъмно\", казва Дьонмез, като добавя, че търговските връзки между Турция и Иран имат дълга история. Близо 40% от електроенергията в Турция се произвежда от природен газ. Тръмп: Който прави бизнес с Иран, няма да прави със САЩ Като заяви, че санкциите на САЩ по отношение на Иран са едностранни, турският министър на енергетиката отбелязва: \"Ние оставихме санкциите на ООН за Иран в миналото. Дори Европейският съюз е изключително раздразнен от днешната ситуация. Ние осъществяваме легална търговия, която е от голямо значение по отношение на сигурността на енергийните доставки\". Санкциите на Тръмп срещу Иран влошават отношенията с Европа Тръмп: Който прави бизнес с Иран, няма да прави със САЩ", "date": "2018.08.08", "title": "Турция няма да спре да купува газ от Иран"}
{"url": "http://clubz.bg/71662-trenoryt_el_maestro_shansovete_ni_s_kopenhagen_sa_ravni", "text": "Треньорът на ЦСКА-София Нестор Ел Маестро вярва в шансовете на тима си срещу \"Копенхаген\" от третия предварителен кръг на Лига Европа. Утре от 20:45 часа \"червените\" срещат най-успешния за последните десетина години датски тим в първи двубой. Реваншът е след седмица. Това ще е най-сериозното препятствие за ЦСКА-София, откакто Ел Маестро е треньор. Ел Маестро приложи вече познатото чувство за хумор, като тънко се шегуваше с въпросите как ще играе ЦСКА-София. Той е уверен, че избраниците му няма да отстъпват физически на противника, надява се, че те ще са на ниво през всичките 90 минути в това отношение. Опознал е добре противника, но е наясно, че и \"Копенхаген\" е разузнал \"червените\". Дори не се надява на подценяване от страна на датчаните, предвид на това, че тимът от датската столица среща \"Брьондби\" в дерби от първенството си през уикенда. Ел Маестро даде пример с 24-годишния босненец Кенан Кодро, който не е твърд титуляр в \"Копенхаген\". Според треньора, Кодро, син на босненската звезда Мехо Кодро, ще играе редовно в ЦСКА-София, ако е на негово разположение. БНТ 1 излъчва пряко мача ЦСКА-София - \"Копенхаген\" Още снощи стана ясно, че УЕФА няма да намали наказанието на капитана Николай Бодуров, така двамата с Кристиян Малинов пропускат срещата. Сърбинът се надява да използва в близко бъдеще възстановения от контузия Станислав Манолев, но това няма да стане утре, тъй като халф-бекът не е играл дълго време. По официална информация на ЦСКА-София до момента са продадени към 15 хиляди билета за двубоя. Утре цял ден ще работят касите на ст. \"Васил Левски\". Мачът ще бъде предаван пряко по БНТ 1.", "date": "2018.08.08", "title": "Треньорът Ел Маестро: Шансовете ни с \"Копенхаген\" са равни"}
{"url": "http://clubz.bg/71637-zvezdata_na_trymp_premahnata_vremenno_ot_aleqta_na_slavata", "text": "Градският съвет на Западен Холивуд единодушно гласува да премахне звездата на президента Доналд Тръмп от Холивудската алея на славата, докато звездите на други спорни личности, обвинени в сексуално насилие и злоупотреба, остават, съобщава \"Нюзуик\". Звездата на Тръмп бе открита през 2007 г. и на два пъти – веднъж през 2016 г. и отново в края на юли 2018 г. бе почти напълно унищожена. И двата пъти вандалите са били въоръжени с кирки. От общинският съвет на Западен Холивуд обясниха, че тази резолюцията е приета, не защото Доналд Тръмп е консерватор или републиканец. Гласуването е изцяло символично, тъй като Западен Холивуд няма юрисдикция над Холивудската алея на славата. За да си осигурите място за собствената звезда на Холивудската разходка на славата, трябва да бъдете номинирани от член на филмовата общност (обикновено от студио или от мениджмънта на звездата), придружени от такса от 40 000 долара за церемонията и бъдещата поддръжка. Според Холивудската търговска камара, когато звездата е поставена, тя остава завинаги. От Търговската камара неведнъж са заявявали, че никога няма да премахнат плоча от популярния булевард с аргумента, че звездите представляват историята на американската развлекателна индустрия. Организацията вече е дала отказ да отстрани имената на Кевин Спейси и комедианта Бил Козби – и двамата обвинени в сексуално посегателство. От общинския съвет са изготвили папка с твърдения, че президентът също е проявявал неподходящо и неприлично поведение към жени и то нееднократно. От Камарата обаче намират това за субективни твърдения. Звездата на настоящия президент е една от 2 600-те по дължината на булевард \"Холивуд\" и улица \"Вайн\" и му е дадена като признание за работата му по конкурса за красота \"Мис Вселена\". По същото време той участва в хитовото риалити шоу \"The Apprentice\". Остин Майкъл Клей, на 24 години, беше обвинен в понеделник, че е разрушил звездата миналия месец и може да бъде осъден да прекара до три години в затвора за деянието си. Плочата на Алеята многократно е служила за бойно поле на поддръжниците и критиците на Тръмп по време на настоящия му мандат. Звездата е била заграждана със стена, пръскана със спрей, с кетчуп, разбивана с чук и много пъти е осъмвала облепена с протестни лепенки.", "date": "2018.08.08", "title": "Звездата на Тръмп премахната (временно) от Алеята на славата"}
{"url": "http://clubz.bg/71660-geografski_moje_da_e_i_makedonsko_i_trakijsko_no_istoricheski_e_bylgarsko", "text": "Вицепремиерът и външен министър Екатерина Захариева коментира пред Агенция \"Фокус\" призива на лидера на БСП Корнелия Нинова към премиера Бойко Борисов да не си мълчи, когато колегата му Зоран Заев нарича Илинденското въстание македонско. Корнелия Нинова vs Зоран Заев заради \"Илинденското въстание е македонско\" Ето какво каза Захариева: Борисов и Заев заедно за Илинденско-Преображенското въстание Тази година за втори път премиерите на България и Македония Бойко Борисов и Зоран Заев честваха заедно Илинденско-Преображенското въстание. Борисов и Заев заедно за Илинденско-Преображенското въстание", "date": "2018.08.08", "title": "\"Географски може да е и македонско, и тракийско, но исторически е българско\""}
{"url": "http://clubz.bg/71663-bencho_benchev_veche_e_s_prizovka_kato_obvinqem", "text": "Заместник-председателят на общинския съвет в Бургас Бенчо Бенчев, който бе върнат от Турция след задържането му заедно с Димитър Желязков-Митьо Очите, но в последствие пуснат, от днес е с призовка. В качеството му на обвиняем. Това стана ясно от съобщение на Апелативната прокуратура в Бургас. Бенчев и Узун - жертви на \"изключителната вътрешна доброта\" (ВИДЕО) Бенчо Бенчев и Несрин Узун остават само свидетели по казуса с Очите Наказателният кодекс предвижда в тези случаи на помощ за укриване на издирвано лице наказанието да е до 5 години лишаване от свобода, ако съдът намери обвиняемия за виновен. Наказатието на обвиняемия по този член обаче не може да е по-високо от това на човека, комуто е помогнато да избегне наказателно преследване. Бенчев и Узун пуснати, защото изтекли 24 ч на задържането им Бенчев, който е избран за общински съветник в Бургас от листата на БСП, но не е партиен член, бе задържан в акцията срещу Митьо Очите в Истанбул. Преди ден той бе изключен от групата на социалистите в местния парламент Кой е общинският съветник от Несебър Пейко Янков Бяха задържани и още няколко лица, сред които и бившия депутат от ДПС Несрин Узун. Двамата цитирани имат общ бизнес, а Бенчев е и съдружник във фирмата \"Аркус Секюрити\", в която е работил и самия Димитър Желязков. Митьо Очите още е в Турция и чака дело за екстрадиция. В акцията срещу групата на Очите се издирва към момента друг общински съветник - Пейко Янков от Несебър, син на убития преди години председател на Общинския съвет в курортния град Димитър Янков. Бенчо Бенчев и Несрин Узун остават само свидетели по казуса с Очите Бенчев и Узун пуснати, защото изтекли 24 ч на задържането им Кой е общинският съветник от Несебър Пейко Янков", "date": "2018.08.08", "title": "Бенчо Бенчев вече е с призовка. Като обвиняем"}
{"url": "http://clubz.bg/71650-maduro_platiha_50_miliona_dolara_za_ubijstvoto_mi", "text": "Венецуелският президент Николас Мадуро заяви, че организаторите на атентата срещу него предложили 50 милиона долара на изпълнителя. Мадуро отправи обвиненията в изявление по тв програмата \"Телесур\". На 4 август той обвини крайнодесни фракции в страната и колумбийския си колега Хуан Мануел Сантос (предал вчера властта), че стоят зад опита за покушение срещу него със заредени с експлозиви дронове. Мадуро обвини Колумбия, крайнодесни, че се опитали да го убият (ВИДЕО) За атентата били наети 11 убийци, участвали в безредиците през 2014 и 2017 г., каза Мадуро. В замяна те трябвало да получат 50 милиона долара и убежище в САЩ. Те преминали обучение по боравене с дронове с взрив в Колумбия от април до юни. В ефир той показа фуражка на военен и каза, че тя е пробита от експлозива в дрона. Мадуро показа и метална топка със следи от кръв, която по думите му ударила друг военен по главата. В атентата участвали две групи терористи. Първите заподозрени били арестувани още 10-15 минути след нападението. „Преврат във Венецуела? Да. Извърши го Николас Мадуро“ Поръчител на атентата е опозиционният лидер Хулио Борхес, който живее в Колумбия, каза още Николас Мадуро. Борхес бе председател на Националното събрание на Венецуела от януари 2017 до януари 2018 г. Преди година опозицията спечели с огромно мнозинство парламентарните избори. Мадуро обаче отне правата на Националното събрание и по силата на извънредните си правомощия свика избори за Учредително събрание, което да промени конституцията на страната. Всички места в новия орган бяха спечелени от членове на Социалистическата партия или нейните съюзници. Мадуро ще поиска на Венецуела да бъдат предадени всички заподозрени за атентата, живееши зад граница. Според него един от тези хора е Осман Алексис Делгадо Табоски, живеещ във Флорида. Към участниците в заговора президентът причисли и депутата Хуан Рекесенс, когото нарече \"една от най-лудите и психопатични личности сред опозицията\". Снощи Рекесенс и сестра му били задържани от агенти на Боливарианската разузнавателна служба, съобщи народният представител от опозицията Томас Гуания. Други участници в атентата според Мадуро са Маурисио Хименес Пинсон, Освалдо Валентин Гарсия Пломо (обявен за полковник-предател), Райдер Александер Русо Маркес, Грегорио Хосе Ягуас и Илбер Алберто Ескалона. Днес Учредителното събрание се очаква да обсъди отнемането на имунитета на депутатите от доминираното опозицията Национално събрание, които могат да бъдат свързани с покушението. „Преврат във Венецуела? Да. Извърши го Николас Мадуро“", "date": "2018.08.08", "title": "Мадуро: Платиха 50 милиона долара за убийството ми"}
{"url": "http://clubz.bg/71655-sasht_udariha_kitaj_s_25_mita_vyrhu_bezjichni_tehnologii", "text": "САЩ ще започнат от 23 август да събират по 25 процента мита върху още китайски стоки за 16 милиарда долара, съобщи офисът на търговския представител на САЩ, цитиран от световните агенции. Тези нови мита се прибавят към вече въведени на 6 юли 25-процентни мита върху китайски стоки за 34 милиарда долара. Пекин от своя страна отговори с 25-процентни ставки върху американски стоки за 16 млрд. долара - от петрол и стоманени продукти до автомобили и медицинско оборудване. Новите тарифи ще влязат в сила от 23 август, синхронно с новите американски мита, обяви днес китайското министерство на  търговията, цитирано от световните агенции.   за 25-процентни мита върху китайски стоки за общо 50 милиарда долара съдържа 279 артикула. Сред новите в списъка са мотори, антени, скоростомери за всякакви моторни превозни средства и части, необходими за производство на безжични технологии. Тръмп ще предложи 25% мита върху китайски стоки за $200 млрд. Двете най-големи световни икономики са в търговски спор след обвиненията на САЩ, че Китай използва агресивни тактики, включително киберкражби.  Администрацията на Тръмп обвинява Китай, че лишава американските фирми от възможността да използват лицензите си, както и че прониква в американски търговски компютърни мрежи за получаване на неразрешен достъп до важна търговска информация. 4:01 по Гринуич: американските мита срещу Китай влязоха в сила На 1 август търговският представител на САЩ Робърт Лайтхайзър съобщи, че президентът Тръмп му е възложил да проучи възможността да увеличи митата от 10 на 25 процента върху китайски вносни стоки за 200 милиарда долара 4:01 по Гринуич: американските мита срещу Китай влязоха в сила", "date": "2018.08.08", "title": "САЩ удариха Китай с 25% мита върху безжични технологии"}
{"url": "http://clubz.bg/71653-italiq_mafioti_osakatqvat_hora_za_da_im_vzemat_zastrahovkite", "text": "Полицията в Палермо разкри мафиотска банда, която е печелела от застрахователни обезщетения за измислени пътни инциденти, като за целта е плащала на бедни и отчаяни хора да се осакатяват, за да служат като доказателство пред властите и застрахователите, съобщава всекидневникът \"Ла Стампа\". Едно обезщетение е стигало до €100 000 - €150 000 на \"пострадал\". Мафиотите обещавали на жертвите си 30 на сто от сумата, но на практика накрая им давали €50-100, макар и често доверилите им се нещастници да оставали приковани към инвалиден стол до края на живота си. Лъвския пай от обезщетенията прибирали мафиотите. Салвини обвини България, че изнася \"роби\" \"Пострадалите\", имигранти, наркомани, бедняци се съгласявали да понесат всякакви страдания, включително да им трошат крайници с уреди за фитнес. Сестра от местна болница осигурявала упойки за такива \"операции\", които не винаги действали. След това осакатените хора били хвърлени край някой път около Палермо, където \"очевидци\" на произшествието викали полиция и застрахователи. Арестувани са 11 заподозрени за участие в престъпната мрежа, включително и медицинската сестра.", "date": "2018.08.08", "title": "Италия: Мафиоти осакатяват хора, за да им вземат застраховките"}
{"url": "http://clubz.bg/71659-frontmenyt_na_sizyr_sistyrs_i_syr_eltyn_djon_pravqt_myuzikyl", "text": "Фронтменът на бандата \"Сизър систърс\" Джейк Шиърс заяви, че работи над нов мюзикъл заедно със сър Елтън Джон, съобщи Контактмюзик. Седемдесет и една годишният Елтън Джон е композирал мюзикъла \"Били Елиът\" и в момента работи над римейк на \"Цар Лъв\" заедно с Тим Райс. Джейк разкри, че той и Елтън са се забавлявали много, докато работели над мюзикъла. Все пак ще трябва да мине известно време, преди плодът на съвместните им усилия да бъде представен на лондонския Уест енд или на Бродуей. Джейк Шиърс, чийто дебютен соло албум носи неговото име и ще излезе на 10 август, е участвал в постановка на мюзикъла \"Секси ботуши\" на Бродуей. Тя бе сериозно предизвикателство за него. Групата \"Сизър систърс\" си взе почивка за неопределено време през 2012 г., след излизането на четвъртия й студиен албум \"Magic Hour\".", "date": "2018.08.08", "title": "Фронтменът на \"Сизър систърс\" и сър Елтън Джон правят мюзикъл"}
{"url": "http://clubz.bg/71664-qdrenoto_oryjie_i_kosmosa_osnovna_tema_na_sreshtata_na_putin_i_trymp", "text": "Контролът над ядрените оръжия и забраната за разполагане на оръжия в космоса са били основните теми по време на срещата на четири между Доналд Тръмп и Владимир Путин в Хелзинки. Това разкрива документ, получен от  , който съдържа стратегията на руския президент за срещата и темите, които да обсъди с американския си колега. Приоритетите на Путин за срещата са свързани основно с желанието да се продължат  . Според темите и позициите, записани в документа, президентът на Русия желае продължаване на сътрудничеството с Белия дом в областта на ядреното разоръжаване. Това е заявено на фона на влошените отношения между двете страни заради конфликтите в Сирия и Украйна, както и заради намесата на Кремъл в изборите в САЩ, която Тръмп отказва да признае въпреки заключенията на прокурора Мълър и Конгреса. Досега дори най-близките съветници на американския президент твърдяха, че са в неведение за съдаражието на разговорите между двамата президенти. Документът е предоставен на ангрийски език от съветник в администрацияа на Тръмп, и на руски език от руски държавен служител. Той носи заглавието   . Путин: За Тръмп Крим е част от Украйна (СНИМКИ) Липсата на каквато и да е информация за съдържанието на продължилата два часа среща на четири очи между Тръмп и Путин предизвика напрежение във Вашингтон. Демократите дори поискаха преводача на президента да бъде разпитан. Докуметът не разкрива дословно съдържанието на разговорите, но от него стават ясни приоритетите на Русия в областта на разоръжаването. Според документа, едно от предложенията му е било продължаване с пет години на  , който ограничава ядрения арсенал на всяка от двете страни. Подобно предложение отговаря на исканото от Демократите в Конгреса, припомня \"Политико\". Договорът беше подписан през 2010 г. от Путин и Обама и предвижда ограничаване на ядрените бойни глави на всяка страна до 1 500 и възможнос за взаимни проверки. Той изтича през 2021 г. Освен това Москва е поискала да се \"потвърди ангажиментът\" към изпълнението на   подписан от Рейгън и Горбачов, пише още в документа. Той забранява ядрените и конвенционалните наземни балистични ракети със среден и малък обсег (от 500 до 5500 км.). САЩ обвиниха Русия в нарушаването му и предприеха ответни мерки, а през 2007 г. Путин заяви договорът вече не служи на интересите на Русия. Ядрено разоръжаване? Няма такова нещо Документът съдържа и предложение за   САЩ и Русия са страни по договора от 1967 г., но той забранява само оръжията за масово унищожение. Смята се че и двете страни, както и Китай, работят за създаване на оръжия, които да могат да унищожават сателити. Русия е настояла също и за повишаване на доверието и прозрачността в сферата на сигурността, особено в Европа. Предлагат се също и серия консултации между държавния секретар на САЩ и външния министър на Русия и заместниците им, както и между главнокомандващите на въоръжените сили. Не е ясно кои от тези предложения в действителност са обсъдени на срещата в Хелзинки и каква е била позицията на Доналд Тръмп. Белият дом отказа коментар по темата. От там съобщиха само, че Тръмп не е получавал никакъв документ. \"Путин поиска главата ми на тепсия от Тръмп. Сбъркал е адреса\" Според някои съветници на президента на САЩ, цитирани от \"Политико\" не трябва да се вярва на предложенията на Путин за разоръжаване и контрол на въоръженията. Те смятат че руският държавен глава цели да отклони Тръмп от модернизирането на ядрения арсенал на САЩ и създаването на т.нар. космически сили. Контролът на въоръженията обаче остава една от малкото области, в поддържането на добри отношения между САЩ и Русия има подкрепата и на двете партии в Конгреса. Други обаче са на противоположни позиции. Ядрено разоръжаване? Няма такова нещо \"Путин поиска главата ми на тепсия от Тръмп. Сбъркал е адреса\"", "date": "2018.08.08", "title": "Ядреното оръжие и космоса - основна тема на срещата на Путин и Тръмп"}
{"url": "http://clubz.bg/71658-kompliment_ot_kojto_nqma_nujda", "text": "Дейвид Дюк, бивш Велик дракон на рицарите на „Ку-клукс-клан“ и ръководител на расистката организация, се свързал с прототипа на персонаж от новия филм на Спайк Лий, „Черният ку-клукс-клановец“, за да обсъдят представянето на неговия герой. Продукцията е вдъхновена от истински случай и разказва за чернокожия Рон Сталуорт (Джон Дейвид Уошингтън), който се внедрява под прикритие в редиците на рицарите, за да разобличи престъпленията им през 70-те. Неговият помощник е полицаят Флип Цимерман (Адам Драйвър). Разбира се, появява се и образът на Дюк, въплътен от актьора Тофър Грейс, пише „Индиуайър“. Бившият лидер на „Ку-клукс-клан“ изразил своите притеснения относно образа си във филма и се поинтересувал какви нюанси е предал режисьорът на персонажа му, тъй като гледал само трейлър на продукцията, от който не ставало ясно. Рон Сталуорт е прототипът на героя на Уошингтън – и твърди в интервю за шоуто „Nightly News“, че Дюк го е потърсил. На въпроса дали Дюк е достоверно въплътен, Сталуорт отговаря: Докато траел разговорът, Дюк съвсем ненадейно похвалил работата на Лий. Когато обаче предал хубавите думи на режисьора, той отвърнал: Световната премиера на „Черният ку-клукс-клановец“ е на 10 август и съвпада с годишнината от бунтовете в Шарлотсвил, където една жена почина, след като кола се вряза в тълпата по време на сблъсъци между бели националисти и антифашисти. За България все още не е насрочена премиерна дата за филма.    ", "date": "2018.08.08", "title": "Комплимент, от който няма нужда"}
{"url": "http://clubz.bg/71648-6_chasa_sutrinta_alfred_veche_e_hvanal_vimeto_na_kravata", "text": "Още е само 6 ч. сутринта, но Алфред вече е хванал вимето на кравата. Пет дни седмично той отива при стадото си от крави - само че Алфред не е като останалите пастири: той излежава присъдата си в шведски затвор и се готви за повторна интеграция в нормалния живот. Това пише в статия на Франс прес, цитирана от БТА. Мъжът на около 50 години, с каскет на главата, се среща призори с партньора си в доенето Софиян (имената им са променени) за продължаващата два часа и половина сутрешна смяна. Двамата отговарят за двайсетина крави от общо 53 в стадото. Сутрин и вечер действията са едни и същи, а движенията му са уверени. От април той е затворен заради носене на оръжие в центъра за излежаване на наказания в Мариестад, Югозападна Швеция. Този баща и дядо, чиито ръце са покрити с татуировки, не крие удоволствието си от контакта с животните. Това е най-старият от трите подобни затвора с открит режим в Швеция, носещ името \"Рьоджан\" - шейсет затворници се грижат за биофермата: поливат цветята, пребоядисват оградите, косят ливади. Десетина от тях се занимават с добитъка. Скандинавската страна е сред държавите с най-малко затворници в целия свят, с 0,5 задържани на 1000 жители - два пъти по-малко от Франция (1 задържан на 1000). В замяна на това средствата, отделяни за всеки затворник, са два пъти повече. Швеция прави много, за да избегне затварянето на хора. Тя дава предимство на наказанието пробация пред изпращането за няколко месеца в затвора, в редица случаи използва електронни гривни, налага общественополезен труд и системно освобождава условно след изтичане на две трети от присъдата. Страната инвестира също толкова усилено във връщането към нормален живот - благодарение на преподаването на езика и професионалното обучение. Процентът на рецидив в Швеция е 30 на сто, наполовина на този във Франция, според затворническата статистика. Класиран като категория 3, \"Рьоджан\" е част от двайсетината затвори със \"слабо\" равнище на сигурност (категории 1 и 2 отговарят на равнищата \"засилено\" и \"средно\"). И както във всички центрове за задържане, затворниците имат собствени килии. Камери на изходите, бариери и бодлива тел - задържаните имат разрешение да се движат свободно. В крайна сметка не са ли кравите истинските затворници? \"Разбира се!\", шегува се Алфред, затваряйки бариерата на обора след приключване на доенето. Затворниците работят по 35 часа на седмица, за което получават по 13 крони (1,2 евро). Имат и по два свободни дни седмично. Алфред признава, че през почивните дни често му се иска да отиде в обора, \"за да види дали всичко върви добре\". Ако затворниците обаче \"знаят, че кравите ще се отелват, дори и да са в почивка, могат да се обадят в затвора и да попитат: \"Как мина? Добре ли минаха нещата с теленцето?\", разказва развеселената г-жа Йохансон. Михаел Хенингсон, отговорник по производството, приветства участието на затворниците. През 2012 г. фермата получава награда от самия крал Карл Шестнадесети за качеството на млякото си. Ключът към успеха е в рутината, налагана от средата. Въпреки всичко Алфред не смята да продължава със земеделската работа, въпреки че точно той е живял сред крави във фермата на баба си и дядо си.", "date": "2018.08.08", "title": "6 часа сутринта. Алфред вече е хванал вимето на кравата"}
{"url": "http://clubz.bg/71633-joana_sharabova_ni_predstavq_v_portreti_bez_lica", "text": "Йоана Шарабова е единствената българка, която ще участва в откриващата се утре в Будапеща изложба \"Портрети без лица\". Фотосите ще могат да се видят до 1 септември. Изложбата е посветена на предизвикателното отклонение от по-конвенционалните подходи към фотографията. В историята на медииите се появиха много различни и характерни стилове на портретиране. Обикновено приемаме, че лицата са необходими компоненти на портрета. Но можем да научим толкова много за характера и личността на човека, като разгледаме образи, изобразяващи други части на тялото, показвайки ни предметите или местата, свързани с тях, обясняват кураторите на експозицията.  Йоана Шарабова е завършила Нов български университет със специалност \"Фотография\". През януари тази година е защитила дипломната си работа на тема \"Концептуален автопортрет\". Преди висшето си образование е завършила курс по фотография в школата на НАТФИЗ. Като студентка е участвала в две изложби. Първата е \"Асамблея на срама\" (2014 г.) в арт галерия MOZEI. Втората експозиция е била на тема \"Посоки\" и е била част от месеца на фотографията през 2015 г.  Йоана е била на стаж във в. \"Труд\" като фоторепортер. Снимала е пресконференции, интервюта, протести, концерти, различни събития и репортажи. Стажувала е и в издателство \"Просвета\", където е правила снимки и видеоклипове, предназначени за електронните учебници и помагала. В момента Шарабова е фотограф на свободна практика и се занимава най-вече с концептуална фотография.  ", "date": "2018.08.08", "title": "Йоана Шарабова ни представя в \"Портрети без лица\""}
{"url": "http://clubz.bg/71642-restart_na_tyrga_za_stroej_na_gazovata_vryzka_s_gyrciq", "text": "Търгът за избор на изпълнител на газовия интерконектор с Гърция, който е разклонение на Трансадриатическия газопровод (TAP), е възобновен. Това съобщиха днес от проектната компания Ай Си Джи Би АД, която се занимава с проекта у нас.  Обществената поръчка бе спряна заради жалба в Комисията за защита на конкуренцията (КЗК) от фирмата \"Некст инвест\". Това бе и вторият път, когато тази компания се оплаква от обявен търг за газовата връзка. Жалбата - случайно или не, бе пусната точно преди промените в Закона за обществените поръчки, който \"забранява\" на фирми и лица с недоказан правен интерес да обжалват държавни процедури.  КЗК върна две, но пусна една жалба срещу газовата връзка с Гърция И КЗК, а след това и Върховният административен съд се произнесоха, че искането на \"Некст инвест\" за спиране на търга е неоснователно. Оказа се, че срещу процедурата по избор на проектант и строител на интерконектора има и втора жалба внесена от фирмата \"Лактис\" ЕООД на 19 юни. За разлика от жалбата на \"Некст инвест\", която се появи ден преди да влязат в сила промените в закона, изискващи доказване на пряк интерес при обжалването на търг, тази е подадена, когато новите разпоредби са вече в сила. \"Лактис\" е с основен предмет на дейност, свързан със селскостопанска продукция, млечни продукти, транспортна и спедиторска дейност и т.н. - така че   Третата жалба бе от компанията \"Инсито\" и КЗК първоначално й даде ход за разглеждане по същество. Но в крайна сметка и тя е отхвърлена.  Вашингтон приветства споразумението за газова връзка България-Гърция В първия вариант срокът за подаване на оферти от желащите да строят интерконектора между Гърция и България беше 26 юни. Новият срок за подаване на заявления за участие, който Ай Си Джи Би предлага с \"размразяването\" на поръчката днес, е 10 септември - тоест 1 месец.  Другият търг за газовата връзка - този за избор на инженер-консултант, продължава да е спрян, макар че КЗК се е произнесла и там, че не уважава исканията на компанията, която го е оспорила. Междувременно стана ясно, че Националният археологически институт към БАН е спечелил и търга за археологическо проучване на терена, където ще се строи интерконекторът. Цената на обществената поръчка е около 1,9 млн. лв. Прогнозната цена в документацията бе 3 млн. лева. Учените от БАН са избрани по критерий \"предложена най-ниска цена\", става ясно още от решението на Ай Си Джи Би ЕООД. Kъм момента България има сключен договор с Азербайджан за доставка на 1 млрд. куб. м годишно от втората фаза на находището \"Шах Дениз\", които ще се доставят през IGB от 2020 г. Вашингтон приветства споразумението за газова връзка България-Гърция", "date": "2018.08.08", "title": "Рестарт на търга за строеж на газовата връзка с Гърция"}
{"url": "http://clubz.bg/71652-kakvo_bi_oznachaval%C2%A0za_london_brekzit_bez_sporazumenie", "text": "Перспективите за Брекзит без сделка изглежда се увеличават, след като миналия месец преговарящият от Европейския съюз отхвърли ключови елементи от предложенията на премиера Тереза Мей за ново търговско споразумение, пишат Уилям Шомбърг и Том Майлс от Ройтерс Управителят на \"Банк ъв Ингланд\" Марк Карни каза в петък, че вероятността Великобритания да излезе от ЕС без сключена сделка с Брюксел е \"смущаващо висока\". Министърът на търговията Лиъм Фокс определи шансовете за това на 60 срещу 40.  Канцеларията на Мей повтори в понеделник, че тя продължава да бъде убедена, че Великобритания ще договори добро споразумение, но че \"без сделка е по-добре от лоша сделка\". Британската лира удари в понеделник 11-месечно дъно към долара и търговците свързаха това отчасти с вероятността за \"без сделка\". Следват някои въпроси и отговори за това какво може да означава \"Брекзит без сделка\".  Великобритания е член на Световната търговска организация (СТО), така че тарифите и другите условия, управляващи търговията с ЕС, ще са според правилата на СТО. Тарифите на ЕС са доста ниски, средно около 5 процента, но те са по-високи за част от важния британски износ, включително автомобилите, които ще се сблъскат с 10 процента мито.  Износителите ще се изправят пред други бариери, сред които съобразяване със стандартите на ЕС за стоки като храни и електроуреди и материали. Брекзит без сделка ще зарадва само Путин, казва британският външен министър Британският експорт може да се бави на границата на ЕС. Много британски фирми за услуги, особено огромният финансов бранш, вероятно ще срещнат повече ограничения в бизнеса си с блока, отколкото при предпочитаното от Тереза Мей споразумение.  Съгласно правилата на СТО Великобритания и ЕС не може да си предоставят взаимно ниски мита, бързи гранични проверки или тясно сътрудничество в услугите, ако не предложат същото на всички страни членки на СТО.  Повечето икономисти казват, че колкото по-високи са бариерите пред търговията с ЕС, толкова по-тежък ще е ударът върху Великобритания.  Националният институт за икономика и социални изследвания казва, че Брекзитът без сделка ще струва на всеки човек във Великобритания по 800 лири годишно повече, отколкото при \"мек Брекзит\", при който Великобритания ще има отношения с ЕС, подобни на тези между Норвегия и блока. Планът на Мей ще струва годишно 500 лири повече на човек, отколкото при \"мек Брекзит\". \"Брекзит\" или армагедон? Зависи кого попиташ Въздействието върху британската икономика може да бъде още по-голямо, ако намалеят инвестициите в бизнеса и това допълнително забави бавния растеж на производителността или ако спадът в миграцията породи недостиг на работна ръка.  Поддръжниците на Брекзита твърдят, че правилата на СТО ще помогнат на британската икономика, тъй като за Лондон ще бъде по-лесно да сключва търговски споразумения с бързоразвиващи се страни и региони извън Европа. Обаче това ще отнеме години, а и Великобритания може да срещне затруднения, за да си осигури благоприятни условия от страни като Съединените щати или Китай.  Икономистът Рут Лий, която е привърженик на Брекзита, казва, че опасенията за забавяния по границата са преувеличени, защото страните извън ЕС обикновено декларират онлайн своя износ, за да ускорят преминаването му. Подкрепящите Брекзита казват също, че Великобритания може да спести от предполагаемата сметка по развода около 39 милиарда лири и да ги изхарчи вместо това за обществени услуги.  При оставащи осем месеца до излизането на Великобритания от ЕС има малко време за договаряне на споразумение или за подготовка на двете страни за евентуален Брекзит без сделка.  Всеки безразборен Брекзит създава риска от закъснения по границите, докато чиновниците се борят с внезапно въведените нови митнически правила.  Британското правителство изготвя планове за запасяване с лекарства и кръвни продукти преди възможния Брекзит без сделка.  Лондон се запасява с храни заради липса на сделка за \"Брекзит\" При най-лошия сценарий Великобритания ще отпадне от споразумението \"Открито небе\" между САЩ и ЕС, което може да доведе до транспортен хаос. Финансовите производни от търговията ще се изправят пред правна несигурност.  Гражданите на ЕС във Великобритания и британските граждани в ЕС може да загубят разрешителните си за пребиваване и други права.  Предвид потенциалния срив ЕС може да предложи удължаване на периода за преговори по Брекзита, ако има някакви изгледи за споразумение, казва икономистът от \"Джей Пи Морган\" Малкълм Бар. По думите му \"ЕС знае, че Брекзит без сделка ще навреди на всички замесени и ще трябва да бъдат решавани огромен комплекс от проблеми\". \"Брекзит\" или армагедон? Зависи кого попиташ Лондон се запасява с храни заради липса на сделка за \"Брекзит\"", "date": "2018.08.08", "title": "Какво би означавал за Лондон Брекзит без споразумение"}
{"url": "http://clubz.bg/71645-13_poshtenski_slujiteli_v_gladna_stachka_iskat_sreshta_s_premiera", "text": "Протестиращите в \"Български пощи\" искат среща с премиера Бойко Борисов. Около 13 служители на предприятието са се присъединили към гладната стачка, започнала от една тяхна колежка преди няколко седмици.  Това стана ясно от думите на обявилата гладна стачка Златка Младенова, служител в \"Български разменно-сортировъчен център\" и лидер на организацията на синдиката \"Защита\" в предприятието, по време на пресконференция в Националния пресклуб на БТА днес.  Младенова гладува от 30 юли заради спрени пари за клас прослужено време и ваучери за храна. Тя заяви, че макар парите да са изплатени след намесата на Инспекцията по труда и въпреки обещанията, не може повече да вярва на думи и никой не гарантира, че през следващите месеци няма да се случи същото.  Исканията са чисто синдикални, има много проблеми - ниски заплати, лоши условия на труд, помещения, в които температурата е висока, липса на работно облекло, посочи тя.  Според нея е необходима и пълна финансова ревизия за последните пет години.  Гладна стачка и в \"Български пощи\" Милена Атанасова, зам.-председател на \"Защита\", заяви, че е нарушено трудовото законодателство и посочи, че полагаеми трудови възнаграждения са отнети на служители, които имат и без това ниски заплати. Тя обясни, че мотивът на ръководството, че не са се присъединили навреме към колективния трудов договор, е неоснователен, защото колективният трудов договор няма нищо общо с получаването на полагаемите възнаграждения, което е регламентирано в Кодекса на труда. Според нея в абсолютно нарушение на трудовия закон ръководителят си е позволил да отнеме на хората полагаеми възнаграждения, а и се посяга на основни трудови и граждански права, включително и правото на свободно синдикално сдружаване. Атанасова уточни, че тези плащания са възстановени, след като е била сезирана и се е намесила инспекцията на труда.  Красимир Митов, председател на синдиката \"Защита\", посочи, че гладната стачка е крайна мярка на протест, за да бъде чут гласа им и исканията за свободно сдружаване, увеличение на заплатата, по-добри условия на труд, закупуване на лични предпазни средства и работно облекло. Получихме устни гаранции, на които служителите не вярват, искаме да видим това под някаква форма и някой да носи отговорност и да бъде гарант, обясни той. \n\tТой припомни, че омбудсманът Мая Манолова е организирала среща между протестиращите и ръководството на пощите, но попита къде е министър Московски. Ще отнесем проблема до премиера, защото може да се стигне да гладуват не 13, а 1300 души, предупреди той. ", "date": "2018.08.08", "title": "13 пощенски служители в гладна стачка, искат среща с премиера"}
{"url": "http://clubz.bg/71646-bylgari_berachi_na_domati_v_italiq_obqviha_stachka", "text": "Стотици селскостопански работници, предимно африканци, които събират реколтата от домати в Южна Италия, обявиха стачка. Те протестираха днес с искане за повече уважение след смъртта на 16 техни колеги при две пътни катастрофи, предаде Франс прес, цитирана от БТА. В италианската провинция Фоджа, в южната област Пулия, хиляди африканци, а също и поляци, българи и румънци цяло лято берат домати под жаркото слънце. Въпреки че почти всички работници пребивават в Италия законно, малцина са онези, които се ползват от изискваните от закона условия на труд и заплащане. Много от тях са принудени да живеят в бидонвили и зависят от посредници, които често са свързани с мафията, отбелязва агенцията. Салвини обвини България, че изнася \"роби\" Шестнайсет души загинаха и четирима бяха тежко ранени през изминалите дни при две катастрофи на микробуси, превозващи чужденци, работещи в земеделието.  При едната от тях, в края на работния ден на 6 август, четиринайсет сезонни работници \"са пътували, натъпкани в бял микробус с българска регистрация, който в най-добрия случай е бил предвиден да превозва осем души\", пише в. \"Кориере дела сера\". Те са се сблъскали с тежкотоварен камион и при катастрофата са загинали 12 души.", "date": "2018.08.08", "title": "Българи - берачи на домати в Италия, обявиха стачка"}
{"url": "http://clubz.bg/71647-borisov_se_pohvali_s_bitata_kontrabanda_i_predupredi_jytvarite_na_kanabis", "text": "Премиерът Бойко Борисов се похвали днес с пречупения гръбнак на контрабандата на цигари и предупреди \"жътварите\" на канабис да не ходят да събират реколтата. Въпреки особено ниските нива на незаконна търговия с цигари проблем оставаj рязаният тютюн и потреблението му предимно от социално слабите и бедни българи по малките населени места.  Бойко Борисов: Контрабандата на цигарите ще падне до 6% тази седмица Това стана известно на съвместен брифинг, на който премиерът, министърът на вътрешните работи Валентин Радев, спецпрокурорът Иван Гешев и директорът на Главна дирекция \"Национална полиция\" Христо Терзийски обявиха добрите резултати. От своя страна от концерна \"Филип Морис\" потвърдиха, че без усилията и съдействието на държавата в лицето на правоохранителните органи и съдебна власт е нямало как да бъдат постигнати. Те са потвърдени от изследването, направено в 20 големи града, където са концентрирани 47.1% от населението на страната. Използвана е методиката, при която се събират празни цигарени опаковки.  Няма да има проверка на \"Булгартабак\" за контрабанда Данните на инициативата \"Срещу незаконната търговия\", в която власт и бизнес си партнират, показват рекордно ниски нива на потребление на незаконни цигари за първото тримесечие на 2018 г. Отчетеният 5.8% дял е с 0.8% по-нисък спрямо последното тримесечие на м.г. и най-ниското ниво на незаконна търговия с цигари, откакто се осъществява проучването в България. Задържани са 77 трафиканти, сред които има и деца, за последните 6 месеца са хванати над 10 милиона къса незаконни цигари. Над 2 милиона къса са хванати в Плевен, а в Стара Загора - повече от 1.6 милиона. В някои градове обаче потреблението не намалява, а се увеличава в пъти спрямо последното тримесечие на 2017 г. На първо място е Асеновград, където от 8.7% през м.г. е нараснало до 18 на сто; в Перник - от 5.3% на 14.7%, в Благоевград - от 8.5 на сто на 14.5%, в Плевен - от 6 на сто на 9.5%.  В пограничния Свиленград от 28% в края на 2017 г. потреблението е намаляло на 19 на сто. Ъндърграундът спечелил 2.5-3.5 милиарда от контрабанда на цигари Директорът на Главна дирекция \"Национална полиция\" главен комисар Христо Терзийски обясни, че за първото тримесечие на 2018 г. са иззети над 10 тона рязан тютюн, приблизително колкото за цялата 2017 г. Заместник главният прокурор Иван Гешев обясни, че прокуратурата и главният прокурор Сотир Цацаров смятат за изключително важно взаимодействието си с правителството и с производителите. Борисов също акцентира върху \"личното ангажиране на прокуратурата с тази тема\", допринесло за резултатите. Той отново отчете милионите, постъпили в бюджета от свитата контрабанда, позволили: Кабинетът раздаде нови 111 млн. лв. За общините  Нелегалните цигари влизат основно от Сърбия и Македония, а тези, които са на определени марки, са главно с надписи \"дюти фри\", обясни Вержиния Джевелекова от \"Филип Морис\".  Тя също открои рязания тютюн като проблем. Пред журналисти Тихомир Безлов от Центъра за изследване на демокрацията посочи, че рязаният тютюн има най-голям дял в потреблението на незаконни цигари - 75%, като го ползват хората с най-ниски доходи. По думите му обаче е изключително трудно справянето с този проблем.  Старши анализаторът от Центъра за изследване на демокрацията обаче подчерта, че борбата с контрабандата на цигари е \"уникален феномен\" за България, тъй като добрите резултати са постигнати въпреки високото ниво на корупция в държавната администрация. Благодарение на това от 2015-а насам ежегодно в бюджета постъпват по 300 милиона от акцизи, като само през 2017-а са по-малко, 100 милиона, каза Безлов.  Премиерът Бойко Борисов също отбеляза контрабандата с горива, заявявайки, че с новите законови промени пазарът \"ще изсветлее още\". Промените бяха внесени от депутата от \"Обединени патриоти\" Емил Димитров-Ревизоро и определени като лобистки от множество анализатори и политици в услуга на големите играчи на пазара и главно на \"Лукойл\". Този път вето няма. Президентът пусна спорния закон за горивата \"Лобисткият\" закон за горивата поема към Брюксел за наказателна процедура Няма да има проверка на \"Булгартабак\" за контрабанда Ъндърграундът спечелил 2.5-3.5 милиарда от контрабанда на цигари Кабинетът раздаде нови 111 млн. лв. За общините  Този път вето няма. Президентът пусна спорния закон за горивата \"Лобисткият\" закон за горивата поема към Брюксел за наказателна процедура", "date": "2018.08.08", "title": "Борисов се похвали с битата контрабанда и предупреди \"жътварите\" на канабис"}
{"url": "http://clubz.bg/71624-ruski_medii_gruziq_si_vze_pouka_ne_se_bori_sreshtu_ruskata_zaplaha", "text": "Дистанцията на времето дава възможност за по-разностранни оценки на събитията\" по време на петдневната руско-грузинска война през 2008 г., отбелязва по повод годишнината московският политолог Фьодор Лукянов в статия за в. \"Росийская газета\", съобщава БТА. Но и до днес е актуален изводът, че \"сблъсъкът между двете нации, свързвани от вяра, култура, история и много общи интереси, стана трагедия\", изтъква той. Анализаторът сочи сред причините за войната политиката на Москва, неуспяла \"да формулира ясно отношение\" към сепаратистките грузински републики Абхазия и Южна Осетия. Стремежът на Русия да ги използва като инструмент за въздействие върху Грузия, без да ги признае формално, \"създаваше двойственост, която закономерно експлодира\", посочва той. Други причини според експерта са желанието на тогавашния грузински президент Михаил Саакашвили да демонстрира \"собствената си ефективност и целесъобразността на антируския си курс\", както и линията на Запада, предполагаща \"агресивна експанзия на евроатлантическите институции\".  Грузия си е взела поука от близкото минало, констатира колумнистът на московския официоз - Тбилиси по думите му вече избягва провокации, способни да предизвикат рязка реакция от страна на северния съсед, не се стреми да бъде в авангарда на борците срещу \"руската заплаха\", съдейства за развитие на икономическите връзки, но \"заобикаля неразрешимите политически проблеми\". Русия е вторият по значение търговски партньор за Грузия, но Тбилиси не бърза да подновява двустранните дипломатически отношения, скъсани навремето от Саакашвили, заявява в интервю за в. \"Комсомолская правда\" руският заместник-министър на външните работи Григорий Карасин. Москва се обявява за взаимноизгоден диалог в Южен Кавказ като единствения възможен път към стабилност в региона, подчертава дипломатът. Карасин нарича \"важен инструмент\" за постигането на днешната \"сравнително спокойна обстановка\" започналите през 2008 г. женевски дискусии за сигурността и стабилността в Задкавказието.  В тях участват Абхазия и Южна Осетия, Грузия, Русия и САЩ, а съпредседатели на тримесечните срещи са ООН, ЕС и ОССЕ, припомня \"Комсомолская правда\". В. \"Комерсант\" представя действията на Русия през нощта срещу 8 август 2008 г. като \"твърд отговор\" на \"започнатата от Грузия военна операция в Южна Осетия\".  \"Комерсант\" отбелязва и специфични черти на русофобията в Грузия - \"това е фобия без \"русо\", уточнява той.  Репортерите стигат до извода, че \"грузинците мислено са разделили Русия на държава и останалата част от страната\". Първата Русия вдъхва чувство за тревога и опасност, а втората съдържа общите културно-исторически кодове и е източник на доходи от туризъм, пояснява \"Комерсант\". В. \"Известия\" разглежда доклад, подготвен от британския адвокат Майкъл Суейнстън, представляващ Русия в Европейския съд за правата на човека по делото \"Грузия срещу Русия\" и по други случаи. Юристът е събрал доказателства, че скалъпени сюжети, неподплатени с нищо изявления и монтирани снимки се представят за \"факти\", въз основа на които в крайна сметка се градят обвиненията срещу Москва, твърди ежедневникът. Според \"Известия\" адвокатът цитира \"доказателства, че създаването на фалшиви новини и многократното им публикуване с включване на международни организации представлява стратегия, насочена към изграждане и подкрепа на антируския вектор\".  Според онлайн изданието през 2008 г. конфликтите около Южна Осетия и Абхазия, нестихнали дотогава от началото на 90-те години на миналия век, са \"изчезнали\" и на Грузия е бил \"наложен мир\". Това обаче \"не е единственият крайно важен геополитически резултат десет години след войната\", изтъква електронният вестник. Ако Русия не бе признала през 2008 г. за независими Южна Осетия и Абхазия, през 2014 г. Москва \"не би се притекла на помощ на кримското население и не би си върнала чрез референдум Крим и Севастопол. 2014 г. е рожба на 2008-а\", заявява в интервю за \"Взгляд\" Константин Затулин, депутат от Държавната дума. Като косвена последица от петдневната война Русия е разбрала според него и \"цената на дружбата с някои свои съюзници\" като Беларус. Беларуският президент Александър Лукашенко веднага обеща навремето да признае Абхазия и Южна Осетия, но не го е сторил и до днес, обяснява \"Взгляд\". За 10 години Русия инвестира в Южна Осетия близо 60 милиарда рубли, припомня \"Комсомолская правда\" в друг материал. Наивно е да се очаква от тези средства някаква рентабилност или доход. Възстановяването на тази република е имиджов проект за Русия. Но също и геополитически. Южна Осетия има лошия географски късмет да бъде притисната между Русия и разширяващата се НАТО. И ако (или когато) Грузия все пак бъде приета в Северноатланттическия алианс, Южна Осетия ще стане единственият буфер, отделящ блока от границите на Русия. Затова там се създават условия не само за нормален живот, но и за евентуална война, предупреждава \"Комсомолская правда\"", "date": "2018.08.08", "title": "Руски медии: Грузия си взе поука, не се бори срещу \"руската заплаха\""}
{"url": "http://clubz.bg/71635-drusan_i_piqn_butna_6_peshehodci_i_se_obyrna_na_tavan_v_kiten", "text": "Пиян и дрогиран 31-годишен шофьор от София блъснал 6 пешеходци и се преобърнал по таван в Китен. Това съобщава \"Фокус\", цитирайки ОДМВР-Бургас. На 7 август около 20.55 ч. на ул. „Корал” в Китен, до почивна база „Морско утро”,  автомобил БМВ 320  Колата е управлявана от 31-годишния Д. С. от София, а с автомобила се придвижвали и двамата софиянци В. А. (37 г.) и И. Ф. (33 г.), допълват от МВР. Най-пияни шофират в Бургас, най-дрогирани - в София От катастрофата са пострадали пешеходците: Я. Л. - 17-годишна, от Лом, която е била транспортирана до болница „Бургасмед” с фрактура на шиен прешлен; 17-годишните момичета Г. Г. и Н. К., и двете от Лом, които са били транспортирани до болница „Бургасмед” с травматичен шок; Е. Г. - 18-годишна, от Лом, С. Я. - 18-годишна, и сестра й – В. Я. - 15-годишна, и трите от Лом, които са били прегледани на място от медицински екип на Центъра за спешна помощ в Царево и освободени. Водачът на автомобила – Д. С., с 9-годишен шофьорски стаж, е тестван за употреба на алкохол, като дрегерът отчел положителна проба -  Тестван е и за употреба на наркотични или упойващи вещества, като апаратът отчел положителна проба за употреба на  Задържан е за срок от 24 часа. По случая е образувано досъдебно производство.", "date": "2018.08.08", "title": "Друсан и пиян бутна 6 пешеходци и се обърна на таван в Китен"}
{"url": "http://clubz.bg/71651-teheran_sasht_nqma_da_ni_sprat_da_iznasqme_petrol", "text": "Американците няма да успеят да попречат на Иран да изнася петрол. Това заяви иранският външен министър Мохамад Джавад Зариф, цитиран от Ройтерс. Коментарът му е отговор на заплахите на америкенския президент Доналд Тръмп да наложи санкции на всички страни, които продължават да търгуват с Иран. Целта на администрацията му е да притисне тези държави и така да лиши от финансиране ядрената програма на Техеран. Вчера влязоха в сила санкциите, въведени от администрацията на Тръмп след като САЩ излязоха от ядреното споразумение с Техеран заради твърдения, че Иран не спазва своята част от сделката и продължава да развива ядрените си мощности. Вчера обаче британският в. \"Индипендънт\" писа, че САЩ упражняват натиск върху отделни страни да спазват санкциите и да спрат напълно вноса си на петрол от Иран. Много страни, сред които  , отбеляза изданието. Тръмп: Който прави бизнес с Иран, няма да прави със САЩ Вече никой няма доверие на САЩ и е трудно да си представи преговори с тях след възобновените санкции срещу Иран, добави министърът, цитиран от Франс прес. Това може да е предупреждение за възможноста Иран да затвори протока Ормуз, пише Ройтерс. Миналата седмица Ислямската република проведе учения в Персийския залив, които според наблюдателите целяха именно да покажат, че флотът може да затвори протока, през който минава 20% от световната търговия с петрол. Преди това Доналд тръмп и иранският му колега Хасан Рохани си размениха остри реплики, а после президентът на САЩ заяви, че е готов на среща \"без предварителни условия\".", "date": "2018.08.08", "title": "Техеран: САЩ няма да ни спрат да изнасяме петрол"}
{"url": "http://clubz.bg/71654-bylgariq_predlaga_sydiite_j_v_obshtiq_syd_na_es_da_bydat_preizbrani", "text": "Правителството ще предложи Марияна Кънчева и Александър Корнезов да бъдат преизбрани за съдии в Общия съд на Европейския съюз. Кандидатурите на двамата съдии бяха одобрени на днешното заседание на кабинета. Повторната номинация се налага заради изтичането на мандатите им на 31 август 2019 г. Съдии към ВСС: По какви критерии защитавате магистрати Съдия Марияна Кънчева и съдия Александър Корнезов притежават необходимата правна експертиза и богат професионален опит. Те са личности, които могат да представят всички гаранции за своята независимост и отговарят на условията за заемане на висши съдебни длъжности у нас, което е и изискване към членовете на Общия съд съгласно чл. 254, ал. 2 от ДФЕС, съобщава правителствената пресслужба. Марияна Кънчева завършва право в Софийския университет и допълнителна магистратура по европейско право в Института за европейски изследвания към Брюкселския свободен университет, както и специализации по икономическо право и по право на интелектуална собственост. Работила е като стажант-съдия в Софийския окръжен съд, правен съветник, адвокат в Софийската адвокатска колегия, генерален директор на Бюрото за обслужване на дипломатическия корпус при Министерството на външните работи, адвокат в София и в Брюксел. Полският премиер към евродепутатите: Съдиите ни сега са много по-независими Александър Корнезов е завършил Юридическия факултет на Софийския университет \"Св. Климент Охридски\". Притежава образователна степен LL.M по европейско право от Колежа на Европа, Брюж, Белгия, както и научна степен \"доктор по право\" със специалност \"Международно частно право\" от Института за правни науки към Българската академия на науките. Александър Корнезов: Това ли е европейската идея - счетоводство и сметкаджийство? (РЕЧ) Работил е като адвокат в адвокатска кантора Van Bael & Bellis в Брюксел, една от водещите в областта на европейското право на конкуренцията и европейското антидъмпингово право. Повече от 9 години е работил като реферандер - т.е. помощник на съдията, в Съда на ЕС. Полският премиер към евродепутатите: Съдиите ни сега са много по-независими Александър Корнезов: Това ли е европейската идея - счетоводство и сметкаджийство? (РЕЧ)", "date": "2018.08.08", "title": "България предлага съдиите й в Общия съд на ЕС да бъдат преизбрани"}
{"url": "http://clubz.bg/71638-petyk_10_avgust_stachka_otmenq_pone_144_poleta_na_rajyneyr", "text": "Поне 144 от общо 2400 полета на \"Райънеър\" в Европа се отменят, след като пилотите на нискотарифната авиокомпания в Германия, Ирландия, Швеция и Белгия потвърдиха, че ще стачкуват в продължение на 24 часа. Към момента става дума за отмяна на около 6 на сто от планираните полети. Стачните действия започват в 01.01 часа по Гринуич в петък, 10 август., съобщиха от профсъюза на служителите на авиокомпанията Кокпит (Cockpit), съобщи Ройтерс. Нова стачка в Райънеър в петък  Миналата година Райънеър заяви, че признава синдикатите, но досега не е постигнал споразумения за колективни трудови договори с персонала си в Европа. \n\tПилотите настояват за по-високи заплати и по-добри условия на труд и през седмицата трябваше да се проведат преговорите между ръководстото на компанията и синдикатите. Споразумение обаче не е постигнато - няма да има увеличение на разходите за персонал. До момента е ясно, че стачката ще засегне всички полети от Германия, вероятно и от останалите три държави, където ще има ефективни действия. Според \"Ройтерс\" се очаква и пилотите от Холандия, но още не е взето окончателно решение.  Какво да правите, когато има стачка в \"Райънеър\"  На 25 и 26 юли и на 3 август авиопревозвачът беше принуден да отмени 600 полета заради стачка, организирана от ирландския синдикат Форса (Forsa). Конфликтът се задълбочи, след като ръководството обяви миналата седмица, че планира да прехвърли самолети от Дъблин в Полша, което може да доведе до съкращаването на 300 служители - 100 пилоти и 200 души кабинен персонал. Ирландските пилоти получиха подкрепа от шведските си колеги, които обявиха стачка за 10 август. По-късно днес, 8 август, се очаква и изявление от ръководството на \"Райънеър\".  Какво да правите, когато има стачка в \"Райънеър\" ", "date": "2018.08.08", "title": "Петък, 10 август - стачка отменя поне 144 полета на \"Райънеър\""}
{"url": "http://clubz.bg/71643-bylgariq_s_posolstvo_v_sauditska_arabiq_i_konsulstvo_v_kosovo", "text": "Правителството отпусна днес 1 612 510 лв. за откриване на посолство на България в Рияд, Кралство Саудитска Арабия. В рамките на визитата на министър-председателя Бойко Борисов в Кралството през ноември 2017 г. бяха изразени конкретните измерения за откриване на българско посолство в саудитската столица, посочват от правителствената пресслужба. Приоритет в двустранните отношения между Република България и Кралство Саудитска Арабия е привличането на инвестиции в България, както и стимулирането на контактите между представителите на бизнеса на двете държави. Бойко Борисов: Чакаме първо китайския премиер, после престолонаследника на Саудитска Арабия За да бъдат изпълнени заложените цели, посолството ни в саудитската столица ще се състои освен от политическа и консулска служба, и от служба по търговско-икономическите въпроси. Мисията ще бъде ръководена от почетно (нещатно) консулско длъжностно лице. Почетен консул ще бъде Абедин Хасани, косовски бизнесмен, работещ активно с български фирми. Той се ползва с уважение и авторитет в местните политически и икономически среди и притежава нужните качества за ефективно изпълнение на задълженията на почетен консул на страната ни в Република Косово. Владее български. Седалището на почетния консул на България ще е в гр. Призрен, а консулският окръг обхваща територията на общините Призрен, Драгаш, Сухарека и Мамуша.", "date": "2018.08.08", "title": "България с посолство в Саудитска Арабия и консулство в Косово"}
{"url": "http://clubz.bg/71634-zakonoproekt_v_sasht_rusiq_e_sponsor_na_terorizma", "text": "САЩ да разгледат въпроса за признаването на Русия за държава, спонсор на тероризма. Това се съдържа в нов законопроект за санкциите срещу Москва, съобщи в. \"Комерсант\". Изданието твърди, че се сдобило с документа. Евросанкции за шест руски фирми заради Крим (ВИДЕО) Законопроектът е изготвен от сенаторите републиканци Линдси Греъм и Кори Гарднър и колегите им демократи Боб Менендес и Бен Кардин. Значителна част от документа се отнася не толкова до Русия, колкото до американския президент Доналд Тръмп. Ето какво се изисква от него: Документът съдържа и цял механизъм, който да попречи на Тръмп да извади САЩ от НАТО. Като цяло той прилича на вътрешнополитически американски проект, отбелязва \"Комерсант\". За авторите му Русия е повече или по-малко второстепенна в сравнение с американския президент, който е твърде мек към нея. Проектът, известен като  , бе внесен в Сената на 1 август. Белият дом: Санкциите остават, докато Русия не върне Крим на Украйна Законопроектът започва с обръщение към Тръмп. Авторите го призовават да подкрепи усилията за противодействие на намесата на Русия или други чуждестранни играни в дейността на американските държавни институции и в демократичния процес в САЩ. Следващото пожелание е руското правителство да бъде публично призовано да върне Крим на Украйна и да се откаже от подкрепата на насилието в Източна Украйна от страна на сепаратистите. Там става дума и за окупацията и подкрепата на сепаратистите в Грузия и Молдова. Тръмп трябва също така да поиска от Москва да прекрати подкрепата си за сирийския президент Башар Асад, който според сенаторите продължава да извършва военни престъпления. Всички въвеждани с отделни закони антируски санкции - от \"украинските\" до \"кибертерористичните\", трябва да бъдат обединени в общ механизъм. За координирането му трябва да се създаде специална служба. В момента \"политическата\" част от санкциите се надзирава от Държавния департамент, а финансовата - от Службата за контрол на чуждестранните сметки към Министерството на финансите. Предлага се и създаване на Национален обединен център за отговор на хибридните заплахи. А от финансовата 2020 г. трябва да бъде отворен достъп до бюджетния фонд на САЩ в размер на 250 милиона долара за държави, уязвими от руското въздействие. Значително място в законопроекта е отделено на отношенията между САЩ и НАТО, които Тръмп неведнъж критикува. Предвижда се забрана за финансиране на стъпките, насочени пряко или косвено към подкрепа на опитите на който и да било представител на американското правителство да извади страната от Алианса. Веднъж на всеки 90 дни държавният секретар след консултация с шефа на Пентагона се задължава да представя пред ресорните комисии в Конгреса доклад за заплахите пред НАТО. В икономическата част на законопроекта най-важното е изискването да се забранят операциите в САЩ и да бъдат замразени активите на 7 руски банкови структури, срещу които вече са наложени санкции. Сред тях са Сбербанк, ВТБ, ВЕБ и Промсвязбанк. Точно от такива санкции най-много се плашат деловите кръгове в Русия, изтъква \"Комерсант\". Авторите искат в Държавния департамент да бъде създадена служба по въпросите на киберпространството и цифровата икономика. Те предлагат приемането на закон за предотвратяването на международната киберпрестъпност и вкарване в Наказателния кодекс на поправки, позволяващи федерални обвинения срещу лица, свързани с атаки срещу жизненоважни инфраструктури и системи, свързани с изборите. В законопроекта се говори и за неразпространение на химическите оръжия. Предлага се оказване на натиск върху руските власти, за да спрат опитите да попречат на ООН и Организацията за забрана на химическите оръжия (ОЗХО) да разследват случаи с използването им. Необходимостта от подобни мерки е мотивирана с предполагаемото използване на отровата новичок срещу живеещия във Великобритания бивш агент Сергей Скрипал, както и с използването на химическо оръжие от страна на режима на Башар Асад в Сирия. Колкото до предложението Русия да бъде обявена за спонсор на тероризма, тази формулировка изглежда като заявка за кампания в ООН за изключване на страната от постоянните членки на Съвета за сигурност, коментира \"Комерсант\". От друга страна обаче, именно с този мотив от 1983 г. се въвеждат засилени санкции срещу Иран. Белият дом: Санкциите остават, докато Русия не върне Крим на Украйна", "date": "2018.08.08", "title": "Законопроект в САЩ: Русия е спонсор на тероризма"}
{"url": "http://clubz.bg/71632-zashto_mecho_puh_e_zabranen_v_kitaj", "text": "Молбата на компанията \"Дисни\" да излъчва в Китай филма \"Кристофър Робин и Мечо Пух\" беше отхвърлена от китайските власти вчера, съобщиха световните медии. Официална причина за отказа не се съобщава. Как Мечо Пух ядоса властите в Китай Любимият на много деца герой Мечо Пух обаче беше забранен за споделяне в социалните мрежи от китайските власти още миналата година. Причината - описаното в книгата на Алън Милн \"мече с много малко мозък\" често е сравнявано с китайския президент Си Цзинпин. Сравненията между Си Цзинпин и Мечо Пух за пръв път се появяват в социалните мрежи през 2013 г., когато снимка на президента и американският му колега Барак Обама се разпространяват заедно със изображение на Пух и Тигъра. През 2014 г. пък беше популярно сравнението между Си и японския премиер Шиндзо Абе и Пух и Йори. Най-цензурираното изображение в Китай за 2015 г., според портала за политически анализи \"Global Risk Insights\", е колаж на снимка на президента в парадна кола и изображение на играчка Мечо Пух в кола. Китай е вторият по големина световен филмов пазар. Страната ограничава броя на допусканите чуждестранни филми на 34 годишно. Ето го и   на новия филм за Мечо Пух. Дали е опасен? Сами преценете.", "date": "2018.08.08", "title": "Защо Мечо Пух е забранен в Китай?"}
{"url": "http://clubz.bg/71630-dnk_test_dokazal_che_naim_syulejmanoglu_ima_qponska_dyshterq", "text": "На 99,9 процента 20-годишната японка Секай Мори е дъщеря на 3-кратния олимпийски шампион по вдигане на тежести Наим Сюлейманоглу, пише турският в. \"Сабах\", позовавайки се на резултатите от ДНК тест, направен в Турция. Сюлейманоглу почина на 50 г. през ноември миналата година в Истанбул след усложнения при извършена трансплантация на черен дроб. Малко след това Мори и нейната майка - японската журналистка Киоко, с която щангистът е имал връзка, предявиха претенции за наследството на величието. Турция изпрати Наим Сюлейманоглу като национален герой (СНИМКИ) Те заведоха дело и наскоро се стигна до ексхумация, за да бъде направен ДНК тест. Сега страните до делото ще получат медицински доклад с изследването и съдът ще постанови, че Секай Мори трябва да получи дял от наследството на Наим, информира \"Сабах\". Твърди се, че то възлиза на 2 милиона турски лири (около 600 000 лева) и няколко недвижими имота в южната ни съседка. Наричаха го Джобния Херкулес (СНИМКИ, ВИДЕО) В средите на щангите, вклчително в България, където Сюлейманоглу имаше много приятели, отдавна се мълвеше, че той има японска дещеря - заедно с три официални от два брака в Турция (две в Истанбул и една в Анкара).  Наричаха го Джобния Херкулес (СНИМКИ, ВИДЕО)", "date": "2018.08.08", "title": "ДНК тест доказал, че Наим Сюлейманоглу има японска дъщеря"}
{"url": "http://clubz.bg/71640-sasht_shte_ogramotqvat_makedoncite_sreshtu_ruskata_dezinformaciq", "text": "САЩ са отделили 5 милиона долара за повишаване на медийната грамотност на населението на Македония, за работа с независими журналисти и установяване на стандарти в редакционната политика на македонските медии, съобщава Нюз.ру. Мерките се предприемат защото през последните години в Македония са се   се посочва от американската Агенция по международно развитие. Американската агенция смята, че населението на страната  . Реализацията на проекта ще спомогне за по-малкото поддаване на хората на манипулации и натиск, смятат във Вашингтон. Смяна на името на Македония: 41,5% \"за\" и 35,1 - \"против\" Качеството на информацията, която е достъпна на широката общественост в Македония, ще се оценява от организации, които получават финансиране от бюджета на САЩ. Медийната грамотност на населението ще се повишава чрез провеждане на формални и неформални програми за обучение и трениране на разпознаване на дезинформация в медиите. Освен това САЩ ще поддържат \"независими журналисти\", които ще се опитат да създадат нови информационни платформи в страната. Руски милиардер финансирал безредици срещу новото име на Македония Преди време за риск от намеса на Русия в референдума за смяна на името на Македония, предупредиха във Великобритания. Москва може да се опита да провали всенародното допитване или да предотврати ратификацията на договора между Гърция и Македония, се сочи в доклад на Комитета по международни връзки на британския парламент. Както е известно, ако бъде променено името на Македония това ще позволи на страната да стане член на НАТО и ЕС. Смята се, че Москва се опитва да влияе не само на македонските, но и на гръцките граждани. Както е известно преди време от Гърция бях изгонени руски дипломати именно по подозрения за намеса в утвърждаването на договора между Атина и Скопие. Цветанов: \"Свободна Европа\" се връща заради \"фалшивите новини\" на БСП Защо завръщането на радио \"Свободна Европа\" е добра новина за българи и румънци Руски милиардер финансирал безредици срещу новото име на Македония Цветанов: \"Свободна Европа\" се връща заради \"фалшивите новини\" на БСП Защо завръщането на радио \"Свободна Европа\" е добра новина за българи и румънци", "date": "2018.08.08", "title": "САЩ ще ограмотяват македонците срещу руската дезинформация"}
{"url": "http://clubz.bg/71639-korneliq_ninova_vs_zoran_zaev_zaradi_ilindenskoto_vystanie_e_makedonsko", "text": "Лидерът на БСП Корнелия Нинова коментира във Фейсбук думите на премиера на Македония Зоран Заев, че Илинденското въстание е македонско. Според Нинова това е преиначаване на историческата истина. Тя призова премиера Бойко Борисов да не приема с мълчаливо съгласие подобни изявления. Ето какво написа Нинова: През тази година за втори пореден път Борисов и Заев отбелязаха заедно годишнината от Илинденско-Преображенското въстание. Нинова и Заев иначе са от едно политическо семейство. Борисов и Заев заедно за Илинденско-Преображенското въстание", "date": "2018.08.08", "title": "Корнелия Нинова vs Зоран Заев заради \"Илинденското въстание е македонско\""}
{"url": "http://clubz.bg/71619-sinopticite_do_bojko_borisov_tyrpenieto_ni_se_izcherpa", "text": "Търпението е изчерпано, Националният институт по метеорология и хидрология (НИМХ) спира да изпълнява всякакви разпореждания и решения на управителните отрани на БАН и с внушително мнозинство служителите му настояват за спешното преместване на института към Министерството на образованието и науката.  Това се казва в   на синоптиците, изпратено до премиера Бойко Борисов. Датата му е от вчера, след като институтът се е събрал на заседание, а написването му и исканията в него са одобрени от над 93% от присъствалите на Общото събрание на НИМХ служители. Според тях ръководството на БАН се опитва да съсипе института, който съществува от 128 години, неотпускайки нужните му средства, въпреки че пари в бюджета на научната академия има. Затова метеоролозите настояват пред Борисов: Синоптиците протестират от 3 месеца. Имаше и улични протести, но до момента без особен резултат.  От НИМХ настояват ръководството на БАН да отпусне недостигащите 1 145 000 лв. за осигуряване на дейността на института. На демонстрация пред централата на академията в края на юни синоптиците се заканиха, че ако до 9 юли не бъдат изпълнени исканията им, институтът ще преустанови изпълнението на националните си и международните задължения като Националната хидрометеорологична служба поради изчерпване на предоставените средства за тях. Това означава, че дори и за прогнозата за времето, която сме свикнали да гледаме по телевизиите, вече няма да се ползва информация от националния институт. Оттогава сайтът на НИМХ е оцветен в черно и на този фон пише \"протест\".   Синоптиците на протест: Winter is coming... (СНИМКИ) В писмото си до Бойко Борисов от института казват и защо досега не са изпълнили заканата да преустановят работа - тоест прогнозата за времето да изчезне: Просветният министър намери основание синоптиците да имат собствен бюджет Просветният министър намери основание синоптиците да имат собствен бюджет", "date": "2018.08.08", "title": "Синоптиците до Бойко Борисов: Търпението ни се изчерпа!"}
{"url": "http://clubz.bg/71641-bylgarski_i_amerikanski_voenni_ramo_do_ramo_kraj_sliven_snimki", "text": "500 чуждестранни военнослужещи с щатно въоръжение и снаряжение и 23 единици сухопътна техника. Това е статистиката за учението „PLATINUM LION 18“ на полигона „Ново село“ край Сливен, което се провежда от 30 юли, а днес бяха позволени първите снимки за медиите. Целта на подготовката е да повиши взаимодействието и оперативните способности на участващите формирования от НАТО и страните-партньори при провеждане на съвместни действия. В учението участват военни формирования от България, Силите на САЩ в Европа, Румъния, Молдова, Албания, Сърбия, Грузия и Черна Гора. За първи път в историята на учението процесът по подготовка, планиране и провеждане е изцяло отговорност на Сухопътните войски на Република България, уточни Министерството на отбраната. Сценарият на учението включва действия и инциденти с паравоенни и радикално настроени фракции и групи при провеждане на мироподдържаща операция от многонационални съвместни оперативни сили. По време на съвместната подготовка се отработват въпроси по извършване на маньовър с формирования, действие в райони, стрелба и целеуказване, патрулиране, действия в градски условия, устройване на контролни постове и други задачи, свързани с подготовката на взвода и ротата. Планиращ учението е бригаден генерал Валери Цолов, заместник-командир на Сухопътните войски. Провеждащ учението е полковник Стоян Шопов, началник на щаба на 2-ра механизирана бригада. Директор на учението е подполковник Атанас Георгиев, заместник-началник на щаба на 2-ра механизирана бригада.  ", "date": "2018.08.08", "title": "Български и американски военни рамо до рамо край Сливен (СНИМКИ)"}
{"url": "http://clubz.bg/71631-patriotizmyt_izvinenie_za_partijna_benchovizaciq", "text": "БСП не можа да съкрати с антикорупционните си намерения и реторика политическата преднина на ГЕРБ. Всеки напън на Нинова или Радев в тази посока се сблъскваха с поне един Георги Гергов, Бенчо Бенчев, \"Техноимпекс\" и други подобни препятствия. Боязливостта на социалистите по въпроси като КТБ, съдебна реформа, медийни монополи и т.н. е плод на тази тяхна вътрешна зависимост от определени типажи: Бенчо може без БСП, но БСП без бенчовци би била съвсем друга партия. Тъй като не е алтернатива на ГЕРБ на тази плоскост, БСП търси своя различна идентичност чрез \"патриотизация\" и завой към националпопулизъм. В състезание с Каракачанов и Сидеров БСП вече дърпа напред с антиевропейската си реторика, хомофобия и раздухване на антиимигрантски настроения. Призивът на Нинова в този смисъл е: \"Нека не си броим бенчовците, а да видим кой е по-голям патриот!\" Този призив - въпреки настоящия скандал - всъщност е удобен за всички парламентарно представени партии. Така у нас \"патриотизмът\" освен смисъл на антиевропеизъм и хомофобия все по-трайно добива и допълнителен нюанс: извинение за партийна бенчовизация. Нищо от това, разбира се, не се покрива с оригиналния смисъл на понятието - уважение и любов към родината.", "date": "2018.08.08", "title": "Патриотизмът - извинение за партийна бенчовизация"}
{"url": "http://clubz.bg/71629-bmw_izteglq_320_000_avtomobila_v_evropa_poradi_opasnost_ot_pojar", "text": "Германският автомобилостроител BMW изтегля 320 000 автомобила в Европа поради опасност от пожар, предаде Франс прес. Изтеглянето ще позволи да бъде подменена дефектна част и е решено след трийсетина пожара в двигатели от началото на годината в Южна Корея при някои от моделите, най-вече седана  на германската марка. \"Дизелгейт\" свърши, \"Фолксваген\" плаща $14,7 млрд. В понеделник в страната бяха изтеглени 106 000 автомобила. БТА", "date": "2018.08.08", "title": "BMW изтегля 320 000 автомобила в Европа поради опасност от пожар"}
{"url": "http://clubz.bg/71622-chuma_i_po_telefona_lyjat_fermeri_che_stadata_im_sa_bolni", "text": "Телефонните измамници подхванаха и истерията, създадена около чумата по дребния добитък в Странджа. Вчера фермер от казанлъшко село е получил обаждане, че животните му са болни,  съобщава Нова тв. Ветеринарни лекари бързо са установили престъпната схема. Ало-измамници тормозят леля Пенка, майката на Стоичков Опитът за измама се е случил на стопанин в малко казанлъшко село, който не пожелал да коментира инцидента. Измамниците се представили за държавни служители от фонд \"Земеделие\". За новата измама предупредиха пред БНР вчера и от Асоциацията на говедовъдите в България. От браншовата асоциация съветват фермерите, ако получат подобно телефонно обаждане, веднага да известят практикуващия ветеринар и да не допускат във фермата си външни лица.", "date": "2018.08.08", "title": "\"Чума\" и по телефона: лъжат фермери, че стадата им са болни"}
{"url": "http://clubz.bg/71618-chelsi_chupi_rekorda_za_ispanski_vratar", "text": "\"Челси\" е близо до привличането на 23-годишния вратар на \"Атлетик\" (Билбао) Кепа Арисабалага на стойност 72 милиона паунда (80 млн. евро), пишат британската и испанската преса. Ако сделката се осъществи, баскът ще стане най-скъпоплатения страж в света като трансферна сума. На 80 млн. възлиза откупната клауза в договора на Арисабалага с \"Атлетик\" и снощи клубът на Роман Абрамович се е съгласил да я задейства. Така в рамките на този трансферен прозорец рекордът за вратар ще падне още веднъж. Наскоро \"Ливърпул\" плати 74 млн. евро на \"Рома\" за бразилеца Алисон. \"Ливърпул\" направи вратаря на \"Рома\" най-скъпия в света Днес по обед британско време Арисабалага трябва да пристигне в Лондон и да премине медицински преглед. Ако всичко е наред, той ще подпише личния си договор с \"Челси\" и ще бъде представен пред медиите и феновете на \"сините\". Всичко това приближава белгийския национал Тибо Куртоа до \"Реал\" (Мадрид). Досегашният титулярен вратар на \"Челси\" е желан от европейския шампион, но досега английският клуб се дърпаше. Куртоа вече от няколко дни бойкотира тренировките на \"Челси\", с което даде ясен сигнал, че твърдо иска преминаване на \"Бернабеу\". Очаква се най-добрият вратар на Световното да излезе на \"Реал\" около 35 милиона паунда. Трансферната цена е толкова ниска, тъй като до изтичането на договора на Куртоа остава по-малко от година. Тези дни контактите между двата клуба са доста чести. Вчера \"белите\" се съгласиха да дадат под наем хърватина Матео Ковачич на \"Челси\". Полузащитникът настояваше да напусне Мадрид, тъй като не е титуляр. Трансферният прозорец за английските клубове затваря утре, 9 август. За останалите европейски страни продължава до края на месеца.", "date": "2018.08.08", "title": "\"Челси\" чупи рекорда за испански вратар"}
{"url": "http://clubz.bg/71626-mysk_shokira_s_ideq_da_svali_tesla_ot_borsata_na_cena_420_za_akciq", "text": "Основателят и директор на \"Тесла\" Илон Мъск предизвика бурни реакциии след като обяви, че иска да направи компанията частна.     При цена 420 долара за акция, компанията ще бъде продадена за 70 милиарда долара, смята \"Файненшъл таймс\". Изненадващото съобщение на Мъск предизвика инвеститорите да се питат доколко сериозни са тези намерения. По-късно беше публикувано писмо на директора до служителите на компанията, в което се казва, че това не е окончателно решение. То ще бъде взето след гласуване на инвеститорите. Ще изгонят ли Илон Мъск от Tesla? В имейла,  , Мъск разкрива и мотивите си: Той изтъкна също, че не цели да придобие по-голям дял от компанията, а да се грижи за развитието й и изпълнението на мисията й: Според анализатора Джийн Мюнстер, цитиран от Си Ен Ен, шансът \"Тесла\" да стане частна е едно към три. Мюнстер, който работи за базирания в Ню Йорк инвестиционен фонд, специализиран в работата с иновативни технологии \"Луп венчърс\", в идеята на Мъск всъщност има логика. Разследват \"Тесла\" заради катастрофа Веднага след съобщението цената на акциите на \"Тесла\" падна, но в края на деня се покачи с 11%, достигайки 379.57 долара. Някалко часа по-рано \"Файненшъл таймс\" съобщи, че държавният инвестиционен фонд на Саудитска Арабия е придобил дял между 3 и 5% от \"Тесла\" тази година. Изданието се позова на запознати източници. Покупката може да е станала през март, когато саудитският престолонаследник принц Мохамед бин Салман беше в САЩ, пише още изданието. Според \"Файненшъл таймс\" делът е под прага от 5 процента, който изисква публично обявяване, и се оценява на между 1,7 и 2,9 милиарда долара. Разследват \"Тесла\" заради катастрофа", "date": "2018.08.08", "title": "Мъск шокира с идея да свали \"Тесла\" от борсата на цена $420 за акция"}
{"url": "http://clubz.bg/71599-kozovete_sa_v_sasht_bryuksel_e_hartien_tigyr", "text": "Не бойте се!\" – този призив външните министри на Германия, Франция, Великобритания и ЕС отправиха към европейските предприемачи. Посланието гласи: дори след като САЩ се оттеглиха от ядреното споразумение с Иран, Боинг, Сименс и всички останали големи фирми ще могат да продължат да изнасят самолети, локомотиви и инвестиции към Иран – и по този начин да обезсмислят санкциите на Вашингтон. Само дето европейските министри не са нищо повече от един хартиен тигър. Дори ЕС да се изправи на главата си, в крайна сметка козовете пак остават в ръцете на САЩ. Онези европейски фирми, които решат да продават – примерно – газови турбини или автомобили в Иран, в 99% от случаите продават стоките си и в САЩ. Целият стокооборот на Германия с Иран възлиза на около три милиарда евро – което не е малко. Но германските фирми изнасят за САЩ стоки, чиято стойност е 35 пъти по-голяма. С други думи, сега ЕС призовава своите големи концерни да се откажат от цялата погача заради няколко мизерни трохички. Санкциите, наложени от САЩ, уж няма да важат за фирми в ЕС. Брюксел обаче не може да гарантира закрила на техните дъщерни фирми или пък на поддоставчици със седалище в САЩ. Да, германското правителство дава финансови гаранции за сделките на германски фирми с Иран, но какво ще стане, ако международните банки престанат да финансират подобни сделки, за да си нямат неприятности на Уолстрийт? Обаче дори тези опасности да бъдат заобиколени, френските или германските износители по никой начин не биха рискували пазарните си шансове в САЩ заради някакви дребни печалби от сделки с Иран. Защото в сравнение с икономическото и политическо положение в Техеран, Белият дом – дори и под ръководството на Доналд Тръмп - изглежда като бликащ извор на благонадеждност. Ядрената сделка с Иран, сключена преди три години, се брои за един от най-големите външнополитически успехи на ЕС. И никой не би вързал кусур на пълномощничката по външните отношения Федерика Могерини, задето сега защитава своето политическо наследство. Та нали преди появата на Тръмп никой не можеше да си представи, че САЩ ще тръгнат да санкционират собствените си съюзници. ЕС обаче не практикува някакъв държавен капитализъм: Нито Брюксел, нито Париж, нито Берлин или Лондон могат да наредят на фирмите с кого да търгуват и с кого – не. Сегашните правителствени гаранции за износа и инвестициите няма да свършат особена работа. Те са просто сигнал към Вашингтон и Техеран, че Европа иска да съхрани едно споразумение, което обаче няма особени шансове за оцеляване, особено след като Сименс и сие се оттеглиха от иранския бизнес. ЕС оказва съпротива, но това не е нищо повече от един политически жест, прикриващ безсилието.", "date": "2018.08.08", "title": "Козовете са в САЩ, Брюксел е хартиен тигър"}
{"url": "http://clubz.bg/71544-chovek_prosto_trqbva_da_izgasi_televizora", "text": "Любимото място на тези високонравствени глашатаи е телевизионното студио. Там, на безопасно разстояние от плебеите, те сключват вежди, смръщват тежките си чела и произнасят страховитата диагноза. Водещият, смаян от авторитета пред себе си, кима одобрително, а зрителите, които най-често не са чели достатъчно Вебер и не могат да цитират  , находчиво синтезират чутото с възгласа: „Н ма такава държава!” Тези дни например изпитах крайно отвращение от българския народ, след като не един или двама височайши коментатори разясниха пред закърнелия ми ум, че отказът на българите да приемат Истанбулската конвенция се корени едновременно в тяхната страст към биенето на жените си и потиснатата им хомосексуалност. Е, в последна сметка второто обяснява първото, така че господата не може да не са били прави. Друга една особеност на многоуважаемите мислители диагностици е измъченият им вид, който непременно подбужда искрено съчувствие у добронамерения наблюдател. От речта и лика им струи трагичната съдба на мъдреца, чийто фин характер всекидневно трябва да се сблъсква с чудовищната и провинциална българска действителност. На тези донкихотовци не е останало нищо друго освен минутите ефирно време, в които им се явява възможността да поднесат на глупците  – грозна и неотменима. По тая причина е редно всички ние, гражданите, чиято нравственост и цивилизованост може и да не достигат, но които сме все още способни на състрадание, да отдадем нужната почит на  на обективността и да се изплюем (както си можем) връз собствената си морална разруха. Но защо, питате се, проявих такова безчестие, като заявих, че се подсмихвам на цялата тази драма? Защото драмата е всъщност комедия. Най-първо,  комична е позата на изключителност, с която обикновено се говори за „недораслия“ народ. Говорителите, става ясно, принадлежат на европейската интелигенция, на някое висше съсловие, което има мандата да проучва и изследва множествата, да им се подиграва и да ги оплаква в тяхното невежество. От познанията на тези ерудити обаче, изглежда, е убягнало наблюдението, че благородството на онези исторически личности, на които днес всички се кланяме, е не в тяхното презрително отношение, а в близостта и романтическата им вяра в тези, които по интелект може би стоят под тях самите. И затова са смешни напъните на някои нашенски интелектуалци, чиято редовна жлъч и песимизъм не са нищо друго освен прозрачна самовлюбеност, полудневна превземка, която само ги отъждествява с провинциалността, от която всячески се мъчат да се отскубнат. Който се вземе за стожер на правдивостта и така, ужасèн, запрати околните в ямата на глупостта, не може да претендира за визионерство и творчески ум, каквито качества са най-нужни на общността ни. Такива хора страдат от маниакалност и заграждат себе си в полето на аграрната интелигенция, резонирайки изцяло с един почти суеверен фатализъм, какъвто често се среща например из българските села. Но фатализмът на българския селянин остава на село и не се налага през студия и издания. Естествено че в България има редица социални пробойни. Но още по-естествено е, където има социум, да има и дупки в корпуса му. Дупките обаче не се запълват с цитиране на социологически изследвания и вдигане на врява. И ако вземем отново Истанбулската конвенция, едно нещо е явно: спорът около нея бе истеризиран и свръхраздут. Личната ми позиция е, че конвенцията не трябва да се приема, не понеже допускам, че целта ѝ е да ни \"джендъризира\", а защото, както посочиха и немалко юристи, документът действително подлежи на различни интерпретации. Но ако всички участници в дебатите бяха водени единствено от чистото желание да помогнат на страдащите от домашно насилие, защо, питам аз, не се разреши много по-лесно въпросът с необходимите законодателни промени в тази насока, които така или иначе конвенцията уж би ни задължила да извършим. Така, без да се приема спорният документ, щеше да се постигне търсеното. Наместо туй обаче на българите бе заявено, че са всякакъв вид фоби и нелечими садисти, а в най-добрия случай - потиснати или просто невежи. И все пак, не ми се струва голяма заплаха този безсъдържателен интелектуализъм. За да му противостои, човек трябва просто да изгаси телевизора и да отиде на работа. ---- „Генерация Z“ – с подкрепата на „Америка за България“", "date": "2018.08.08", "title": "Човек просто трябва да изгаси телевизора"}
{"url": "http://clubz.bg/71627-dyrjaven_vestnik_veche_s_gerb", "text": "В патентованата марка \"Държавен вестник\" ще бъде включен и гербът на България. Правителството даде съгласието си изображението на герба на Република България да бъде включено в марката на \"Държавен вестник\". Народното събрание е подало заявка в Патентното ведомство за регистрация на марка \"Държавен вестник\". Марката е комбинирана, като в нея освен надпис \"ДЪРЖАВЕН ВЕСТНИК официално издание на Република България”, е включено и изображението на герба. Съгласно чл. 3, ал. 2 от Закона за герб на Република България, изобразяването на държавния герб на други места, освен на държавния печат, се допуска само с акт на Министерския съвет.", "date": "2018.08.08", "title": "Държавен вестник вече с герб"}
{"url": "http://clubz.bg/71620-prezidentyt_na_kosovo_iska_referendum_za_korekciq_na_granicata_sys_syrbiq", "text": "Президентът на Косово Хашим Тачи отново повтори позицията си в подкрепа на \"корекция на границата със Сърбия\", пояснявайки, че предложението не е за размяна на територии, а за присъединяване на Прешевската долина към пределите на най-младата държава на Балканите, предава кореспондент на Македонската информативна агенция (МИА) в Прищина, цитиран от агенция \"Фокус\". По-малко от половин час след изявлението на премиера Рамуш Харадинай, съгласно което единственият начин за промяна границите е война, Тачи чрез съобщение в социалната мрежа фейсбук подчерта, че неговото предложение е за корекции по мирен път и с оглед на съпротивата, която среща, остава единствено да бъде организиран референдум, на който гражданите на страната да се произнесат. Според него граничното сътрудничество е в полза на Косово и именно „противниците на това предложение предлагат подялба и размяна на територии\". Напрежение между Косово и Сърбия По-рано министър-председателят на Косово Рамуш Харадинай подчерта категорично, че границите може да бъдат променяни само с война, като допълни, че се противопоставя на идеята за подялба на страната и \"корекция на границата\" със Сърбия.", "date": "2018.08.08", "title": "Президентът на Косово иска референдум за \"корекция на границата със Сърбия\""}
{"url": "http://clubz.bg/71617-legendite_ne_umirat_ostavat_na_27_godini", "text": "Те са изключително талантливи музиканти, записали завинаги имената си в музикалната история. Свързва ги още едно обстоятелство - всички загиват при трагични обстоятелства на 27-годишна възраст. Днес ви припомняме легендите от злочестия “Клуб 27”. Той е намерен безжизнен на 3 юли 1969 г. в басейна на своето имение в Хартфилд, Съсекс. Тогава Брайън Джоунс, един от основателите на бандата “Ролинг Стоунс”, е само на 27 години. Открит е да лежи неподвижно на дъното на басейна си, а официалната причина за смъртта е \"удавяне под влияние на алкохол и наркотици\". Въпреки това слуховете, че музикантът е бил убит, продължават и до днес. Джими Хендрикс се пренася в небесните селения на 18 септември 1970 - също на 27 години. Според доклада от аутопсията, причина за смъртта е “вдишване на повръщано под влиянието на алкохол или упойващи вещества.\" Няколко седмици по-късно, на 4 октомври 1970 г., Джанис Джоплин също се присъединява към трагичния списък. Тя умира на 27 години от свръхдоза хероин. След 9 месеца, на 3 юли 1971, на онзи свят се пренася и 27-годишният Джим Морисън. Намерен е мъртъв в Парижкия си апартамент и тъй като разследващите не откриват следи от насилие, се предполага, че смъртта му е настъпила вследствие на сърдечен удар, неофициалната версия е употреба на наркотици. На 5 април 1994 г. фронтменът на “Нирвана” Кърт Кобейн сам слага край на живота си с един куршум в главата. И той е на 27 години, също както неповторимата Ейми Уайнхаус, открита бездиханна на 23 юли 2011 г. в Лондон. В тялото ѝ са констатирани 4,16 промила алкохол и наркотици. Дотук списъкът с имена на известни поп и рок-музиканти, напуснали земния си път на крехката възраст от 27 години, наброява общо 45 души. Само няколко от тях са намерили смъртта си вследствие на заболяване, а причините за кончината на останалите варират от самоубийство до най-разнообразни инциденти. Днес всички те са членове на прочутия и мистериозен „Клуб 27“. Съществуват многобройни теории и конспирации, защо именно на тази възраст умират редица известни личности. Засега най-логичното и разумно обяснение остава твърдението, че 27 е пределната възраст, до която организмът може да издържи, ако е подложен на систематично прекаляване с алкохол и наркотици. Тази година сред акцентите в програмата на музикалните фестивали в Германия е именно спектакълът “Легендите никога не умират”, който след Цюрих и други европейски градове, ще бъде представен и в Кьолн. Режисьорът Тоби Гуу е автор на концепцията, в която 13 музиканти влизат в образите на Джими Хендрикс, Кърт Кобейн, Джанис Джоплин, Брайън Джонсън, Джим Морисън и Ейми Уайнхаус. С това грандиозно шоу авторите се стремят да припомнят на публиката не с тъга, а с радост и съпричастие музиката на незабравимите личности от “Клуб 27”. Феновете ще могат да чуят любимите си парчета, сред които \"Paint it black\" (Роулинг стоунс), \"Voodoo Child\" (Хендрикс), \"Piece of my Heart\" (Джоплин), \"Smells Like Teen Spirit\" (Нирвана) и \"Back to Black \"(Уайнхаус).", "date": "2018.08.08", "title": "Легендите не умират, остават на 27 години"}
{"url": "http://clubz.bg/71621-pol_pogba_tvyrdo_iskal_da_napusne_manchestyr_yunajted", "text": "Пол Погба, един от асовете на Франция на Мондиала в Русия, твърдо искал да напусне \"Манчестър Юнайтед\" и вече уведомил съотборниците си, както и изпълнителния директор Ед Удуърд със съобщения, пише британският в. \"Дейли Мейл\". В последните дни доста се спекулира за преминаване на халфа в \"Барселона\". Агентът на Погба - Мино Райола, една от най-големите акули в бизнеса, предложи клиента си на \"Реал\" (Мадрид), \"Пари Сен Жермен\" и \"Ювентус\", а връзката с Барса е най-актуална. На \"Камп Ноу\" търсят вътрешни полузащитници след напускането на Андрес Иниеста и Паулиньо. Каталунците вече осъществиха една покупка в лицето Артуро Видал от \"Байерн\" (Мюнхен). Любопитно е, че чилиецът и Пол Погба бяха съотборници в \"Ювентус\". Според \"Дейли Мейл\" Райола вече уредил близо 390 000 евро седмична заплата на Погба в \"Барселона\". Това е значително повече от възнаграждението му в \"Юнайтед\". Пол Погба се завърна на \"Олд Трафорд\" преди две лета, като тогава 105-те милиона евро, броени за него от \"червените дяволи\" на \"Ювентус\", бяха рекордна трансферна цена. За два сезона обаче французинът по-скоро разочарова. Силните му изяви бяха епизодични. През миналия шампионат той имаше противоречия с Жозе Моуриньо и дори оставаше извън титулярния състав. След това дойде впечатляващото представяне на Световното, с което Погба помогна на \"петлите\" да станат шамппиони и заслужи място в идеалния отбор на ФИФА. Моуриньо няколко пъти коментира, че Пол сам трябвало да си даде сметка защо е играл толкова добре за Франция и че само от него зависело да се изявява по този начин и в клубния си тим. Ясен намек за мотивация. Според британски медии именно тези думи още повече ядосали Погба, който в понеделник най-накрая трябва да се завърне в Манчестър след лятната си ваканция. Твърди се, че на \"Олд Трафорд\" не искат да продават халфа. Най-малкото нямат време да намерят качествен заместник. Моуриньо желае поне две попълнения до четвъртък, когато затваря трансферния прозорец в Англия, ала до момента не ги е получил. Каталунският в. \"Спорт\" е доста по-обран в прогнозите за привличане на Погба от страна на \"Барселона\". Според изданието босовете на \"блаугранас\" не възлагали големи надежди на такава сделка. Вместо това те се ориентирали към халфа на \"Валенсия\" Дани Парехо (29 г.), юноша на \"Реал\" (Мадрид). Той бил любимец на треньора Ернесто Валверде и доста по-близо до \"Камп Ноу\", отколкото Погба или друга цел на каталунците - Марко Верати от \"Пари Сен Жермен\". Откупната клауза в договора на Парехо с \"Валенсия\" възлиза на 50 милиона евро. Така той ще излезе доста по-евтино на Барса от Пол Погба. ", "date": "2018.08.08", "title": "Пол Погба твърдо искал да напусне \"Манчестър Юнайтед\""}
{"url": "http://clubz.bg/71625-prevozvachi_sreshtu_produktovata_taksa_koj_ima_polza", "text": "Новата продуктова такса за тежкотоварните автомобили и автобусите не отива в държавата, а в рециклиращите фирми, заяви по БНР днес Йордан Арабаджиев, изпълнителен директор на Съюза на международните превозвачи. Повод за коментара му е решението на Съюза да обжалва пред Върховния административен съд (ВАС) промените в Наредбата за продуктовите такси, одобрени от Министерския съвет на 16 юли. За първи път се въвежда такъв налог за тежкотоварните автомобили и автобусите. До момента такава такса са дължали само собствениците на леки автомобили и товарните автомобили до 3.5 тона.  За 2017 година от този налог са събрани около 54 млн. лева. Прогнозата на Съюза е, че с въвеждането на продуктова такса и за товарните автомобили и автобусите ще се съберат още 12-15 млн. лева. Изпълнителният директор на Съюза на международните превозвачи обясни още, че в някои европейски страни има такива такси, но за леките автомобили. Когато се отнася за товарни автомобили и автобуси, продуктовата такса се заплаща от производителя с пускането на превозното средство на пазара.", "date": "2018.08.08", "title": "Превозвачи срещу продуктовата такса: Кой има полза?"}
{"url": "http://clubz.bg/71591-namalqvane_na_proizvodstvoto_na_koka_prioritet_za_prezidenta_na_kolumbiq", "text": "Младото протеже на влиятелен бивш президент полага днес (вчера - б.р.) клетва като нов държавен глава на Колумбия, натоварен със задачата да приложи мирно споразумение с леви бунтовници, което остава нестабилно. Това съобщава Асошиейтед прес, цитирана от БТА. След като положи клетва на пл. \"Боливар\" в столицата Богота, 42-годишният Иван Дуке стана най-младият колумбийски държавен глава, избран от народа. Преждевременно посивяващият баща на три деца се самоопределя като центрист, който ще обедини нацията в момент, когато мнозина все още са силно разделени по въпроса за мирното споразумение, с което се сложи край на над пет десетилетия кървав конфликт. Критиците му се опасяват, че той няма да се окаже нещо повече от марионетка на Алваро Урибе - консервативния бивш президент, който през 2016 г. организира референдум, довел до отмяната на първоначалната версия на мирното споразумение. Урибе все още има подкрепата на милиони колумбийци, макар че може би е и ненавиждан от много други, които го порицават за нарушенията на човешките права по време на неговото управление. Дуке поема президентския пост в ключов момент: Производството на кока достига рекордни равнища, оставащите незаконни въоръжени групи се бият за територия, в която държавата има малко или никакво присъствие, а поредица от убийства на социални активисти показва нагледно, че мирът остава относително понятие. Бащата на Дуке е бивш губернатор и министър на енергетиката и приятели на новоизбрания държавен глава казват, че е имал президентски амбиции от ранно детство. Възходът му от неизвестен технократ до популярен сенатор, а сега и президент, обаче беше необичайно бърз до голяма степен благодарение на подкрепата на неговия ментор Урибе. Само преди четири години Дуке живееше в предградие на Вашингтон с добре платена работа в международна банка за развитие. Там той създал близки връзки с Урибе, помагайки на бившия президент, докато той преподаваше в Джорджтаунския университет. По-късно Дуке помогна на Урибе да ръководи разследване на ООН за довелото до смъртни случаи израелско нападение срещу насочваща се към ивицата Газа флотилия с помощи, както и да напише мемоарите си. След това през 2014 г. Урибе тласна Дуке към светлините на политическите прожектори, насърчавайки го да се върне в Колумбия, да се кандидатира за място в Сената и го включи в списъка с нови кандидати, които призовава да бъдат избрани от многобройните си поддръжници. В консервативната партия \"Демократичен център\" на Урибе репутацията на Дуке като по-умерен глас може понякога да го доведе до противопоставяне с твърдата дясна фракция. Подкрепата на Урибе се смята за жизненоважна, за да може Дуке да управлява с пълната подкрепа на своята партия. Той обаче ще трябва да изгради по-широк съюз, за да прокарва закони през Конгреса. Зависимостта на Дуке от Урибе предизвиква загрижеността на критиците му, макар че анализатори смятат, че нарастващите проблеми със закона, с които се сблъсква бившият лидер, може да осигурят на новия президент известна степен на самостоятелност. През юли Урибе се отказа за кратко от мястото си в Сената, след като Върховният съд поиска от него да даде показания по обвинения в подкупи и манипулиране на свидетели по случай, свързан с предполагаеми връзки с паравоенни организации, които той категорично отрича. По-късно Урибе промени курса и оттегли оставката си. През седмиците, изминали от смазващата победа на Дуке над левия кандидат, бившият партизанин Густаво Петро, новоизбраният президент показа както лоялността си към Урибе, така и решимост да следва свой собствен път. Макар че много от избраните от него министри от кабинета са свързани с Урибе, предстои да встъпят в длъжност и много министри, несвързани с традиционна политическа партия. Водещо място в приоритетите на Дуке вероятно ще заемат колумбийската икономика и мирното споразумение, както и намаляването на производството на кока, което през миналата година достигна равнище, невиждано през повече от двете десетилетия, откакто се води статистика, както и 10-те милиарда долара, похарчени от САЩ за борба с наркотиците. Нарастващото производство на кока подложи на изпитание традиционно близките връзки със Съединените щати. През цялата си кандидатпрезидентска кампания Дуке обещаваше да поиска промени в мирното споразумение, включително налагане на по-тежки наказания за бившите лидери на вече разпуснатата групировка \"Революционни въоръжени сили на Колумбия\" (ФАРК), които са отговорни за престъпления срещу човечеството. Според разпоредбите на споразумението повечето бунтовници, които признаят изцяло престъпленията си, ще избегнат затвора - болна тема за много колумбийци, които все още си спомнят ясно зверствата на войната. Конфликтът в Колумбия между леви бунтовници, държавата и паравоенни организации отне живота на най-малко 260 000 души. Около 60 000 са безследно изчезнали, а милиони бяха принудени да напуснат родните си места. Някои се опасяват, че изказванията на Дуке против споразумението и предложените промени може да дестабилизират още повече неговото прилагане, което и без това е бавно и хаотично. Друго обаче се надяват, че в дългосрочен план споразумението ще може да получи по-голяма подкрепа от разделеното колумбийско общество, ако то бъде ръководено от лидер с критично отношение. Синтия Арнсън, директор на програмата за Латинска Америка в Международния център \"Удроу Уилсън\" във Вашингтон, отбеляза, че изявленията на Дуке за мирното споразумение са станали донякъде по-меки, след като беше избран.", "date": "2018.08.08", "title": "Намаляване на производството на кока - приоритет за президента на Колумбия"}
{"url": "http://clubz.bg/71628-stotina_semejstva_u_nas_razpredelqt_70_80_ot_evrosubsidiite", "text": "Това каза в предаването \"Преди всички\" на БНР анализаторът от Центъра за изследване на демокрацията Тихомир Безлов. Той коментира фигурата на общинския съветник от Бургас  , задържан заедно с издирвания от Интерпол Димитър Желязков (Митьо Очите) в турски хотел.  Бенчо Бенчев - голям дарител на БСП. От \"Позитано\" 20 отричат Бенчо Бенчев е сред най-едрите земеделски производители от т.нар. Група на зърнарите, припомня Безлов. При протестите за евросубсидиите през 2012 година Бенчев бе сред организаторите и премиерът Борисов коментираше фигурата на Бенчев, допълни анализаторът. Акцентирайки върху концентрацията на евросубсидиите, той уточни, че от 2015 година има европейско решение за  което е довело до незаконни схеми за тяхното получаване: Големият проблем според Безлов е, че . \"Вземайки ги, трябва да направят криминални организации\", допълни анализаторът: Бенчо Бенчев - голям дарител на БСП. От \"Позитано\" 20 отричат Той отбелязва, че Бенчев е взел 700 000 лв., т..е надвишава 300 000 евро. Другото, което ще се случи сега и което Безлов окачестви като \"още по-брутално\", е, че по искане на ЕК този таван ще се намали или на 60, или на 100 000 евро. Той предложи, че всеки, който отиде в Бургас, може да види колко са \"зърнарите\", а същото е и в бедна Северозападна България. Той отбеляза, че въпросните лица всъщност разпределят много по-внушителни милиардни средства, защото споменатите пари са само от субсидиите, а зърнарите изнасят и продават своята продукция. Бенчо Бенчев - голям дарител на БСП. От \"Позитано\" 20 отричат", "date": "2018.08.08", "title": "\"Стотина семейства у нас разпределят 70-80% от евросубсидиите\""}
{"url": "http://clubz.bg/71608-problemyt_na_rusiq_e_che_vyv_vojnite_si_razchita_na_idioti_video", "text": "Навършват се 10 години от откритото нападение на Русия срещу Грузия. Казвам \"открито\", защото хибридно Русия воюваше с Грузия от началото на 90-те г. Цхинвалският регион, който руските окупатори наричат Южна Осетия, бе окупиран от Русия през 1992 г., а през 1993 г., след 13-месечна хибридна война, бе окупирана Абхазия. Окупацията на Цхинвалския регион (Южна Осетия) и Абхазия бе извършена по абсолютно същата схема, както и окупацията на Донбас през 2014 г. - с активно използване на руски \"доброволци\", сред които бе Шамил Басаев, командващ т. нар. \"Гагрски фронт, със снабдяване на \"доброволците\" с всички видове въоръжения, а също така с използването на \"отпускари\", включително летящи със \"Су-25\" без отличителни знаци. Руският министър на отбраната Павел Грачов заяви по повод тези самолети, че Грузия сама пребоядисала своите самолети в руски цветове и бомбардирала позициите на собствените си войски в Сухуми. Когато станах президент през 2004 г., започнах да изкоренявам корупцията и дори наредих закриването на огромния пазар на границата между Грузия и окупирания Цхинвалски регион (Южна Осетия), през който в Грузия влизаха огромни потоци контрабанда, включително наркотици и оръжие. Русия възприе това като покушение срещу най-святата си опора - корупцията - и изпрати в региона \"доброволци\", военна техника и \"отпускари\" от спецчастите, които започват да атакуват позициите на грузинските войски по пътищата, заобикалящи Цхинвалския регион (Южна Осетия). Русия нападна Грузия, но виновни са САЩ и НАТО Грузия поиска руските \"миротворци\" да бъдат заменени от международни умиротворителни сили и да бъде свикана международна конференция по въпроса, но Русия, както разбирате, рязко се възпротиви на това, като заяви, че няма алтернатива на Минските... - пфу! - на руските миротворци. На 24 ноември 2004 г. заявих, че Грузия е на ръба на война с Русия На 1 септември 2004 г. отрядът на руския \"доброволец\" Шамил Басаев взе за заложници деца в училище в Беслан и на Путин за известно време не му бе до Грузия. По-точно той започна терористична война срещу Грузия. Проблемът на Русия е в това, че тя много често разчита на идиоти. За терористи тя също вербува идиоти. Един идиот взриви петролопровод - но не действащ, а изведен от експлоатация участък. На друг идиот поръчаха да взриви железопътна линия. Но край железопътната линия той видял полицейски патрул, изплашил се и изхвърлил бомбата. При това той заявил на покровителите си, че взривът е бил извършен, имало е много жертви, но грузинските власти уж криели това. Представете си учудването ми, когато Русия заяви, че у нас имало инцидент на железопътна линия с много жертви и че тя е готова да окаже помощ. След това прочистихме участъка край железопътната линия, за който говореше Русия, и намерихме изхвърлената от идиота-терорист бомба. В началото на 2005 г. ние категорично поискахме от Русия да закрие военните бази в Ахалкалаки и Батуми в срок от една година. Руснаците заявиха, че за това ще са им необходими най-малко 3 години, но в крайна сметка под наш натиск отидоха по-малко от две години. През 2006 г. освободихме от сепаратистите, подкрепяни от Русия, Горна Абхазия (Кодорската долина), пуснахме петролопровода Баку-Тбилиси-Джейхан, заобикалящ Русия, парламентът на Грузия прие постановление за интегрирането на страната в НАТО, а НАТО през септември обяви началото на интензивен диалог с Грузия за присъединяването й към алианса. В края на септември нашите спецслужби разкриха нелегална шпионска и терористична мрежа, ръководена от сътрудници на руското ГРУ  , арестуваха 4-ма агенти на ГРУ и редица вербувани от тях грузински граждани, а също така поискаха да им бъде предаден още един агент на ГРУ, който се укри в сграда с дипломатически имунитет. Показахме на целия свят кадри от оперативни снимки, на които агенти на ГРУ преговарят с вербуваните граждани, срещат се с агентите и им предават пари. Медведев: Грузия в НАТО води до ужасяващ конфликт В отговор Русия изпадна в истерия, започна да пищи за \"разгула на бандитизма в Грузия\" и че \"се готвим за военни действия\", отцепиха с ОМОН   грузинското посолство в Москва( започнаха репресии срещу грузински граждани, живеещи в Русия (в московските училища дори пращаха писма от московския отдел за образование директорите на училищата да предоставят списъците на учениците с грузински фамилии) и въведе икономическа блокада на Грузия. През цялото това време, от 2004 г., се опитвах да убедя цивилизованите страни, че Русия играе разрушителна роля в постсъветското пространство, като окупира части от държави, влизали в състава на СССР, и настоявах за изтеглянето от окупираните грузински територии на руските миротворци. Западните лидери прекрасно разбираха за какво говоря, кимаха, изразяваха дълбока загриженост, но никакви сериозни действия не предприемаха. Нещо повече - еврокомисарката по външните отношения заяви в интервю за руския вестник \"Комерсант\", че \"и двете страни носят отговорност за случващото се\". Т.е. ние, ако съдим по нейното мнение, не трябваше да арестуваме, а да наградим руските терористи, организирали взривовете в Грузия, за да не ядосваме Путин? Путин прекрасно виждаше политическата импотентност на \"световните лидери\" и това само разпалваше апетита му. Като разбра, че вече няма да може да държи Грузия закачена на традиционната кука на руския свят във вид на подкупване на елита, през 2006 г. Путин започна да се готви за нападение срещу Грузия. Първата му работа бе да построи военна база до Рокския тунел, свързващ Русия с Цхинвалския регион (Южна Осетия), за да контролира изцяло единствения канал за прехвърляне по него на военна техника от Русия. Към лятото на 2008 г. Русия съсредоточи край границите с Грузия мощна 100-хилядна групировка от войски. По думите на самите руснаци към Грузия бяха прехвърлени всички боеспособни части и, ако по това време Русия бе нападната, да речем, от Естония, войските й безпрепятствено щяха да стигнат до Москва (вижте видеото, където руснаците сами говорят за това). И от юни 2008 г. руските окупационни сили в Цхинвалския регион (Южна Осетия) започнаха активни провокации срещу нашата армия. Те отвличаха наши военнослужещи, убиваха грузински полицаи на контролираната от нас територия, обстрелваха грузинските постове, включително с използване на артилерия и танкове, а руските самолети демонстративно прелитаха над зоната на допир на нашите сили със силите на окупационните войски. Животът на нашите военнослужещи винаги е бил за Грузия висша ценност, затова на армията бе заповядано винаги да отговаря твърдо на такива провокации, за да не смеят руските окупационни войски да извършват нови нападения срещу нас. Водехме политика \"око за око\", понеже руснаците от друго не разбират. Така унищожихме в Западна Грузия руски командоси, сред които няколко високопоставени офицери от руската армия.  Руско-грузинската война от 2008 г. - предвестие  за украинската криза  Сутринта на 7 август обявих едностранно прекратяване на огъня, за да покажа на световната общност желанието ни да прекратим изострянето на конфликта. В отговор окупационните войски започнаха обстрели от тежки оръжия на грузинските села и нашите постове. Едновременно с това от Русия към Грузия през Рокския тунел масово тръгнаха \"доброволци\" с тежка техника и редовни части на руската армия. Още две седмици преди това повечето мирно население напусна Цхинвали, тъй като руснаците със сигурност знаеха, че скоро ще разпалят война. Понякога ми казват, че уж съм се бил \"поддал на провокации\". Но вкарването на руската армия на територията на Грузия не е провокация, а пряка агресия! Обстрелването от руските окупационни сили на грузински села и позиции на грузинската армия не е провокация, а е пряка агресия! Грузинската армия наброяваше едва 12 000 души (още 2000 се намираха в Ирак), една от трите бригади се намираше на границата с окупираната Абхазия и, разбира се, шансове срещу 100-хилядна военна групировка с 200 самолета и много танкове нямахме. Но имахме прост избор - или позорно да се предадем, като дадем на Путин шанс спокойно да превземе страната ни, както после се случи с Крим, или, въпреки неравните сили, да фраснем по мутрата агресора, за да не изгубил самоуважението ни и да спечелим време, докато международната общност се събуди. За съжаление, и до днес се намират хора, включително сред проруските политици в Европа, които са готови да нарекат провокация съпротивата срещу агресора от жертвите на агресията. Започнахме да удряме руските окупационни сили в самия Цхинвали, като смазвахме огневите точки, които нанасяха удари по грузинската армия и мирното население, нашите спецподразделения разгромиха щабната руска колона на 58-а руска армия, оглавявана от командващия тази армия (вижте във видеото минирепортаж за това, заснет от руски войник), а нашата артилерия удряше колоните на нахлулата руска армия. Руснаците в отговор осъществяваха масови бомбардировки на грузинската територия и вкарваха в Грузия все повече свои войски. За съжаление, силите бяха твърде неравни и ние загубихме, но при това запазихме главното - достойнството и самоуважението. Ние не се предадохме на милостта на доста по-силен враг, а с всички сили го удряхме. Понякога ме питат какво бих направил по друг начин, ако бихме могли да се върнем в 2008 г. Вероятно следните две неща. Варианта да не се отговаря на агресията и \"да не се поддаваме на провокации\", както стана в Крим, не съм разглеждал тогава и не бих разглеждал сега. Защото руснаците никога няма да спрат сами, ако тне бъдат ударени с все сила по лицето. Мисля, че украинците по-добре от всички други разбират какво имам предвид. Медведев: Грузия в НАТО води до ужасяващ конфликт  Руско-грузинската война от 2008 г. - предвестие  за украинската криза ", "date": "2018.08.08", "title": "Проблемът на Русия е, че във войните си разчита на идиоти (ВИДЕО)"}
{"url": "http://clubz.bg/71623-edna_treta_ot_rusnacite_ne_sa_optimisti_za_ikonomikata", "text": "Около една трета от руснаците очакват проблеми в икономиката през следващата година, включително и такива, свързани с тяхното благосъстояние, посочва в социологическо проучване авторитетният \"Левада-център\". Проблемът на Русия е, че във войните си разчита на идиоти (ВИДЕО) 30% от анкетираните смятат, че следващата година ще бъде неуспешна за руската икономика. Това е с 9 процентни пункта повече, отколкото през май. 25% очакват влошаване на собственото си финансово състояние. Русия е дала работа на хиляди севернокорейци през 2018 г. Делът на тези, които вярват, че 2019 година ще бъде благоприятна за икономиката като цяло, както и за личните им доходи съответно е 30 и 20%. 45% от анкетираните не очакват промени в семейния бюджет. Русия с две офшорни зони Като главна причина за нарасналия песимизъм на гражданите социолозите от \"Левада\" посочват повишението на ДДС. От 1 януари 2019 г. неговата ставка ще се увеличи от 18 на 20%. Президентът Владимир Путин подписа указа за обнародването на закона на 3 август. По-рано днес руският статистически институт Росстат публикува данни за ръста на личните спестявания на руснаците за първата половина на 2018 г. \"Газпром\" остава без кеш заради Украйна В сравнение със същия период на 2017 г. те са се увеличили със 150 милиарда рубли (около 2.03 милиарда евро), достигайки 32.3 трилиона рубли (малко над 438 милиарда евро). 5.7 трилиона (около 77.3 милиарда евро) от тях са на практика \"пари в буркан\", което е с 0.9% повече на годишна база. Всичко останало са банкови депозити. От началото на годината общата задлъжнялост на руснаците към банките е нараснала с 26%. Един от вицепрезидентите на Сбербанк - Александър Бондаренко, тълкува това като подобряване на икономическата обстановка в страната. Русия е дала работа на хиляди севернокорейци през 2018 г. Русия с две офшорни зони \"Газпром\" остава без кеш заради Украйна", "date": "2018.08.08", "title": "Една трета от руснаците не са оптимисти за икономиката"}
{"url": "http://clubz.bg/71605-germaniq%C2%A0testva_zarejdasht_se%C2%A0ot_slynceto_elektromobil_video", "text": "Мюнхенска стартъп компания се възползва от силното баварско слънце това лято, за да тества най-новите подобрения на системата си за зареждане на автомобила \"Сион\" (Sion), който разработва. Той е задвижван изцяло от слънчева енергия, която позволява, докато се кара, да се зарежда, информира ДПА. Германия най-вероятно няма да постигне целта си да пусне 1 милион електромобила по пътищата до 2020 година, но правителството обяви през април, че е готово да предложи подкрепа за компаниите, които произвеждат батерии за електромобили. \"Соно моторс\" (Sono Motors), която е основана през 2016 година, разработва \"Сион\" - напълно електрическо превозно средство, което има вградени слънчеви панели в корпуса си. Може да се зарежда със слънчева енергия, от електрическата мрежа или от други електромобили. Производството ще започне през втората половина на 2019 година в един от германските заводи на компанията. Тя има около 5000 поръчки, като целта й е да започне да ги продава за 16 000 евро (18 540 долара) догодина. \"Сион\" ще има 330 слънчеви клетки на покрива, капака на предницата и отстрани. Акумулаторната система ще предлага възможност за изминаване на около 250 километра, преди да е необходимо ново зареждане. Имаме подгряване на седалката, климатик, голяма информационна система, където мога да свържа телефона си интерактивно, което означава, че имам един цялостен автомобил, който е много опростен, без излишен лукс, каза главният изпълнителен директор и съосновател на компанията Лаурин Хан. БТА", "date": "2018.08.08", "title": "Германия тества зареждащ се от слънцето електромобил (ВИДЕО)"}
{"url": "http://clubz.bg/71597-kakvo_celi_perfidniqt_hod_na_asad", "text": "През май сирийските власти тихомълком започнаха актуализацията на гражданските регистри, като обявиха за починали хиляди задържани или безследно изчезнали от началото на седемгодишния конфликт. В повечето случаи роднините едва сега са известени, че близките им са загинали още в началото на конфликта през 2011 година. До такава информация достига и семейството на сирийския активист Яхя Шурбаджи. Сирия вече признава за убити затворници Шурбаджи е арестуван през септември 2011 г. Той е сред основните организатори на първите мирни протести в предградията на Дамаск срещу сирийския президент Башар Асад. Едва наскоро на семейството му било известено, че според регистъра, обновен по-рано тази година, Шурбаджи е починал на 15 януари 2013 г. Неговите роднини не са единствените, които получават подобни известия. Местните власти обявяват наведнъж над 5000 политически затворници за починали, казва за ДВ Даяна Семайн от \"Амнести интернешънъл\". Докато сирийското правителство тепърва предстои да коментира скорошните актуализации, местни експерти тълкуват този негов ход по различни начини. Според бившия сирийски затворник Мохамад ал Абдала, вероятната причина за масовото обновяване на гражданските регистри е т. нар. Закон номер 10, обнародван в началото на годината. Той позволява на правителството да одържавява собственост, към която не са предявени претенции. Съгласно тази мярка след официално уведомление от държавата ищците разполагат само с 30 дни, за да предоставят документи за собствеността, след изтичането на този срок тя минава в ръцете на общинските власти. \"Именно от правните регулации зависи как би могъл да протече животът на семействата в бъдеще, при положение че броят на безследно изчезналите е огромен. Както е известно, когато някой се води за безследно изчезнал, роднините трудно могат да представят документи за собствеността\", казва Ал Абдала пред ДВ. Турки ал Хасан, политически анализатор в Дамаск и бивш бригаден генерал, е на мнение, че актуализациите на гражданските регистри са в интерес на сирийското правителство, след като режимът на Асад си възвърна контрола върху ситуацията в страната. Получаването на известие за нечия смърт, уви, е не краят, а началото на едно дълго ходене по мъките. Според сирийското законодателство семействата имат срок от един месец, за да подадат заявление за смъртен акт. Без него те не са в състояние да уредят нито един правен въпрос, касаещ починалия роднина. Ако близките не подадат молба в указания срок, се наказват с глоба от около 70 000 сирийски паунда (около 140 евро). Според Ал Абдала \"гражданският регистър информира семействата, че глобата ще бъде приложена стриктно и че трябва да подадат заявления за издаване и получаване на смъртен акт в рамките на един месец; това се смята за доказателство, че правителството иска хората бързо да се сдобият с необходимите официални документи\". Според някои ходът на Дамаск е още по-стратегически. Адвокатът Нура Гази смята, че така сирийският режим подсигурява крайната си победа в конфликта. \"Режимът издава тези известия, защото вече се вижда като победител. Но това донякъде има за цел да тероризира хората, унищожавайки символите на мирната революция\". Фадва Махмуд, роднина на задържан, също заявява пред ДВ, че \"тези известия отправят едно ясно послание и то е, че досието на затворника е затворено завинаги, че няма начин да бъде отворено отново и отговорните за смъртта няма бъдат преследвани\". Макрон: Имаме доказателства, че Асад е използвал химическо оръжие Пратеникът на ООН Стефан де Мистура, който посредничи в разрешаването на сирийския конфликт, повдигна въпроса за задържаните и/или безследно изчезнали сирийци. Той каза, че съдбата им трябва да бъде изяснена, за да може по този начин да се стигне до политическо решение. Тъй като конфликтът отслабва, а Дамаск продължава да отбелязва военни победи в цялата страна, някои сирийци, включително и бившият затворник Ал Абдала, вярват, че режимът се опитва да си измие ръцете от отговорността за хилядите жертви, преди да седне на масата за преговори. “Това е начинът, по който сирийското правителство се справя с проблемите”, заключава Ал-Абдала. Макрон: Имаме доказателства, че Асад е използвал химическо оръжие", "date": "2018.08.08", "title": "Какво цели перфидният ход на Асад"}
{"url": "http://clubz.bg/71616-navalni_svikva_protest_sreshtu_pensionnata_reforma", "text": "Опозиционерът Алексей Навални обяви нова акция против повишаването на пенсионната възраст, предаде Нюз.ру. Протестът ще бъде в един ден с изборите за губернатори в 22 района на Русия. Те са насрочени за 9 септември. Общонационалният протест ще премине под основното искане за оставка на правителството. И Владимир Путин се страхува публично да подкрепя реформата, защото му пада рейтингът, коментира опозиционерът. 90% от руснаците са против вдигането на възрастта за пенсия Цели 18 години той и всички други правителствени чиновници обясняваха как няма да допуснат увеличаване на възрастта за пенсиониране, а накрая излъгаха народа, каза Навални. Привържениците на опозиционера ще подадт молби за провеждане на митинг в 46 града, където имат щабове. Ще има организация за протести и в други населени места. Заместник-шефът на Централната избирателна комисия Николай Булаев вече коментира, че митинги и ществия в деня на избори са забранени, защото пречат на вота. Правителственият законопроект предлага възрастта за пенсиониране на мъжете да стане 65 години, а на жените - 63. Сега мъжете се пенсионират на 60 г., а жените на 55. На 19 юли бе първото четене, а за есента е предвидено окончателното приемане на законопроекта. Реформата предизвика огромно напражение в обществото и дори Световното по футбол не можа да уталожи страстите. В много градове, както и в Москва се проведоха масови протести. Над 90 на сто от населението е против вдигането на пенсионната възраст. А рейтингът на Путин се срина.", "date": "2018.08.08", "title": "Навални свиква протест срещу пенсионната реформа"}
{"url": "http://clubz.bg/71615-sasht_prizovaha_rusiq_da_iztegli_vojskite_si_ot_abhaziq_i_yujna_osetiq", "text": "САЩ призоваха Русия да изтегли войските си от грузинските сепаратистки територии Абхазия и Южна Осетия, чиято независимост Москва призна преди 10 години, предаде Франс прес. Грузия беше в клетка с бясно куче. ЕС я укоряваше, че не го гали достатъчно Русия и Грузия отдавна са в конфликт заради амбициите на Тбилиси за членство в ЕС и НАТО, отбелязва Франс прес.  През лятото на 2008 г. руски военни части навлязоха в територията на Грузия в помощ на проруската сепаратистка област Южна Осетия, където Тбилиси водеше кръвопролитна военна операция. За пет дни руските войски отблъснаха грузинската армия и заплашваха да превземат столицата. Договорено с посредничеството на френския президент Никола Саркози мирно споразумение в крайна сметка доведе до изтеглянето на руските войски, но Москва призна независимостта на сепаратистките области Абхазия и Южна Осетия и поддържа там силно военно присъствие, припомня Франс прес. БТА", "date": "2018.08.08", "title": "САЩ призоваха Русия да изтегли войските си от Абхазия и Южна Осетия"}
{"url": "http://clubz.bg/71614-grigor_izmykna_truden_uspeh_sreshtu_ispanec_v_toronto", "text": "Григор Димитров започна с трудна победа на турнира \"Роджърс къп\" от \"Мастърс 1000\" в Торонто на твърди кортове - 4:6, 6:2, 7:6(5) срещу винаги неудобния за него испанец Фернандо Вердаско. Първата ни ракета не бе играл от \"Уимбълдън\" насам, а сега му предстоят надпревари в Северна Америка, последната от които е US Open. Димитров имаше две загуби от Вердаско тази година, включително на \"Ролан Гарос\". Балансът между двамата сега е 3:3. Двубоят бе прекъсван заради дъжд. Григор Димитров поигра хокей преди първия си мач в Торонто Испанецът започна отлично и проби българина още в началото. Пред Григор се откри шанс за рибрейк, но Вердаско се измъкна и до края на сета нямаше особени проблеми - 6:4 и 1:0. Във втория сет Гришо първи стигна до брейк, след като двамата размениха първите си сервис геймове. Той продължи да доминира и направи още един пробив, като изравни сетовете с убедителен успех - 6:2. Третата част бе белязана от дъжда над канадския град. Първата пауза бе кратка - при 3:3. При следващото равенство обаче започна да вали по-силно и срещата бе прекъсната за повече от два часа. Сетът вървеше равностойно и без пробиви, но Вердаско по-лесно печелеше сервис геймовете си. На три пъти Димитров срещна трудности на свой начален удар. Стигна се до тайбрек, в който резултатът отново вървеше точка за точка, макар и след разменени минипробиви. Григор Димитров първи получи мачбол, от който не се възползва, но на втория, продължил 35 удара в много дълго разиграване с поделено надмощие, успя да затвори двубоя - 7:6(5) и 2:1. В третия кръг най-добрият ни тенисист ще играе срещу местния любимец Милош Раонич или Франсис Тиафо (САЩ). В женската надпревара на \"Роджърс къп\" в Монреал Сесил Каратанчева отстъпи без съпротива пред Мария Шарапова - 1:6, 2:6. Двубоят бе прекъснат с почти цяло денонощие заради дъжд при 4:1. Рускинята нямаше проблеми и в двете действия и уверено продъжава напред.", "date": "2018.08.08", "title": "Григор измъкна труден успех срещу испанец в Торонто"}
{"url": "http://clubz.bg/71612-armata_li_nqma_pari_za_tanka_na_putin", "text": "Наскоро руският вицепремиер Юрий Борисов даде да се разбере, че никога не би могло да се постигне подобно масово производство на Т-14. Пред руски медии той заяви: Според него модернизирани версии на Т-72 по отношение на цена, ефективност и качество щели да оставят далеч зад себе си германските, френските и американските танкове, които в момента са на въоръжение. Танк от тип \"Т-14 Армата” би струвал близо 4,2 милиона евро. Налице са доста съмнения, че натъпканият с модерна техника супертанк действително ще може да се произведе на тази цена и най-вероятно ще се окаже далеч по-скъп. Несравнимо по-изгодно е освежаването на по-стари модели. \"Щерн\": Ще срази ли германският танк \"Леопард\" руския Т-14 Армата? Действително Министерството на отбраната оповести обхватна модернизация на цялата флотилия от стари бойни танкове. Това се отнася не само до Т-90, най-модерния руски танк след “Армата”. В момента се модернизира и Т-80, разработен навремето като танк за бързо нападение. Ще се превъоръжи и Т-72, който е гръбнакът на руските въоръжени сили. Същевременно се произвеждат нови оръжейни системи, като например “Терминатор”. При това модернизацията не е само за нуждите на руските въоръжени сили. Очаква се разработката на специални версии за износ на Т-72, както това вече е факт при Т-90. Със сигурност строежът на Т-14 няма да бъде спрян. През следващите две години 100 танка от този тип ще бъдат предоставени на Първа танкова дивизия “Таманская”. Най-вероятното решение: Кремъл държи на производствен капацитет от 50 танка Т-14 годишно. Войската обаче масово получава модернизирани танкове от стар тип, такива и ще се изнасят. При учения на НАТО “Леопард 2А6” винаги се налага над М1 Abrams. При тях обаче преди всичко става дума за тактическите способности на екипажа. При своеборзна надпревара през 2016 г. в САЩ и двата армейски тима на американците нямаха никакъв шанс с техния М1. Трите отбора “Леопард” от Германия, Дания и Полша заеха първите три места. Победител беше Германия. Да се върнем към Русия.  При строежа на танкове тя би могла да запази лидерството си, както и непрестанно да работи в посока осъвременяване. Не е тайна, че Т-14 ще е конструиран като самостоятелен танк робот. И без супертанка износът върви. Наскоро иракската армия получи 39 танка от тип Т-90, общо трябва да й бъдат доставени 73 танка. Ирак реши да не купува американски модели Abrams. Върху това решение на Багдад може и да е повлияло разочарованието при ползваните до скоро закупени американски танкове от този тип в битката срещу ислямистите от “Даеш”. Вашингтон достави на Ирак само танкове с остаряла предна бронировка. Те са уязвими дори при поразяване със стари противотанкови ракети. Танковият дизайн на Русия е по-добър. Според много експерти западните танкове превъзхождат руските. Решаващо обаче е поразяването. В този аспект свръхтежките западни модели превъзхождат по-малките руски. В действителност обаче руските модели печелят заради по-малкото си тегло, което значително увеличава мобилността им. Трябва да се прибави и по-лесната им поддръжка. Един пример. Танк от тип Т-90 разполага с дизелов двигател, който с право може да се нарече надежден. Той е осъвременен модел на мотора, използван при Т-34 по време на Втората световна война.", "date": "2018.08.08", "title": "\"Армата\" ли? Няма пари за танка на Путин"}
{"url": "http://clubz.bg/71613-smqna_na_imeto_na_makedoniq_415_za_i_351_protiv", "text": "Според социологическо проучване, проведено от Македонския център за международно сътрудничество, на предстоящия референдум с въпрос    няма да гласуват, а   още не са решили.  са отказали да отговорят на въпроса, съобщава „Телма“, цитирана от \"Фокус\". Така, според изследването,  от допитаните ще гласуват и само около   евентуално ще се присъединят към инициативата за бойкот. Анализът на етническа основа показва убедителна подкрепа от албанците и далеч по-малка от македонците. Според възрастовата структура   Подобна тенденция показва нивото на образование - избирателите с висше образование са основните поддръжници. За 48,3% от респондентите, въпросът на референдума е ясен и разбираем, докато 44,8% са на обратното мнение. Същевременно подкрепата за членството в ЕС и НАТО е безспорна, съответно с  . Проучването е проведено по телефона сред 1026 души за периода от 24 юли до 1 август. Възможната статистическа грешка възлиза на 3,1%  Руски милиардер финансирал безредици срещу новото име на Македония Споразумението с Гърция приближава Македония до постигането на стремежа за придобиване на пълноправно членство в глобалното семейство на нациите, предава   в своята македонска редакция. Договорът за името с Гърция е ключов за евроатлантическата интеграция на Македония, която е дългосрочна стратегическа цел за огромното мнозинство от гражданите на страната. Същевременно опитите за бойкот на референдума от страна на македонската опозиция представляват погазване на правото на гражданите да изразят своята демократична воля, както и погазване дългосрочната обществена и обща ангажираност на двата основни политически фактора , коментира радиото, цитирано от \"Фокус\". Консултативният характер на предстоящия референдум се обсъжда публично. Трябва да се има предвид, че бойкотът на референдума представлява законно демократично право също както и пряката подкрепа или противопоставяне към въпроса изразено чрез гласуване „за“ или „против“. Гърция гони руски дипломати. Намесвали се в споразумението с Македония Манипулативната реторика, с която ежедневно се обслужват част от противниците на договора за името сериозно застрашава неотменимото право на всички граждани за информирано гласуване на 30 септември. Тази риторика започна със самото подписване на споразумението и очевидно ще продължи да се засилва до провеждането на референдума, твърди материалът. Според статията е много важно да се повтаря, че компромисът с Гърция ще е условие за евроатлантическата интеграция на Македония, независимо от напредъка на вътрешните процеси на реформи. Трябва постоянно да се има предвид тезата на част от противниците на договора, които казват, че той отклонява вниманието от процесите на реформи. Споразумението, независимо от неговите несъвършенства, само приближава Македония до постигането на дългогодишния стремеж за придобиване пълноправно членство в глобалното семейство на нациите. Тези, които ще гласуват против или ще бойкотират трябва да бъдат наясно, че с подобен ход отхвърлят този стремеж.  Гърция гони руски дипломати. Намесвали се в споразумението с Македония", "date": "2018.08.08", "title": "Смяна на името на Македония: 41,5% \"за\" и 35,1 - \"против\""}
