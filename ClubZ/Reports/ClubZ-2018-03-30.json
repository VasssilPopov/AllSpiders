{"url": "http://clubz.bg/66080-bylgarski_predstavitel_e_bil_na_brifing_na_posolstvoto_na_rusiq_v_london", "text": "Български дипломат е присъствал на брифинг за случая Скрипал в руското посолство в Лондон в понеделник, който е бил бойкотиран от повечето европейски страни, съобщава  . Присъствали са още представители на Австрия, Гърция, Кипър и Словения. Нито една от тези страни не е експулсирала руски дипломати. България взе решение: няма да гони руски дипломати (СНИМКИ) Брифингът е бил организиран с цел да потвърди руската позиция по случая с отравянето на руския двоен агент Сергей Скрипал във Великобритания и е бил \"отворен за всички посолства\". Лондон обвинява Москва за нападението, която обаче отрича да има нещо общо. Според двама души, присъствали на брифинга, руския посланик в Лондон Александър Яковленко е обвинил британските власти, че не споделят какви доказателства имат за връзка на Кремъл с нападението. Като израз на солидарност с Обединеното кралство десетки държави изгониха руски дипломати. Европейският съюз пък привика посланика си в Москва на консултации. Същото направи и България, но днес премиерът Бойко Борисов обяви, че след Великденските празници Бойко Коцев ще се върне в Москва. София няма да експулсира руски дипломат. Пред \"Политико\"  . Имало е и дипломати от страни, които не са членки на ЕС, но не е ясно кои са те. Клуб Z отправи запитване до МВнР за присъствието на български представители на срещата. От пресцентъра на министерството заявиха: Ето кои държави изгониха дипломати на Русия (ПЪЛЕН СПИСЪК) Според присъствал на срещата източник на \"Политико\"   с Великобритания. Държавните и правителствените ръководители на 27-те изразиха подкрепата си към Обединеното кралство на срещата на върха в Брюксел миналата седмица, когато решиха да привикат представителя на блока в Москва за консултации. Ето кои държави изгониха дипломати на Русия (ПЪЛЕН СПИСЪК)", "date": "2018.03.30", "title": "Български представител е бил на брифинг на посолството на Русия в Лондон"}
{"url": "http://clubz.bg/66095-ninova_pohvali_borisov_ne_mu_e_bilo_lesno_smela_postypka", "text": "Решението да не гони руски дипломати е било трудно за премиера Бойко Борисов, коментира лидерката на БСП Корнелия Нинова в \"Лице в лице\" по бТВ. България взе решение: няма да гони руски дипломати (СНИМКИ) Тя определи постъпката му за \"смела\" и призна, че двамата са разговаряли по телефона и \"не бе трудно за мен да го поздравя\". Лидерката на столетницата обаче заяви, че е изненадана от \"агресивната реакция\" на дясната ръка на Борисов - председателят на ПГ на ГЕРБ Цветан Цветанов, който преди дни намекна, че България се готви да изгони руски дипломати. Цветанов намекна, че България ще изгони руски дипломати Нинова призна, че БСП са оставили в хората \"много грешното впечатление\", че са антиевропейска партия, и това трябва да се поправи. Изтъкна като една от причините възмущението на левицата срещу двойните стандарти на храните в ЕС - вероятно единствената тема, по която БСП не са критикувани като антиевропейци. Тя изтъкна, че столетницата защитава именно европейските интереси в скандала между Русия и Великобритания. И отново натърти, че няма доказателства за руско участие в отравянето на Скрипал с \"Новичок\". На въпрос дали ако такива доказателства се появят, тя ще подкрепи експулсиране на руски дипломати, Нинова отказа да отговори, като вместо това каза: И подчерта, че иска България да е посредник между Русия и Европа. Лидерката на БСП отсече, че срещата на Борисов с Ердоган, Туск и Юнкер във Варна е \"съвсем нормална\", и в нея нямало нищо историческо - европейските лидери се срещали постоянно с Ердоган без никакъв успех. Нинова коментира и сделката с ЧЕЗ, като подчерта за пореден път искането на БСП тя да бъде прекратена и рестартирана. И повтори отново тезата си, че  Цветанов намекна, че България ще изгони руски дипломати", "date": "2018.03.30", "title": "Нинова похвали Борисов, \"не му е било лесно, смела постъпка\""}
{"url": "http://clubz.bg/66098-nepobedenite_antyni_djoshua_i_djouzef_parkyr_koj_kolko_teji", "text": "Антъни Джошуа е по-тежък с 2,7 кг от своя съперник Джоузеф Паркър преди мача за световната титла в тежка категория в събота на националния стадион в Кардиф. Това показа днешното теглене на кантара. Британецът притежава титлите на IBF и WBА, а новозеландецът - на WBO. Джошуа, който е по-лек с малко повече от 5 кг (109,7 кг) в сравнение с предишния си мач срещу Карлос Такам, обяви, че се чувства много добре с по-ниското си тегло. Двамата с Паркър се държаха спортсменски, не си отправиха закани и обиди. За двубоя, който трябва да започне около полунощ наше време, са продадени близо 80 000 билета.  И двамата съперници са непобедени досега. 26-годишният Паркър има 24 победи в 24 срещи (18 с нокаут). При Джошуа (28 г.) съотношението е 20 от 20 (всичките с нокаут). Джошуа срещу Уайлдър - един неуреден мач за 250 милиона долара Победителят от мача най-вероятно ще се изправи в обединителен мач за всички колани срещу Дионте Уайлдър (САЩ), който е №1 на WBC.", "date": "2018.03.30", "title": "Непобедените Антъни Джошуа и Джоузеф Паркър - кой колко тежи"}
{"url": "http://clubz.bg/66070-v_imeto_na_biznesa_belgijci_i_turci_se_obvyrzaha_v_rusiq", "text": "Най-големият пивовар в света - белгийската компания ИнБев (AB InBev), съобщи за приключване на сливането на предприятия в Русия и Украйна с Anadolu Efes, най-голямата компания за бира в Турция. Компаниите получиха всички одобрения от държавните органи на Русия и Украйна и сключиха обвързващи споразумения. Сливането е с по равни дялове от двете, така че новата компания AB InBev Efes ще разполага с 11 пивоварни и три фабрики за малц в Русия и три пивоварни в Украйна. Сред марките, които щ произвежда, са както международни, така и местни бири: Spaten, Corona Extra, BUD, Velkopopovický Kozel, Miller Genuine Draft, Hoegaarden, \"Старый мельник из бочонка\", \"Клинское\". Сливането ще позволи на компанията да гарантира растеж и да заеме водеща позиция в Русия и Украйна, казва президентът на AB InBev Efes Дмитрий Шпаков. AB InBev и Anadolu Efes обявиха намерението да слеят местните си бизнеси през август 2017 г. Тогава беше обявено, че общия пазарен дял на двете компании в Русия надхвърля 27%, според компанията Nielsen. С такъв дял компанията може да претендира за второ място на руския пазар след \"Балтика\" (част от Carlsberg). Как се наливат основите на магистрала... с бира Това сливане е резултат от глобалната сделка за $106 млрд. за закупуване на конкурента на AB InBev - британската SABMiller. В резултат на тази сделка AB InBev взе 24% от акциите на Anadolu Efes, а SABMIller получи дял в замяна на своя руски бизнес, когато го обедини с активите на турската група в този регион.  Haй-гoлямaтa в cвeтa пивoвapнa ĸoмпaния Аnhеuѕеr-Вuѕсh ІnВеv бe cъздaдeнa пpeз 2008 г. cлeд cливaнeтo нa бeлгийcĸaтa ІnВеv и aмepиĸaнcĸaтa Аnhеuѕеr-Вuѕсh. Πpeз oĸтoмвpи 2016 г. АВ ІnВеv зaвъpши пoглъщaнeтo нa бpитaнcĸaтa ĸoмпaния ЅАВМіllеr.", "date": "2018.03.30", "title": "В името на бизнеса - белгийци и турци се \"обвързаха\" в Русия "}
{"url": "http://clubz.bg/66084-bez_%E2%80%9Enetfliks%E2%80%9C_v_nadprevarata_za_%E2%80%9Ezlatna_palma%E2%80%9C", "text": "„Нетфликс“ отпада от тазгодишната надпревара за една от най-престижните филмови награди – „Златна палма“ от филмовия фестивал в Кан. Тиери Фремо, директор на събитието, обяви, че стрийминг компаниите няма да бъдат напълно ограничени на фестивала, но няма да участват в състезанието за голямото отличие. Решението му е в допълнение на забраната за селфита, за която стана ясно в негово интервю от миналия петък, добавя „Холивуд Рипортър“. Обама преговаря с Netflix за собствено предаване Миналата година американската компания представи в рамките на фестивала филма си „Окджа“ (Okja) само за да бъде той иронично аплодиран, а след това и освиркван поради различията на правилата за разпространение в страната с тези, налагани от „Нетфликс“. Друга тяхна продукция на големия екран беше „Историите на семейство Мейеровиц“ (The Meyerowitz Stories). Френската филмова индустрия се възмути от решението на Фремо през 2017-а да допусне стрийминг гиганти в състезанието за „Златна палма“ и се закани да организира серия от протести, ако правилата не бъдат отново променени за изданието на фестивала през 2018-а. Рискът е бил нужен тогава, за да не се стигне до еднообразие на фестивала, оправда решението си Тиери Фремо. Той призна, че бил наясно с факта, че допускането на видеоплатформата до събитието ще предизвика множество дискусии във Франция, но мислел, че ще накара „Нетфликс“ да играят по неговите правила и след излъчването на двата филма в Кан, ще ги пуснат и по френските кина. Кан 2017: политиката настъпва към „Златна палма“ Американската компания също се опита да договори прожекциите на двата си филма за ограничен период от време, и то ден след като те бъдат пуснати онлайн, но законите във Франция не позволяват това и договорката между двете страни пропадна. Фремо изтъкна и нарастващата значимост на „могъщите нови играчи“ – „Амазон“, „Нетфликс“ и „Епъл“. Филмите с голям бюджет, които те продуцират, създават т. нар. „хибриди“, които не са нито телевизия, нито кино. Кан 2017: политиката настъпва към „Златна палма“", "date": "2018.03.30", "title": "Без „Нетфликс“ в надпреварата за „Златна палма“"}
{"url": "http://clubz.bg/66093-irlandcite_zakonno_shte_piqt_na_razpeti_petyk", "text": "Ирландците вече ще могат да утоляват жаждата си в питейните заведения и да купуват алкохол от магазините и на Разпети петък - традиционен ден на въздържание, през който продажбата на алкохол беше забранена от близо век - след като неотдавна беше гласуван закон за отмяна на тази забрана, предаде Франс прес. Законът за спиртните напитки от 1927 година, забраняваше продажбата на алкохол в магазините и баровете три дни в годината - на Разпети петък, на Коледа и деня на Свети Патрик - в страната, където властва католическата култура. Коледа и до днес си остава ден без алкохол, но забраната за деня на Свети Патрик беше премахната през 1960 година. След реформата, приета през януари, баровете могат да работят на Разпети петък от 10.30 до 00.30 часа местно време, както и кварталните магазини, които досега бяха щурмувани още от предишния ден от желаещи да си купят алкохол. Католическият Великден тази година е на 1 април, а православният - на 8 април. При представянето на закона държавният секретар за правосъдието и равенството Дейвид Стантън подчерта, че \"демографските промени и по-голямото многообразие сред населението са довели до отслабване на практикуването на религията\". Освен това той изтъкна, че делът на туризма в ирландската икономика се е увеличил, особено на Великден. Той всъщност не е ирландец, а кръчмите на този ден били... затворени Единствените изключения от забраната бяха влаковете и фериботите, където алкохолът беше разрешен на самия ден, а това караше ирландците и туристите да си купуват билети, за да заобикалят закона. Повечето ирландци обаче прекарват Разпети петък в семеен или приятелски кръг, но това може да се промени с новия закон, приветстван от търговците на алкохол. Според Ирландската федерация на винопроизводителите (VFI), представляваща управителите на ирландски пъбове, отмяната на забраната може да доведе до допълнителни продажби на стойност 40 милиона евро, освен 7-те милиона евро такси и акцизи за държавата.", "date": "2018.03.30", "title": "Ирландците законно ще пият на Разпети петък"}
{"url": "http://clubz.bg/66097-dimityr_delchev_ima_uteha_za_borisov_ninova_i_siderov_go_pozdraviha", "text": "Най-полезният ход на България е да бъде солидарна с \"повече от две трети\" от европейските държави, вече изгонили руски дипломати заради атаката с нервно-параличитен газ във Великобритания. Това коментира пред БНР във Варна председателят на Движение \"България на гражданите\" Димитър Делчев. България взе решение: няма да гони руски дипломати (СНИМКИ) Според него Народното събрание трябва да излезе с декларация, с която да поиска правителството да направи това. Не трябва да се   смята лидерът на ДБГ. В социалната мрежа по-късно добави: Той потвърди отново решението на партията да напусне Реформаторския блок, ако останалите формации в него не заемат ясна и категорична позиция срещу управлението на Борисов, не започнат работа по конкретна програма и не подкрепят идеята на ДБГ за реформаторски общности по места.", "date": "2018.03.30", "title": "Димитър Делчев: Има утеха за Борисов, Нинова и Сидеров го поздравиха"}
{"url": "http://clubz.bg/66075-tomislav_donchev_nqma_konsensus_za_gonene_na_ruski_diplomati", "text": "Няма консенсус за гонене на руски дипломати от България, а предвид факта, че българското правителство е коалиционно, такова решение трябва да се вземе с консенсус. Това обяснява в интервю пред агенция Ройтерс вицепремиерът Томислав Дончев. Илияна Йотова: По случая \"Скрипал\" имаме най-добрата роля - балансираща България отзова посланика си в Москва за консултации по случая \"Скрипал\", но не последва повечето страни членки на ЕС и НАТО, в т.ч. САЩ, които изгониха десетки руски дипломати в знак на солидарност с Великобритания, коментира Ройтерс.  На приключилия днес Съвет по сигурността към Министерския съвет стана ясно, че България няма засега да експулсира руски дипломатически представители. \"България няма да гони руски дипломати или технически представители\", съобщи премиерът Бойко Борисов. България, освободена от османско владичество от Русия, припомня Ройтерс, стана един от най-послушните сателити на СССР по време на студената война. Много българи имат силни културни симпатии към Русия, с която споделят кирилицата и православието. Това наследство се трансформира в коалиционно правителство на страната, в което десноцентристката партия ГЕРБ споделя властта с три по-малки националистически партии, които в различна степен подкрепят добрите отношения с Русия и твърдят, че страната трябва да приеме балансирана позиция по случая \"Скрипал\". Захарова: Ако България има доказателства за \"Скрипал\", нека ги даде Те се противопоставиха на призива на високопоставен служител на ГЕРБ да се последват съюзниците и да се изгонят руски дипломати (заместник-председателят на ГЕРБ Цветан Цветанов - б.р.). И президентът Румен Радев, и най-голямата опозиционна партия БСП настояват, че Великобритания трябва да предостави доказателства за участието на Русия в отравянето на бившия руски шпионин Сергей Скрипал. Сидеров: \"Скрипал\" щеше да бъде забравен, но Путин победи на изборите \"Категоричен съм, че това (призивите към България да изгони руски дипломати - бел. на Ройтерс) е грешка“, заяви Волен Сидеров, лидер на проруската националистическа партия \"Атака\", един от малките коалиционни партньори на ГЕРБ. \"Имаме един неясен случай, в който няма доказателства за участие на Русия\", добави още Сидеров. Вашингтон обмисля арест на руски активи в САЩ заради делото \"Скрипал\" Дончев заяви, че засега България ще изчака доклада на Организацията за забрана на химическото оръжие (ОЗХО), като междувременно София ще следи развитието на събитията отблизо. Скрипал отровен с новичок, намазан на входната врата на дома му По-късно правителствената пресслужба публикува съобщение, в което заяви, че: \"Във връзка с публикациите, които отразяват интервю на заместник министър-председателя Томислав Дончев за агенция Ройтерс, заявяваме, че той не е правил изказвания и оценки относно ориентацията на правителството по отношение на която и да е от страните в случая \"Скрипал\".  Посланията за обвързаност на правителството с други държави са интерпретация на медията и не следва да бъдат обвързани с официалната позиция на кабинета, изказана след днешното заседание на Съвета за сигурност към Министерския съвет\". Интервюто е озаглавено: \"Старите връзки с Русия влияят на решението на България за случая \"Скрипал\". Захарова: Ако България има доказателства за \"Скрипал\", нека ги даде Сидеров: \"Скрипал\" щеше да бъде забравен, но Путин победи на изборите Вашингтон обмисля арест на руски активи в САЩ заради делото \"Скрипал\" Скрипал отровен с новичок, намазан на входната врата на дома му", "date": "2018.03.30", "title": "Томислав Дончев: Няма консенсус за гонене на руски дипломати"}
{"url": "http://clubz.bg/66087-ahmed_musa_poluchi_1_g_zatvor_po_chlen_ot_nk_ot_toshovo_vreme", "text": "Пловдивският Апелативен съд потвърди присъдата от една година лишаване от свобода, определена от Пазарджишкия Окръжен съд на Ахмед Муса Ахмед по делото за участие в група проповядваща антидемократична идеология, разпространяване на антидемократична идеология и за проповядване на омраза на религиозна основа. Това съобщи БНР. Делото за т. нар \"радикален ислям\" вече стигаше до ВКС и се връщаше. За пръв път през 2015 г. първата инстанция наложи на Ахмед Муса Ахмед ефективна присъда - лишаване от свобода в размер на година, по много рядко използвания член 108 от НК:  и други подобни  На 1 юли 2015 г. Апелативният съд на Пловдив измени присъдата му,  лишаване от свобода за \" ,   на религиозна основа чрез слово, печат или други средства за масова информация. Така общото най-тежко наказание стана 2 години лишаване от свобода. ВКС оправда Ахмед Муса: Салафизмът не е антидемократична идеология Оттогава делото срещу групата - наблюдавано в зала и от духовни лица от Мюфтийството в зародиша му - напредва и се връща между инстанциите. С настоящата присъда друг обвиняем по делото Юсуф Горелски е изцяло оправдан, а на останалите 11 обвиняеми са намалени наложените административни наказания, т.е. - глоби по 1500 лв. Присъдата подлежи на обжалване и протест в 15-дневен срок. Муса обаче, който почти постоянно пребивава по арестите, нищо чудно накрая да се окаже, че я е \"надлежал\" и да осъди прокуратурата. Прокурорът от Апелативна прокуратура Пловдив Виктор Янков заяви пред журналисти, че ще протестират така наложената присъда, защото настояват на 2 г. затвор. Държавното обвинение настояваше и за налагането на постоянна мярка \"задържане под стража\" на Муса, но Апелативният съд не уважи това искане и така подсъдимият остава на свобода под парична гаранция. Ахмед Муса има обвинение и по друго дело – за призоваване към религиозна война.", "date": "2018.03.30", "title": "Ахмед Муса получи 1 г. затвор по член от НК от \"Тошово\" време"}
{"url": "http://clubz.bg/66096-da_bylgariq_dsb_gerb_i_borisov_se_razoblichiha_kato_provodnik_na_ruskoto_vliqnie", "text": "ГЕРБ и нейният лидер Бойко Борисов се разобличиха като проводник на руското влияние у нас. Така четири извънпарламентарни сили - \"Да, България\", ДСБ, ДЕОС и БЗНС - коментираха решението на правителството днес да не следва примера на ЕС и други европейски държави и да не експулсира руски дипломати заради атаката с нервно-параличитен газ на британска територия. България взе решение: няма да гони руски дипломати (СНИМКИ) Четирите партии от \"демократичната общност\", както се определят в момента, определиха поведението на Борисов кат  И припомнят, че то идва Това само засилвало тяхната решимост да създадат \"политическа алтернатива на сегашния модел на управление\", пиша от ДСБ, \"Да, България\", ДЕОС и БЗНС. Ето и пълният текст на позицията им:  ", "date": "2018.03.30", "title": "\"Да, България\", ДСБ: ГЕРБ и Борисов се разобличиха като проводник на руското влияние"}
{"url": "http://clubz.bg/66074-direktor_na_facebook_vsichko_e_opravdano_v_imeto_na_rasteja", "text": "Всичко, което правим в името на растежа, е оправдано. Това пише заместник-директорът на Facebook Андрю Босуърт във вътрешен за компанията документ, разпространен сред служителите през 2016 г. Той разкрива, че работещите в социалната мрежа са напълно наясно с негативните последици от бизнес стратегията си. В бележката, с която разполага Buzzfeed News, наречена \"The Ugly\", Босуърт обяснява, че Facebook вярва, че си заслужава да поема рискове, за да расте, и това е така заради по-голямата цел – да свързва хората по целия свят. 50 милиона акаунта източени от Facebook в помощ на Тръмп и Брекзит Босуърт е талантлив лидер, който обаче казва много провокативни неща, казва изпълнителният директор на Facebook Марк Зукърбърг в отговора си до Buzzfeed News, в който коментира документа. Босуърт пък заяви днес в Twitter, че не е бил съгласен с всичко това, когато е публикувал текста, нито е съгласен с него сега. По думите му той се е опитвал да хвърли повече светлина върху въпроси, които са неприятни за обсъждане, но са ключова част от изграждането на продуктите. Той казва, че текстът \"целял да бъде провокативен\". Босуърт е част от най-тесния кръг на Марк Зукъбрърг, припомня Buzzfeed. Той става част от Facebook през януари 2006 г. и играе ключова роля в развитието на социалната мрежа. Текстът, разпространен сред служителите на компанията, е написан от Босуърт ден след като убийството на мъж в Чикаго е пуснато на живо в социалната мрежа чрез функцията Facebook Live. През последната година Facebook е замесена в редица скандали, последният от които е свързан с използването на данните от 50 милиона потребителски профила от аналитична фирма \"Cambridge Analytica\", разработила стратегията, която вкара Доналд Тръмп в Белия дом и изкара Великобритания от ЕС.", "date": "2018.03.30", "title": "Директор на Facebook: Всичко е оправдано в името на растежа "}
{"url": "http://clubz.bg/66088-7_palestinci_ubiti_v_gaza_video", "text": "Най-малко 7 палестинци са убити, а 350 души са ранени при сблъсъци в ивицата Газа, предаде Би Би Си. Данните са на палестинското здравно министерство. Повечето хора са пострадали от израелски куршуми. От израелската армия съобщиха за размирици в 6 селища и че са стреляли по главните вдъхновители. Израелски политик иска анексия на Газа и Западния бряг Палестинци се събраха в пет лагера край границата на протест, който нарекоха Великият поход на завръщането. Израелските сили за отбрана (ИСО) съобщиха, че 17 000 палестинци са се събрали на пет места край границата. Войници стрелят по \"главните вдъхновители\", за да прекратят безредиците, включващи палене на автомобилни гуми и хвърляне на камъни и коктейли \"Молотов\" по оградата. Палестина иска край на отношенията с Израел във всички области Въведена е \"закрита военна зона\" в района около ивицата Газа. Преди започването на протестите днес с изстрел от израелски танк край град Хан Юнис е убит 27-годишният фермер Омар Самур, съобщи палестинското министерство на здравеопазването. Още един човек е ранен. Според очевнидци двамата брали магданоз. Ислямистката групировка \"Хамас\", която управлява в Газа, обвини ИЗраел, че се опитва да унижава палестинците с убийството на фермера и призивите да не участват в протестите. Израелската армия контролира забранена за влизане зона по границата с Газа, като се позовава на съображения за сигурност. Заради протеста тя удвои присъствието си там. Опасенията са, че може да бъде направен опит за масово преминаване на границата. Специално за днешните протести палестинците вдигнаха 5 лагера по границата с Израел - от Бейт Ханун на север до Рафа край границата с Египет. Великият поход на завръщането започва днес, навръх Деня на земята. Палестинците го отбелязват на 30 март. Те почитат паметта на шестима протестиращи, убити ог израелските сили за сигурност при демонстрации срещу конфискуването на земята през 1976 г. Предвижда се проявите да продължат до 15 май. Този ден палестинците наричат Накба, т.е. катастрофа. Става дума за прогонването на стотици хиляди палестинци по време на конфликта, съпътствал създаването на Израел през 1948 г. Палестинците отдавна искат да се завърнат по родните си места. Израелските власти обаче смятат, че те трябва да се заселят в бъдеща палестинска държава в Газа и на Западния бряг. Палестина иска край на отношенията с Израел във всички области", "date": "2018.03.30", "title": "7 палестинци убити в Газа (ВИДЕО)"}
{"url": "http://clubz.bg/66068-novi_aresti_za_tragediqta_v_kemerovo", "text": "Нови обвинения ще бъдат повдигнати за трагедията в търговския център \"Зимна вишна\" в руския град Кемерово, която по официални данни отне живота на 64-ма души, 41 от които деца. Днес беше арестувана   Юлия Богданова, съобщи \"Интерфакс\". Домът й е обискиран и скоро ще й бъде предявено обвинение за нарушаване на изискванията за пожарна безопасност, довели до смъртта на две и повече лица, заяви представителката на следствения комитет Светлана Петренко, цитирана от ТАСС. Според разследването Богданова е получавала нееднократно сигнали за дефектите на противопожарната система в сградата, но подчинените й твърдят, че винаги ги игнорирала. Кой ще се окаже виновен за трагедията в Кемерово Обвинения ще бъдат повдигнати и на  , съобщи Нюз.ру. Танзиля Комкова ще бъде обвинена в злоупотреба с правомощия. Според разследващите тя не е предприела мерки, за да спре експлоатацията на сградата, в която се помещава търговският център, въпреки че е била построена без съотвените разрешения. Комкова ще бъде обвинена и в корупция. Заплашват я до 10 години затвор. Комкова е назначена за ръководител на държавната инспекция по строителен надзор от губернатора на Кемеровска област Аман Тулеев през септември 2010 г. По-рано стана ясно, че по време на пожара вратите на киносалона, където имало много деца, били блокирани, а системата за безопасност в цялата сграда на практика не е функционирала. Системата за оповестяване след получаване на сигнал за пожар е била отключена от частен охранител. Повечето хора от персонала са избягали, като са оставили на произвола родителите и децата. Първи са избягали тези, които е трябвало да отговарят за сигурността, за организацията на евакуацията, разказа шефът на Следствения комитет Александър Бастрикин.  Досега обвинения са повдигнати на петима души - на мениджъра на търговския център Надежда Судьонок, на директора на компанията, отговорна за пожарната безопасност на \"Зимна вишна\", Игор Полозиненко, на служител на фирмата, пряко отговорен за изправността на противопожарната аларма, на служител на частна охранителна фирма и на техническия директор на компанията собственик на \"Зимна вишна\" Георгий Соболев. И петимата са в ареста. Междувременно руските медии съобщиха, че Кремъл няма да уволни Тулеев, чиято оставка беше поискана от близките на загиналите при пожара. Той не отиде на мястото на трагедията с аргумента, че кортежът му ще предизвика задръстване. Руският президент Владимир Путин заяви, че преди да се решава въпросът за оставки, трябва да се установят виновните. Тулеев и заместниците му са дарили еднодневните си надници на семействата на 7 от загиналите при пожара, съобщи сайтът на кемеровската администрация. Властите отчетоха, че по сметките на близките постъпват дарения от трудови колективи, търговски фирми и граждани от Русия и от цял свят и до момента в благотворителната сметка са събрани 24.3 млн. рубли (около 341.4 хиляди евро). Говорителят на Путин - Дмитрий Песков, опроверга вчера слуховете за повече от 64 жертви при пожара в Кемерово. Според различни твърдения цифрата на загиналите достигала близо 300 души. Той се опита да оправдае изказванията на губернатора с \"мъка и емоции\" и призна, че на площада в Кемерово е имало над 2000 души протестиращи заради трагедията. Тулеев обвини протестиращите, че са политически мотивирани. Той добавя, че президентът е отишъл в моргата и е говорил с инициативната група, която бе пусната да провери броя на жертвите след слуховете, че са много повече от официално обявените 64. Има обаче десетки хора, които все още се издирват.", "date": "2018.03.30", "title": "Нови арести за трагедията в Кемерово"}
{"url": "http://clubz.bg/66071-djudas_prijst_sa_nominirani_za_zlatni_bogove", "text": "Британските величия на тежката музика \"Джудас прийст\" са сред номинираните за наградите \"Златни богове\" на сп. \"Метъл хамър\", съобщи Контактмюзик.  Роб Халфорд и компания ще се съревновават за отличието за най-добра британска група. В категорията са номинирани още \"Крадъл ъв филт\", \"Ейлсторм\", \"Роло Томаси\" и \"Аскин Аликзандрия\".  С номинации за най-добра международна група са \"Стоун сауър\", \"Тривиум\", \"Паркуей драйв\", \"Мерилин Менсън\" и \"Арч енеми\". Носителите на приза за най-добра група на живо ще бъдат избрани измежду \"Сабатон\", \"Лакуна койл\", \"Конвърдж\", \"Кенибъл корпс\" и \"Солстафър\".  В категорията за музикално събитие на годината са номинирани фестивалите \"Даунлоуд\", \"Блъдсток\", \"Тек-фест\", \"Чикаго оупън еър\" и \"Вакен\".  Водещ на \"най-тежката\" церемония в музиката ще бъде вокалът на \"Хейтбрийд\" Джейми Джаста. Отличията ще бъдат раздадени в Лондон на 11 юни.", "date": "2018.03.30", "title": "\"Джудас прийст\" са номинирани за \"Златни богове\""}
{"url": "http://clubz.bg/66085-moje_li_bankata_za_razvitie_da_finansira_golemi_kompanii_razbiraj_inerkom", "text": "Защо ръководствотпо на Българската банка за развитие (ББР) разглежда искане на фирма, която не отговаря на определението \"малки и средни предприятия\", каквито по закон банката трябва да подпомага? Този въпрос постави днес по време на парламентарния контрол депутатът от левицата Румен Гечев на икономическия министър Емил Караниколов.  Става въпрос за кандидат-купувача на бизнеса на ЧЕЗ в България - \"Инерком България\". Както е известно, ББР е издала стандартно писмо, с което на практика се е съгласила да рефинансира заем на ЧЕЗ към Европейската банка за възстановяване и развитие (ЕБВР). От ЧЕЗ смятат, че \"Инерком\" няма да плати за сделката В отговор Караниколов заяви, че такова искане реално не е разглеждано. Както изпълнителният директор на ББР Стоян Мавродиев неотдавна го определи, това писмо е \"голямо правно нищо\", защото кореспонденцията е неангажираща. Гечев поиска банката да прави отчети на всяко шестмесече за това какви финансови задължения и към какви фирми поема. В това число да направи публичен отчет за първото шестмесечие на тази година.  И даде пример с отпускането на кредит от 20 млн. евро на млада пазарджишка фирма, която искала да поставя фотоволтаици. \"Износа на Китай ли стимулираме?\", ядоса се Гечев. След което препоръча на министъра да изпита служителите на банката по закона - знаят ли го те и ако да - знаят ли, че имат право да финансират само малки и средни предприятия. Караниколов предпочете да не влиза в диалог. Само обеща проверка, за резултатите от която Гечев щял да бъде своевременно уведомен. ", "date": "2018.03.30", "title": "Може ли Банката за развитие да финансира големи компании, разбирай - \"Инерком\"?"}
{"url": "http://clubz.bg/66090-shte_stane_li_trymp_pyrviqt_razvel_se_prezident", "text": "Навремето Доналд Тръмп спечели Белия дом с подкрепата на семейството си, което изглеждаше сплотено. Но в наши дни кланът е разтърсен от разкрития за извънбрачни връзки на президента и разследването за предполагаеми връзки с Русия, пише Катрин Триомф от Франс прес. Картината от нощта на изборите не се е променила: цялото семейство Тръмп си съперничи по елегантност на трибуната зад патриарха. Но за 16 месеца семейството понесе тежки удари. След като предполагаемата връзка на президента с порноактрисата Сторми Даниълс - чието истинско име е Стефани Клифърд - отново се появи в медиите, поведението на Мелания Тръмп, третата съпруга на бившия магнат на недвижими имоти, се следи под лупа. Първата дама остава във Флорида заедно с 12-годишния син Барън Тръмп. След като в неделя Си Би Ес пусна интервю със Сторми Даниълс, американските медии виждат в това признаци на семейно напрежение, по липса на отговор от самата нея. Преди седем дни, когато всички говореха за предполагаемите връзки на президента със Сторми Даниълс или с плеймейтката Карън Макдугъл, а Макдугъл дори се извиняваше на Мелания Тръмп, тя публикува в Туитър снимка на себе си и съпруга си, усмихнати, един до друг в Белия дом. Плеймейтка към Мелания: Извинявай, че спах с Доналд (ВИДЕО) Нейната говорителка Стефани Гришам също не издава нищо. В неделя тя просто порица вкуса на медиите към \"мръснишки истории\" и поиска името на сина й Барън да не се замесва в тях. Това не попречи на някои американски медии да спекулират за разделяне на президентското семейство. Подобно събитие би било първото в историята на САЩ, подчертава Сам Ейбръмс, преподавател по политически науки в колежа \"Сара Лорънс\". Макар че президентите Кенеди, Рузвелт и Клинтън са имали извънбрачни връзки по време на мандатите си, \"първата дама всеки път е оставала до тях\", припомня той. Доналд Тръмп може \"да скъса с тази традиция, както скъса и с други\", но съпругата му също може да \"преглътне горчивия хап\" и да продължи докрай да играе ролята, която й дава \"голямо влияние\", смята той. Но освен Мелания от изборите насам на първа линия са и децата на Тръмп, особено по-големите - Доналд-младши и Иванка Тръмп, от първия брак на президента на САЩ - които са замесени в различни скандали. Косвено е засегната и бившата манекенка Иванка Тръмп, любимата дъщеря на президента, която стана съветничка в Белия дом: както Сторми Даниълс, така и Карен Макдугъл заявиха, че милиардерът ги е сравнявал с нея, когато им правел комплименти. През февруари представителката на САЩ на Зимните олимпийски игри в Южна Корея срази журналистите, които я попитаха дали вярва на жените, които обвиняват баща й в сексуален тормоз, обвинения, които той системно отрича. Що се отнася до съпруга й Джаред Къшнър, който играеше ключова роля в предизборната кампания на Тръмп и е натоварен с възобновяването на преговорите между Израел и палестинците, той изпитва затруднения: смятан преди време за \"сивия кардинал\" на президента, влиянието му изглежда отслабва, откакто в края на февруари загуби достъпа си до най-секретните материали на Белия дом. Къшнър е също така на мушката на специалния прокурор Робърт Мълър, който разследва възможността този дипломат от Харвард да се е възползвал от контакти с чуждестранни представители, за да облагодетелства собствената си фирма за недвижими имоти. Доналд Тръмп-младши се развежда Доналд Тръмп-младши, най-големият син на президента, който ръководи заедно с брат си Ерик компанията Тръмп организейшън - холдингът, който обединява цялата империя за недвижими имоти на Тръмп - също е в затруднено положение. Той вече привлече вниманието с това, че по време на предизборната кампания се е срещнал с руска адвокатка, твърдяща, че разполага с компрометиращи материали за Хилъри Клинтън. Тръмп-младши беше призован да предаде на прокурора документите на Тръмп организейшън, отнасящи се до Русия. Достатъчни ли са тези новини, за да отслабят политически 45-ия президент на САЩ? Обществото е свикнало да вижда изневерите му, описвани в медиите, подчертава Сам Ейбръмс. Но въпреки това той изглежда \"все по-сам, зависещ все по-малко както от съветниците, така и от семейството си\". (БТА) Доналд Тръмп-младши се развежда", "date": "2018.03.30", "title": "Ще стане ли Тръмп първият развел се президент?"}
{"url": "http://clubz.bg/66079-moskva_pochita_jertvi_ot_bombardirovki_na_svoite_syyuznici", "text": "Русия почита жертвите от бомбардировките на собствените си съюзници срещу държава, която е била част от противниковия лагер, макар и да не е воювала с нея. Това става ясно от съобщението на руското посолство у нас. В профила си във фейсбук дипломатическата мисия съобщава, че  В съобщението се уточнява, че събитието е организирано от столичния съвет на БСП, фондация \"Братя Василеви\" и Съюза на патриотичните сили \"Защита\". Интересното е, че по време на споменатите бомбардировки СССР е съюзник на Великобритания и САЩ срещу нацистка Германия. И макар да е съюзник на хитлеристите, България не воюва срещу Съветския съюз, а обявява война единствено на британците и американците. Затова те я бомбардират. Но в крайна сметка у нас влизат съветските войски. Появата на руския дипломат е озадачаваща, защото Русия няма общо с това историческо събитие. Случаят съвпада с рязкото изостряне на отношенията между Великобритания и Русия заради отравянето на двойния агент Сергей Скрипал.      ", "date": "2018.03.30", "title": "Москва почита жертви от бомбардировки на своите съюзници"}
{"url": "http://clubz.bg/66072-prokuraturata_obvini_rumen_ovcharov_za_bezstopanstvenost_za_9_mln_leva", "text": "Софийската градска прокуратура внесе днес в спецсъда обвинителен акт срещу бившия министър Румен Овчаров за умишлена безстопанственост и за длъжностно престъпление. Това информираха от прокуратурата.  Румен Овчаров е с мярка подписка. Ако бъде признат за виновен, той може да получи наказание от три до десет години затвор, както и лишаване от право да се заема определена държавна или обществена длъжност и да се упражнява определена професия или дейност. От миналата година - на \"ръба\" на погасяването поради абсолютна дайвност, прокуратурата започна да твърди, че в периода от 9 юни 2006 до 18 юли 2007 г. Овчаров като министър на икономиката и енергетиката не е упражнил достатъчно контрол, в резултат на което са последвали значителни щети за \"Мини Бобов дол\" ЕАД в общ размер 8 940 231.47 лева, като престъплението е в особено големи размери и представлява особено тежък случай. Министерството е принципал на въгледобивното дружество. Второто обвинение спрямо бившия министър е за това, че в периода от 31 май 2006 г. до 26 февруари 2007 г. превишил властта си и е нарушил служебните си задължения с цел да набави за частно дружество облага, изразяваща се в осигуряване на възможност за добив на подземни богатства, изключителна държавна собственост, и от това са настъпили немаловажни вредни последици за \"Мини Бобов дол\" ЕАД и българската държава, като случаят е особено тежък. В качеството му на министър на икономиката и енергетиката Румен Овчаров бил запознат с влошените финансови показатели на дружеството, поради което извършил смяна на съвета на директорите. Новоизбраният съвет на директорите предложил три оздравителни плана за дружеството, но и трите били отхвърлени без мотиви от страна на министъра. През пролетта на 2006 г. към дейността на дружеството проявили инвеститорски интерес две частни компании. Въпреки изискването за провеждане на търг при наличие на повече от един кандидат, Румен Овчаров дал разрешение на \"Мини Бобов дол\" ЕАД да отдаде възмездно под наем за срок от 5 години на частната фирма \"Ораново\" ЕООД активи, собственост на \"Мини Бобов дол\" ЕАД, при условията на пряко договаряне. (Собствеността на \"Ораново\" е свързвана с бизнеса на Христо Ковачки. бел.р.). Извършените две финансови проверки от работни групи към Министерство на икономиката и енергетиката констатирали, че вследствие на сключения договор за наем не били постигнати заложените цели и не било постигнато финансово оздравяване на \"Мини Бобов дол\" ЕАД. Дружеството продължавало да работи на загуба и да трупа задължения, тъй като наемната цена дори не покривала амортизационните разходи. Въпреки че бил запознат с тези констатации, Румен Овчаров умишлено не предприел действия за тяхното отстраняване. През този период Овчаров нарушил служебните си задължения, като допуснал да се извършва добив на подземни богатства, изключителна държавна собственост, без проведена процедура за предоставяне на концесия от дружеството наемател и от това са настъпили немаловажни вредни последици за \"Мини Бобов дол\" ЕАД и българската държава. Интересно е, че делото се внася в духа на позната практика след промяната на НПК от миналата есен и пращането на \"високата\" корупция в спецсъда: внася го Софийската градска, а не Специализираната прокуратура. Така вече \"катастрофира\" още на старта процесът срещу Симеон Дянков, Трайчо Трайков, Иво Прокопиев и др., като съдът прие, че обвинителният акт е внесен от некомпетентен орган, прекрати го и го върна на обвинителите. По същата схема СГП внесе обвинение срещу Даниел Митов и заместника му Христо Ангеличин. Бившият министър на енергетиката е обвиняем и за мегаделото за АЕЦ \"Белене\", където ще отговаря за безстопанственост и нанесени щети за 193 милиона евро. Причината е, че в нарушение на Закона за обществените поръчки е допуснал подписването на споразумението между \"Националната електрическа компания\" (НЕК) и руската \"Атомстройекспорт\" (АСЕ) на 29 ноември 2006 г., докато бе министър в кабинета на тройната коалиция.", "date": "2018.03.30", "title": "Прокуратурата обвини Румен Овчаров за безстопанственост за 9 млн. лева"}
{"url": "http://clubz.bg/66082-evn_i_energo_pro_poiskaha_po_skyp_tok_s_nad_5_ot_1_yuli", "text": "ЕВН и Енерго Про внесоха предложенията си за по-високи цени на тока от 1 юли т.г. в Комисията за енергийно и водно регулиране (КЕВР). Очаква се и третото електроразпределително дружество - ЧЕЗ, да го направи, след като и трите заявиха в законовия срок, че ще поискат повишения.  КЕВР няма да допусне рязко повишаване на тока Компанията, която доставя тока на Югоизточна България, предлага дневната електроенергия за домакинствата да бъде увеличена с 6.9%. Това прави от 0.17675 лева за киловатчас на 0.18899 лева без ДДС. Предложението им за поскъпване на нощния ток е 5.4% или от 0.10043 лева за киловатчас на 0.10586 лева. Едно домакинство в Югоизточна България ползва средно 200 киловатчаса дневна и 70 киловатчаса нощна енергия. В момента сметката му е 50.86 лева с ДДС. Ако КЕВР одобри предложението за поскъпване на тока на ЕВН, тя ще стане 54.25 лв или това 3.39 лева повече. Всички ВЕИ-та над 4 MW излизат на свободния пазар на ток По закон решенията за промяна на цената на тока се вземат от КЕВР един път годишно. Новите цени, които ще влязат в сила от 1 юли 2018 г., ще действат до юни 2019 г. Одобрението на заявените цени от страна на КЕВР ще осигури на компанията краен снабдител EVN България Електроснабдяване разходите, с които да изпълнява лицензионните си задължения за обслужването на над 1.5 милиона клиенти в Югоизточна България.  Заявените цени са калкулирани и на база отчетения оперативен разход на мрежовата компания \"Електроразпределение Юг\" за 2017 г. заедно с процента на инфлацията. По отношение на заявлението за цени на EВН България Топлофикация от 1 юли 2018 г. компанията предлага поскъпване на цената на топлинна енергия с 1.76% от 82.91 лв/МВтч (без ДДС) на 84.37 лв/МВтч (без ДДС). Дружеството, което доставя ток в Североизточна България - Енерго Про, пък предлага средното увеличение за домакинствата да е с 5.5% процента, като увеличението е сметнато при сега действащите цени на НЕК. Предложенията се основават на разходите за оперативната дейност на \"Електроразпределение Север\" и \"Енерго-Про продажби\". Изменението на цените за крайните потребители ще се определи от КЕВР след като се вземат предвид предложенията на всички участници по веригата - производители, пренос, разпределение, уточняват от енергийния регулатор. Всички ВЕИ-та над 4 MW излизат на свободния пазар на ток", "date": "2018.03.30", "title": "ЕВН и Енерго-про поискаха по-скъп ток с над 5% от 1 юли"}
{"url": "http://clubz.bg/66073-shpionka_ta_drynka", "text": "Не, не съм никакъв адвокат на Юлия Кръстева и отношението си към нея базирам на принципа, че човекът е везна с две блюда - блюдото за добрите дела и блюдото за лошите. И ако това за добрите дела е много по-пълното, то ще натежи, ще падне надолу и ще виждаме него и по него основно ще ценим човека, а другото, ако е твърде леко, ще се вдигне високо, почти ще се скрие от очите ни и няма да се опитва да изглежда равноценно и дори по-определящо отношението ни към човека от първото. Юлия Кръстева или агент Сабина (ДОКУМЕНТИ) Какво видях от беглото запознаване с досието: Това досие е изобличаващо не за ЮК, а за ДС - ама че мерзки са били като правило делата й - смрад! Ровене в бельото, четене на писмата, обграждане отвсякъде и опити да се задуши човекът, да му се влияе и да му се моделира и дори заповяда мисленето. ЮК все е ненадеждна като осведомител, все не представляват интерес информациите й, все не е това, което се очаква от нея. Тя е маневрирала, извъртала се е, казвала е това-онова, колкото да се измъква от досадните агенти, очевидно защото близките й са тук, в лапите на режима. Споделяла е разни работи, които и във вестниците ги има, и в литературните журнали, и в обществените клюки, и в политическите сплетни. Тъжно ми стана за нея, такъв интелект, такава личност, а такова преследване. Не мога да бъда морален съдник на никого как и защо е предприел дадено решение. Аз не се гордея, че не съм бил никакъв с ДС, че нямам връзки с нея, защото тя не ми е предлагала, не ме е притискала, може би не ме е забелязвала или пък не е искала да се захване с мен (вероятно като внук на враг на народа, не знам, но дори и затова нямам заслуга аз лично). Ако ме бе обкръжила, ако ме бе поставила пред избор или-или, а аз бях отказал, тогава да се гордея. А така - да се гордея, че не ме е привикала!? Не ме е поставила до стената!? За мен е главно в случая дали ЮК е навредила някому, разбила ли е чужда съдба, направила ли е мръсно на нечия научна кариера, съсипала ли е нечия репутация? Засега нямам положителен отговор на нито един от тези въпроси. Може би заради беглото прелистване на досието й. Когато започнах да изграждам с мои приятели и съмишленици СДС в Перник, веднага забелязах нещо страшно - при нас идваха и хора, които изкарваха социализма като главен виновник за това, че са маргинали, аутсайдери, неудачници или провалени като личности. А всъщност за мнозина от тях с невъоръжено око се виждаше, че те при всеки един строй щяха да бъдат маргинали, аутсайдери, неудачници или провалени личности. Но смяната на системата им даде възможност, златен шанс, да си изперат биографиите и да накиснат соца за това, че са такива, каквито са. Е, да обърнем нещата от минус на плюс. Да, соцът разби много съдби, но има и такива хора, които бяха личности по рождение и талант по размах на мисълта и вътрешна, Божия искра. Да имаш такава Божия искра - това е почти нечовешка отговорност, да й дадеш шанс, да й дадеш възможност да се осъществи, да я изпълниш като свое призвание! В името на тази Божия искра понякога е трябвало да се правят компромиси - някои от тях на мен ми се виждат непосилни, но от днешна гледна точка, след като толкова видях и преживях и толкова корита с разбити илюзии бяха препълнени пред мен. Аз не мога да бъда морален съдник на направилите тези компромиси, но се радвам, че Божията искра се е осъществила. В случая на ЮК това е така, тя е Българската, в голямата Обществена наука, запазена марка. Доказано име. За Главното нека я съди Онзи, който е вселил искрата си в нея. А за това, че стотици творци с такава искра са били задушени у нас и искрата им е изгаснала, вината не е на ЮК, вината е на тоталитарния соц и на мерзката, пошла, гадна и проклета част от деянията на ДС... Е, това за сетен път се видя - и от досието на ЮК... ...    ", "date": "2018.03.30", "title": "Шпионка, та дрънка!"}
{"url": "http://clubz.bg/66091-rusiq_goni_diplomati_ot_22_evropejski_strani", "text": "Русия изгони днес дипломати от общо 22 европейски държави. След като започна с 23-ма британски и 60 американски дипломати, днес към тях бяха добавени техни колеги от Финландия (1), Италия (2), Полша (4), Литва (3), Латвия (1), Холандия (2), Швеция (1) и Естония (1), Германия (4), Испания (2), Чехия (4), Норвегия (1), Хърватия (1) и Ирландия (2) и Украйна (13). И също така и от Дания, Естония, Македония, Молдова, Румъния и Канада. Ето кои държави изгониха дипломати на Русия (ПЪЛЕН СПИСЪК) Съобщенията бяха направени от външните министерства на засегнатите страни. В това време в дипломатическото ведомство в Москва продължава срещата със специално извикани там посланици на държави, \"предприели недружелюбни действия срещу Русия в знак на солидарност с Великобритания по т. нар. случай \"Скрипал\". Русия гони 60 дипломати на САЩ Стъпките на Русия са огледални мерки. Споменатите страни изгониха руски дипломати, като се солидаризираха с Великобритания. Лондон обвинява службите на Москва, че са отровили бившия агент Сергей Скрипал. Руското външно министерство съобщи също, че е дало на Великобритания срок от един месец да намали броя на дипломатите си в Русия до този на руската дипломатическа мисия във Великобритания, предадоха световните агенции. В изявление на министерството на външните работи се казва, че днес е бил извикан британският посланик в Москва Лори Бристоу и му е била предадена протестна нота. В нея се казвало, че британските \"провокативни действия\" са довели до решението на много западни правителства да изгонят десетки руски дипломати от техните столици. България взе решение: няма да гони руски дипломати (СНИМКИ) България днес взе решение да не гони руски дипломати, а извиканият за консултации посланик в Русия Бойко Коцев се връща в Москва. Русия гони 60 дипломати на САЩ България взе решение: няма да гони руски дипломати (СНИМКИ)", "date": "2018.03.30", "title": "Русия гони дипломати от 22 европейски страни"}
{"url": "http://clubz.bg/66069-kak_osvoboditelite_ni_osvobojdavat_ot_sebe_si", "text": "Българите одобряват все по-малко Русия и все повече Европейския съюз (ЕС) и НАТО - това е изречението, което описва най-кратко публикуваното изследване на обществените нагласи от “Алфа рисърч”. Това се случва няколко седмици след като руският патриарх Кирил остро нападна президента Румен Радев, а и всички българи, че не отдавали достатъчно почит на Русия за освобождението от 1878 година. Малко след това телевизионните кадри от преизбирането на Владимир Путин за президент върнаха българите години назад, когато се гласуваше масово, под строй и безалтернативно. Русия губи доверие сред българите (ГРАФИКИ) Изследването е приключило на 24 март, т.е. след отравянето на двойния агент Сергей Скрипал, и след като Великобритания обвини Русия и изгони 23 нейни дипломати. Ако погледнем данните от подобни социологически изследвания за няколко години назад, забелязваме и други съвпадения със значими политически събития. Така ни просветва: българите започват да харесват по-малко Русия, когато усетят неуважение, когато ситуацията там започне да ги плаши и когато Москва е силно конфронтирана със Запада, т.е. ЕС и НАТО, към които принадлежи България. Традиционно българите са най-приятелски настроени към Русия, и в това отношение нито една от страните от ЕС не може да ѝ прави конкуренция. Историческите наслоения са факт, езиковата и религиозна близост също помагат за това. Данните обаче показват, че тази величина не е непроменлива. Преди 10 години, когато страната тъкмо се бе присъединила към ЕС, одобрението за съюза бе само 38% (цитираните данни тук и по-надолу са на “Алфа рисърч”). Макар и с временни спадове, след това то неизменно се покачи. Преди пет години подкрепата за НАТО също бе 38%. Но веднага, след като Русия незаконно анексира Крим през март 2014 г., българите рязко повишиха доверието си в ЕС и НАТО. Какво се случи ли? Видяха неуважение към международно признатите граници, уплашиха се от агресивното поведение на Русия и усетиха засилената конфронтация между Москва и Запада. Тогава се обърнаха по-силно към своето семейство - ЕС и НАТО. Година по-късно на директен въпрос дали България да бъде част от Европейския съюз и НАТО, или да е част от блок около Русия, резултатът бе две към едно в полза на западната ориентация. След 2015 г. одобрението към Русия започна да се покачва, достигайки 66%, а това към ЕС и НАТО беше съответно 50% и 38%. Какво се случи тогава ли? Европа бе изправена пред мигрантска криза, която разделението в Съюза изостри още повече. Европа обаче бе залята от вълна на дезинформация, произвеждана и режисирана от Кремъл - забрана на кръщенета, задължителни гей бракове, еврейски заговори и цялата палитра от лъжи. Европа дълго време неглижираше тази дезинформационна атака - чак до последната година, когато вече проблемът бе признат на най-високо равнище, а отделни държави дори започнаха разследвания за конкретни случаи на намеса в изборния си процес. На този фон ерозията в одобрението към западните институции и напомпването на имиджа на Русия изглеждат закономерен резултат. И след това изведнъж, само в рамките на една година, картината рязко се промени: подкрепата за Русия спада с цели 10 пункта - от 66 на 56 процента, а тази за ЕС скочи от 50 на 58%. Одобрението за НАТО също върви нагоре - от 38 на 44%. Какво се случва сега ли? Отново тези три неща, които излъчва Русия: неуважение, заплаха и конфронтация. В продължение на една година Путин обяви българската азбука за македонска, Захарова приписа спасяването на българските евреи на Съветската армия, а патриарх Кирил обиди българите, че не почитали достатъчно Русия. В последните седмици българите видяха кадри от изборите в Русия, които им напомнят едни отминали и нежелани от мнозинството времена. А отравянето на Скрипал и демонстративния отказ на Москва да съдейства на разследването доведоха до конфронтация тип “Студена война”. Разделението е видимо - от едната страна е почти целият демократичен свят, от другата Русия е сама. А българите нямат съмнение към кой свят принадлежат. Общото между всички тези събития е, че те са предизвикани от Москва. Така стигаме до парадокса, че освободителите, каквито са руснаците в народната памет, сами правят всичко възможно да освободят българите... от себе си. .", "date": "2018.03.30", "title": "Как освободителите ни освобождават от... себе си"}
{"url": "http://clubz.bg/66076-zatvyrdihme_mnenieto_che_sme_troqnski_kon_na_rusiq", "text": "България нямала достатъчно данни за руската роля в покушението срещу Скрипал. Това не е изненада, защото ние сме традиционно бавни в изясняването на факти за действия на руските служби: все още нямаме \"достатъчно доказателства\" даже за убийството на Георги Марков. По-тревожното е, че този, който мижи, няма никога да види истината. България взе решение: няма да гони руски дипломати (СНИМКИ) Руски двоен агент е поразен с руски нервнопаралитичен газ след поредица от мистериозни убийства на руснаци в Лондон. Службите на страна съюзник, ключов наш партньор в областта на сигурността, са убедени в руската връзка и дават доказателства. Ние обаче предпочитаме да приемем руската позиция, според която \"достатъчно доказателства все още няма\". Наред с това Борисов иска да е \"посредник\" между ЕС и Русия по случая, тъй както според него \"посредничи\" в контактите с Ердоган. Първо, понятието \"посредник\" в случая е крайно неудачно, защото ние сме част от ЕС, а не трета неутрална страна. Въпросът на въпросите днес: Изток или Запад сме? Второ, с Ердоган Борисов помага да се защити ОБЩАТА позиция на ЕС. Поради добрата лична комуникация с турския лидер нашето участие в преговорите между ЕС и Турция е наистина ползотворно. С Русия Борисов не иска да защитава обща позиция на ЕС, а да е трета страна между Русия и Съюза. Нещо повече, България не способства за постигане на обща позиция на ЕС, а остава в маргинално, периферно малцинство. Единственият ефект от тази политика ще е затвърждаването на мнението на мнозина - т.е. на основните ни партньори в ЕС и НАТО, че сме потенциален \"троянски кон\" на Русия. Да, отношенията на Европа с Русия се обтягат. Но случаят \"Скрипал\" все пак е от различна категория, сравнен с руското влизане с войска на територията на суверенна държава и анексирането на част от нея през 2014 г. Експулсирането на дипломати е елемент от дипломацията - противоправното нахлуване с войска не е. Нито отравянето на хора с високотехнологична твоя разработка. Заради подобни действия Русия изпада в международна изолация. Ние обаче се грижим тя да не е пълна.     Въпросът на въпросите днес: Изток или Запад сме?", "date": "2018.03.30", "title": "Затвърдихме мнението, че сме \"троянски кон\" на Русия"}
{"url": "http://clubz.bg/66077-cska_sofiq_pokaza_yubilejniq_ekip_za_golemiq_mach_s_ludogorec_snimki", "text": "Юбилейният екип, с който ЦСКА-София ще излезе срещу \"Лудогорец\" на 5 май на стадион \"Васил Левски\", беше показан днес на пресконференция на стадион \"Българска армия\". На тази дата се навършват 70 г. от основаването на \"червения\" клуб.  Ирачите на ЦСКА-София ще играят с екипа - реплика на първия от 1948 г., само в този двубой. Емблемата е от 1949 г. и беше избрана с гласуване, в което вот дадоха над 20 хиляди запалянковци. \"Червените\" избраха емблема за мача с \"Лудогорец\" на 5 май Точно 1948 фланелки на цена 35 лева ще бъдат пуснати в разпродажба. Клубът има готовност и за нов \"тираж\" при изчерпване на количеството, нещо, което се очаква да се случи. На 5 май тържествата започват още от сутринта на стадион \"Българска армия\", обясни спортният директор Пламен Марков. Ще има турнир с ветерани, фенове и журналисти. На брифинга присъстваха също Димитър Пенев, шефът на обединените спортни клубове на ЦСКА Георги Калчев (бивш борец, медалист от европейски и световни първенства), главният скаут Велизар Димитров и една от звездите на футболния тим - Кирил Десподов. Те позираха със специалните фланелки. Празникът на 5-и ще се пренесе на стадион \"Васил Левски\", който се очаква са бъде пълен. Програмата ще започне в 18:00 часа, като ще бъдат наградени над 400 бивши и настоящи спортисти на ЦСКА. Планират се изпълнения на живо. На \"Лудогорец\" ще бъдат предоставени билети, както изисква наредбата на БФС за гостуващ отбор. Според документа бройката трябва да се равнява на 10 процента от капицетата на стадиона, което означава 4000 броя. Марков призова зрителите на 5 май да заемат местата си преди 19:15 часа, когато вратите на стадиона ще бъдат затворени. Планира се специална хореография на трибуните на цялата арена.  Билетите се продават и вече са изтъргувани над 15 хиляди. Цените им са следните: 19,48 лв. за секторите \"А\" и \"В\" и по 7 лв. за \"Б\" и \"Г\". 1948 лв. струва ВИП билет.  Онези, които си позволят тази цена, ще получат грамоти и луксозни лимитирани подаръци, връчени от клубни величия.  ", "date": "2018.03.30", "title": "ЦСКА-София показа юбилейния екип за големия мач с \"Лудогорец\" (СНИМКИ)"}
{"url": "http://clubz.bg/66060-kalfin_premieryt_pripozna_vinata_na_rusiq", "text": "Няма причина България да предприема по-крути мерки спрямо Русия заради случая \"Скрипал\". Страната вече припозна вината на Москва с привикването на посланика ни там Бойко Коцев за консултации. Какво ще реши България за Русия? Такова мнение изрази в ефира на бТВ бившият вицепремиер, външен министър и евродепутат Ивайло Калфин. По думите му видимо в ЕС има различна практика. Повечето страни от ЕС експулсираха руски дипломати, 5 или 6 страни, като България, си отзоваха посланика за консултации, има още няколко страни, които заявиха, че няма да предприемат никакви мерки. На въпрос трябва ли и България да се включи в гоненето на дипломати, Калфин посочи: Това е най-масовото гонене на дипломати досега. За страни като България това е лош процес, посочи още бившият ни дипломат номер едно. По казуса с президента Румен Радев и патриарх Кирил - какво са си говорили при посещението на Кирил у нас, от които разговори се оказа, че \"Дондуков\" 2 няма записи, Калфин определи позицията на Радев като \"достойна\". Припомняме, че видео от разговора все пак изтече - от Българската патриаршия.", "date": "2018.03.30", "title": "Калфин: Премиерът припозна вината на Русия"}
{"url": "http://clubz.bg/66065-bylgariq_vze_reshenie_nqma_da_goni_ruski_diplomati_snimki", "text": "България няма да предприема мерки по експулсиране на руски диполомати заради случая \"Скрипал\". Такова решение е било взето след провелия се днес Съвет по сигурността към Министерския съвет, съобщи лично премиерът Бойко Борисов. Ето кои държави изгониха дипломати на Русия (ПЪЛЕН СПИСЪК) От думите на Борисов се разбра още, че причината за свикването на днешния Съвет по сигурността е в  \"От месеци наред аз предупреждавам, че тази ескалация ще продължи. Неслучайно в наше съседно Косово продължава ескалацията и продължава да се говори в разговорите на президента Путин с президента Вучич за действия, които ми напомнят тези отпреди 20 години. Пази Боже, да се случи подобно нещо пак на нашите граници. Действията на Турция, конфликта им с Гърция, не виждам как и Кипър ще го решат за икономическата зона, тъй като находищата са големи. Тлеещият конфликт, който по никакъв начин не е разрешен в Украйна – това са все неща в нашия регион\", изложи международното положение премиерът. Докато в Министерския съвет течеше брифинг, в парламента се бе събрал председателски съвет по предложение на левицата. Както Клуб Z писа, лидерът на БСП Корнелия Нинова поиска Народното събрание като институция да излезе веднага с позиция, че България няма да гони руски диполомати и да се предложи за посредник между ЕС и Русия. Зам.-председателят на ГЕРБ Цветан Цветанов даде отпор, като повтори тезата си от изминалите дни, че трябва напълно да се солидаризираме с държавите от ЕС и извън него, които заявиха ясно позициите си. Решението на Съвета по сигурността свари лидерите на парламентарните групи на излизане от председателския съвет. Парадоксално - Нинова се оказа по-доволна от представителите на ГЕРБ. Цветанов пък изтълкува решението на правителството като правилно и като даващо възможност при доказана вина на Москва за отравянето на Сергей Скрипал и дъщеря му Юлия България да експулсира руски дипломати.", "date": "2018.03.30", "title": "България взе решение: няма да гони руски дипломати (СНИМКИ)"}
{"url": "http://clubz.bg/66067-kremylskata_televiziq_rt_spira_izlychvane_vyv_vashington", "text": "Руският прокремълски телевизионен канал Russia Today (RT) ще спре предаванията си във Вашингтон, предаде Би Би Си. Причината е спиране на излъчването на цифровите станции WNVT и WNVC в щата Вирджиния. Чрез тях се реализираха предаванията на няколко чуждестранни канала, сред които и RT. Преди година собственикът на станциите продаде на търг честотите, по които вървеше предаването. RT се оказа в центъра на вниманието, след като службите на САЩ започнаха да разследват  Според тях руската програма е машина за разпространяване на прокремълска пропаганда. RT официално стана чуждестранен агент в САЩ Руският тв канал обаче ще продължи да работи на други платформи във Вашингтон, съобщи в туитър главната му редакторка Маргарита Симонян. RT излъчва денонощно на арабски, испански и английски език от 2005 г. Още тогава е посочена целта на канала - да се разкаже на американците \"истината за Русия\", която те не знаят, и да бъде подобрен имиджът на страната в САЩ. Малко по-късно RT се съсредоточава върху \"алтернативните гледни точки\" за световните събития. RT America - американският филиал на телевизия RT, бе регистрирана в САЩ като чуждестранен агент през ноември 2017 г. Съгласно федералните закони програмата трябва да посочва източниците на финансирането си.", "date": "2018.03.30", "title": "Кремълската телевизия RT спира излъчване във Вашингтон"}
{"url": "http://clubz.bg/66066-kakvi_sa_posledicite_za_shkolata_na_cska_sled_pojara_v_studentskiq_grad", "text": "Вчера горя покривът на кооперация в Студентския град, в която са настанени футболисти и треньори от детско-юношеската школа на ЦСКА-София. Това са около 40 подрастващи - тези, които не са родени в столицата. Те са заемали стаите на етажа, от който тръгват пламъците. Поне по предварителна информация се предполага, че става въпрос за късо съединение в помещение с бойлери. Екипи на полицията и пожарната са дежурили цяла нощ - дори след потушаване на стихията. Прави се оглед, а след това жителите на сградата ще бъдат допуснати до апартаментите.  Яръмов продължи с описание на битката на пожарникарите с огъня. Продължила е над 7 часа: По думите на Яръмов случката няма да наруши работата в школата на \"червените\".", "date": "2018.03.30", "title": "Какви са последиците за школата на ЦСКА след пожара в Студентския град?"}
{"url": "http://clubz.bg/66063-bsp_opita_da_fintira_kabineta_s_reshenie_na_parlamenta_da_ne_se_gonqt_diplomati", "text": "Докато съветът по сигурността заседава в Министерския съвет и изслушва посланика ни в Москва Бойко Коцев, преди да вземе окончателно решение каква позиция ще застъпи по случая \"Скрипал\", от БСП се опитаха да наложат такава - обща, на Народното събрание. Лидерът на левицата Корнелия Нинова, която до момента не бе излизала с позиция трябва ли България да експулсира руски дипломати по примера на над 20 държави, голямата част от които членки на Европейския съюз, изчете декпарация от парламентарната трибуна, с която предложи парламентът единодушно и веднага да вземе решение да не гони руски дипломатически представители. Нинова поиска още българското правителство да се самопредложи като \"мост\" между световната общност и Русия в качеството на България на страна, председателстваща Съвета на ЕС. Такова предложение вече направи Австрия, която от юли поема председателството от нас. Както е известно, от самата ГЕРБ демонстрират разнобой по темата. Премиерът Бойко Борисов заяви, че доказателства за вината на Русия за отравянето на Сергей Скрипал и дъщеря му Юлия, които да налагат предприемането на крайни мерки - няма. Докато заместникът му в партията и лидер на парламентарната група Цветан Цветанов дава точно обратните сигнали - от няколко дни говори за необходимостта от това България да се солидаризира напълно с евроатлантическите си партньори. С предложението си днес Нинова реално се опита да предпостави решението на правителството, докато заседава съветът по сигурността, въпреки че не е ясно дали България ще предприеме други мерки извън \"консултациите\" с посланика. Със смирение лидерът на БСП предложи всички партии в парламента да се \"съберат\" около общо мнение, основаващо се на \"общочовешките ценности, принципите на международното право, на равнопоставеност и взаимно уважение\". И изброи какво трябва да направи още днес Народното събрание:  Нинова не спомена нищо за държавите, които се решиха на мярката \"експулсиране\". Но изброи какви са решенията на \"големите демокрации\" Франция, Германия и Австрия. Първата - президентът Еманюел Макрон не отмени насрочената си визита в Русия и разговори с Владимир Путин; втората - изгони четирима дипломати, но и прие нови четирима, а третата - предложи да стане посредник. И поиска да се прекъсне заседанието за половин час, да се свика председателски съвет и да се вземе решение. \"Моментът изисква лидерство и държавническо решение\", каза в заключение лидерът на БСП. Амбициите на Нинова опита да възпре Цветанов. Той по стар стил припомни греховете на левицата и я обвини във фалшива солидарност с принципите на евроатлантизма, а президента Румен Радев - че служи на чужди интереси. И продължи: Но и той не й остана длъжен: Неразбрал линията на ГЕРБ, председателят на парламентарната комисия Данаил Кирилов се опита да отложи срещата на председателския съвет, мотивирайки се с правилника, според когото тя не може да се състои в този момент. Но Цветанов посочи, че такава трябва да има заради извънредната ситуация.", "date": "2018.03.30", "title": "БСП опита да финтира кабинета с решение на парламента да не се гонят дипломати"}
{"url": "http://clubz.bg/66057-policejski_shef_s_djip_razmaza_chovek", "text": "След 13 дни борба за живот в болница е починал 45-годишен мъж от Невестино, блъснат с висока скорост от джип БМВ на кюстендилски полицейски шеф, навлязъл в насрещното. Това стана ясно от репортаж на Нова тв с близки на загиналия - скромен собственик на фурна от с. Невестино. В дъждовната утрин на 13 март той е връхлетян от джипа на Захари Захариев - шеф на отдел \"Криминална полиция\" в областната ОДМВР. При излизане от завой полицаят навлиза в насречното и удря другия автомобил. В бюлетина на МВР излиза следната повече от лаконична информация: Това, че инцидентът е в платното за движение на починалия водач потвърди тази сутрин и Румяна Арнаудова, говорител на главния прокурор. Автотехническа експертиза ще даде отговор какво е станало - с каква скорост се е движил, какъв е спирачният път и др. Близките обаче изобщо не вярват на разследващите органи, когато е замесен полицейски шеф. Нама никакъв шанс да повлияе на разследването, каза Румяна Арнаудова. Въпреки това преписката е преместена от Кюстендил в София.", "date": "2018.03.30", "title": "Полицейски шеф с джип размаза човек"}
{"url": "http://clubz.bg/66042-da_ubiesh_nevyoryjen_bezopasen_hudojnik_3_godini_uslovno", "text": "Два съдебни инстанции постановяват условни присъди за убийство с десетки ритници в главата на невъоръжен и неагресивен 31-годишен художник - Цветомир Христов. Престъплението предизвика - меко казано - силен обществен отзвук през 2011 г. и последвалите години, та чак до март, 2018 г. Само преди дни ВКС потвърди окончателно 3 години ефективно (поне!) за инцидента, след като 3 пъти връща делото. Прокуратурата е внесла обвинителния акт по чл. 124 от НК -  \"смърт по непредпазливост вследствие на умишлено нанесена телесна повреда\".   Убийството на Христов от други младежи зачерня фестивал на техно музиката в Камен бряг преди почти 7 г. Цветомир е пребит до смърт от две непознати момчета. Бил сам, а те - в компания от десетина. Пред съда разказват, че За да го вкарат в палатката му, започнали да го ритат - в корема, в главата, в гърдите. С гуменки. Сменяли си местата, за да им е по-удобно. Били са го поне три пъти в рамките на следобеда. Медицинските експертизи са категорични – пряка причина за смъртта е нанесеният с ритници побой. Ударите в жизненоважни зони са умишлени и нанесени със значителна сила. Според заключението на съда в нито един момент 50-килограмовото момче не е представлявало реална опасност за групата... Нещо повече - алкохолната му проба била 0.28 промила. В кръвта му са открити пренебрежимо ниски следи от марихуана. По-късно ще се окаже, че разследващите са пропуснали да вземат алкохолни проби от заподозрените, проби от обувките им, от дрехите им, от ръцете им. 10 месеца обаче са нужни на добричката прокуратура, за да повдигне обвинения за смъртта на Цветомир - и го прави по споменатия чл. 124 - причиняване на смърт по непредпазливост  Но на публиката не се казва, че съдът е невъзможно да те съди по член, който не е в обвинителния акт на прокуратурата. Почти още две години минават, докато прокуратурата внесе обвинението в съда. С решението на първата инстанция Добричкият окръжен съд, резонно шокира родителите след внесения по този член обвинителен акт -   Ивайло Първанов и Васил Гергински. Апелативният съд във Варна само потвърждава условните наказания, а прокуратурата също настоява за тях. Три пъти Върховният касационен съд се произнася, че не може при такова жестоко престъпление наказанието да е условно и връща делото на Апелативния съд във Варна  . Нито веднъж варненските съдии не спазват указанията на ВКС.   И двамата осъдени за убийството настояват да бъдат оправдани. Те не пожелават да говорят пред камерата на БНТ. На всяко съдебно заседание прокурорът е различен. Трима прокурори на трите заседание на ВКС. С различни тези. Единият настоява за ефективно наказание, защото нищо друго не би било справедливо, след него идва друг и казва, че условните присъди са достатъчни. Присъдите най-вероятно няма да бъдат излежани напълно. Това показва практиката: извършителите са млади, с чисто минало, от миналата година имат право лично да искат предсрочно условно освобождаване, ако са излежали половината срок, при това мотивите им са на тяхна страна... След побоя компанията бързо забравя за Цветомир, напомня БНТ. На метри от пребитото момче биячите му вече танцуват. Така ги намира полицията -  Един от полицаите опитва да събуди Цветомир, той говори несвързано и сочи момчетата. Те обясняват, че са се справили с проблема. Пред съда от компанията ще кажат, че полицаите си тръгнали с думите: \"Връзвайте го, бийте го, само не го хвърляйте от скалите\". Минути след това Цветомир става и тръгва към сцените. Там изпада в кома. Умира дни по-късно, без да излезе от нея.", "date": "2018.03.30", "title": "Да убиеш невъоръжен безопасен художник: 3 години условно"}
{"url": "http://clubz.bg/66056-moskva_ako_pratim_samoleti_v_kosovo_da_ne_bi_bylgariq_da_gi_svali", "text": "В случай на нов опит за погром над сърбите в Косово или операция, насочена към окупация на северната част на най-младата държава на Балканите, Руската федерация ще изпрати своевременно значителна военна помощ на Сърбия. Това е едно от ключовите послания, които лидерът на Кремъл Владимир Путин е изпратил на своя сръбски колега Александър Вучич в рамките на телефонен разговор, пише белградското електронно издание Srbija Danas, цитирано от \"Фокус\". Медията се позовава на източник от Москва, който разкрива детайли за дискусията между двамата президенти. Напрежението между Белград и Прищина нарасна изключително, след като преди четири дни сръбският представител за Косово Марко Джурич бе арестуван от спецчасти и изхвърлен от Косово. Тогава Вучич нарече акта брутална провокация и престъпление. Вучич избухна: Косово е терористична бандитска държава Сърбия, която Путин официално определи като „най-важния партньор и съюзник в Европа\" на Русия, може да разчита на максимална помощ и защита от страна на Москва, твърди източникът на Srbija Danas. Съгласно думите му още преди време Путин лично е наредил на генералите и други военни експерти да разработят подробни планове за спешна военна помощ за Сърбия в случай на крайна необходимост. В тях е посочено, че руските самолети може да достигнат до Косово в рамките на два часа и да действат, за да защитят сръбските държавни и национални интереси. Също така е разработен подробен план за прехвърлянето на най-известните руски специални сили в Сърбия. Оценката е, че те може да бъдат дислоцирани в Сърбия, т.е. в Косово, за най-малко 24 часа. На въпрос как руските самолети ще достигнат до Косово, след като е малко вероятно страните от НАТО, които заобикалят Сърбия в обръч, да разрешат преминаването им, официалното лице от Москва, чието име не се разкрива, отговаря по следния начин: В документа „стратегия за защита на Сърбия\" се споменава и възможността да се действа в Косово и от далечни разстояния. Сръбски министър зове Русия на помощ за Косово По време на вчерашния телефонен разговор Вучич информирал Путин за последните събития в Косово и Метохия. Допълва се, че Путин е казал на Вучич, че страната му внимателно следи събитията в Косово и Метохия. Путин категорично е осъдил действията на Прищина и насилието срещу сръбския народ. Насилието срещу високопоставени сръбски представители е неприемливо и заслужава всяко осъждане, подчертал той. Владимир Путин уверил, че  , а също така, че Москва ще подкрепя държавата в борбата за запазване на независимостта и териториалната цялост. Вучич е уверил Москва, че Сърбия няма да гони руски дипломати заради случая \"Скрипал\". Сръбски министър зове Русия на помощ за Косово", "date": "2018.03.30", "title": "Москва: Ако пратим самолети в Косово, да не би България да ги свали"}
{"url": "http://clubz.bg/66064-desi_banova_i_rosen_plevneliev_se_sgodiha_video", "text": "Деси Банова и Росен Плевнелиев се сгодиха. Самата бивша синоптичка избра за трибуна на новината \"На кафе\" при Гала - първото място, където, седнали на диванчето, гостуваха като двойка. Плевнелиев и Деси Банова - две сродни души на розовия диван в \"На кафе\" По думите й предложението е било много романтично и е дошло преди няколко месеца на едно от пътуванията във Виена Тя разкри и как си представя сватбата си: За разлика от предния формат - двама на диванчето - този път бе избран друг журналистически подход: напориста репортерка на \"На кафе\" изненадва Деси, докато тя се гримира за ефир. Осъществява се жива връзка от гримьорната на Нова с Гала. В края на ноември Банова и Плевнелиев дадоха първото си интервю като двойка. Те се появиха именно в \"На кафе\" и разкриха подробности за връзката си. Но през повечето ефирно време е заета да се зарича как не иска да коментира. Въпреки това неизвестно как в кадър се редуват - явно предварително подготвени, идилични снимки на двамата влюбени. Видео от знаменателното разкритие може да гледате тук:", "date": "2018.03.30", "title": "Деси Банова и Росен Плевнелиев се сгодиха (ВИДЕО)"}
{"url": "http://clubz.bg/66052-ima_risk_dvijenieto_za_nezavisimost_na_katalunq_da_se_radikalizira", "text": "Обезглавяването на каталунското движение за независимост, чиито лидери са с повдигнати обвинения, в затвора или в изгнание, създава вакуум във властта, от който се възползват най-радикалните активисти, готови да протестират, блокирайки пътища или влизайки в сблъсъци с полицията. Офанзивата на съдебната власт, която изпрати в затвора деветима лидери на движението за независимост и издаде международни заповеди за арест срещу шестима други, сред които отстраненият от длъжност каталунски премиер Карлес Пучдемон, тласка сепаратизма към втвърдяване на позициите, смята изследователката Берта Барбет от Автономния университет в Барселона. Испания бе окървавявана в продължение на четири десетилетия от атентатите на баската сепаратистка организация ЕТА, на която се приписва убийството на 829 души, докато действията на каталунската сепаратистка групировка \"Свободна земя\" през 80-те години на миналия век причиниха една жертва. След години на гигантски мирни демонстрации в региона арестът в Германия на отстранения от длъжност каталунски премиер Карлес Пучдемон, който избяга от Испания след опита за отделяне на Каталуня, предизвика сблъсъци в неделя между активисти и полицаи, при които бяха ранени леко стотина души. Най-лошата новина от Каталуня В Барселона полицаите нападнаха демонстрантите, които ги замеряха с яйца и бутилки и палеха кофи за боклук в центъра на града. Въпреки призивите за спокойствие от множество лидери тези демонстрации, организирани от радикалните групи, наречени Комитети за защита на републиката, продължиха във вторник с блокирането на пътища в региона. Тогава те блокираха пътища в целия регион, затвориха туристически обекти и прекъснаха железопътната връзка между Мадрид и Франция. Хиляди на протест в Барселона: Пучдемон е нашият президент! (СНИМКИ) Решенията на съдебната власт  , предупреждава Жорди Амат, автор на множество публикации за отцепническото движение. Според него провалът на едностранния разрив с Испания през октомври, последван незабавно от поставянето на Каталуня под опеката на Мадрид, и съдебните преследвания са променили стратегията на сепаратистите. До този момент те се опитваха да \"спечелят легитимно\", събирайки подкрепа в чужбина, а сега   на испанската държава, казва той. Това намерение се проявява според Амат в настойчивостта на привържениците на независимостта, които са мнозинство в регионалния парламент, да предлагат за регионален премиер кандидати, които нямат право да бъдат избрани заради проблеми със съдебната власт, подобно на Карлес Пучдемон. Двете основни партии - Европейската демократична партия на Каталуня (част от коалицията \"Заедно за Каталуня\" - б.р.) и Републиканската левица на Каталуня - се опитаха внимателно да понижат напрежението в края на 2017 г. Докато една по-малка отцепническа формация - Кандидатурата на народното единство - продължи да призовава за неподчинение на Мадрид. Първите са подложени на натиска на лидера си Карлес Пучдемон да се стремят към отделяне, а вторите бяха разтърсени силно от вкарването в затвора на техния ръководител Ориол Жункерас и от бягството в чужбина на втория човек в йерархията им, Марта Ровира. Берта Барбет обаче смята, че тегнещата съдебна заплаха - някои от обвиненията в бунт предвиждат наказания до 30 години лишаване от свобода - също може да откаже сепаратистите от радикалния път. По тази причина никой лидер не \"защитава открито варианта за тежък разрив и затова е трудно радикализацията да стигне много далеч\". Хиляди на протест в Барселона: Пучдемон е нашият президент! (СНИМКИ)", "date": "2018.03.30", "title": "Има риск движението за независимост на Каталуня да се радикализира"}
{"url": "http://clubz.bg/66059-iliqna_jotova_po_sluchaq_skripal_imame_naj_dobrata_rolq_balansirashta", "text": "България имала \"уникален шанс\" като председател на Съвета на ЕС да бъде посредник по скандала \"Скрипал\", смята вицепрезидентката Илияна Йотова. Причината - светът се разделил на две групи, след като мнозинството западни държави и всички в ЕС изгониха руски дипломати, а България - не. Днес българският посланик в Москва, който бе привикан обратно в родината, ще разговаря със Съвета по сигурност в Министерския съвет. Какво ще реши България за Русия? Трябва да видим как ще се развият събитията и дали ще излезе нова информация, смята тя. Вицепрезидентката изказа и тезата, че в момента Великобритания е в \"една не много оптимистична ситуация\" заради забавените преговори за \"Брекзит\". Подобна теза изказа и Волен Сидеров, според когото скандалът се развива от Обединеното кралство, за да отвлече то вниманието от вътрешните си проблеми. Сидеров: \"Скрипал\" щеше да бъде забравен, но Путин победи на изборите Сидеров: \"Скрипал\" щеше да бъде забравен, но Путин победи на изборите", "date": "2018.03.30", "title": "Илияна Йотова: По случая \"Скрипал\" имаме най-добрата роля - балансираща"}
{"url": "http://clubz.bg/66061-ogradata_se_srina_vidimo_i_nepatriotichno", "text": "Независимо от изхода на войната - Елена Йончева и Валери Симеонов, т. нар.- \"защитно съоръжение\" по границата отново изложи вицепремиера и се срина. Оградата по границата с Турция е пострадала тежко от дъждовете в района на гранично село в община Свиленград. Това съобщава електронното издание на в. \"Старият мост\", цитирайки читатели, които са изпратили снимки. Заради проливните валежи нивото на една от рекичките се е повишило  издигнати с цел да се пресече незаконното прехвърляне на мигранти на българска територия. А какво представлява оградата, струваща стотици милиони, ясно се вижда от тази снимка: Една от най-интересните (и неизвестни) теми е  .  Отговор няма, тъй като първо тя се строеше на национално ниво, после бяха раздадени на областите управители участъци, които да договарят \"на парче\". Те имат безпрецедентното право да не минават по ЗОП, както и да харчат за ремонт на околната инфраструктура - сечища, горски пътища и др. 33-километровото ограждение от Капитан Андреево до Маточина, заедно с обслужващия път, „глътнаха“ 26 млн. лв., пише свиленградският сайт. На територията на региона остават за издигане около 13 км. по поречието на река Тунджа. Това е пресечена местност, по която не вървят хора или поне досега Гранична полиция не е давала сигнали за минаване на мигранти през този терен. В края на август м. г. държавата отпусна допълнително 1 224 000 лв. за изграждане на удължението на ограда в района на р. Тунджа с обща дължина от 1875 м. Преди седмица пък, по време на приема на изменение на Закона обществените поръчки, депутатите решиха на второ четене този закон да не се прилага за договори за услуги, доставки или строителство, сключвани от възложител по свързани с изграждане и поддръжка на инженерни съоръжения от възпрепятстващ тип с цел опазване на държавната граница. Подобно изключение вече беше направено при избора на фирмите, които построиха съоръжението. Елена Йончева пак се зае с оградата. И се снима с пропаднал участък До 1000 лв. глоба, ако снимаш оградата по границата с Турция До 1000 лв. глоба, ако снимаш оградата по границата с Турция", "date": "2018.03.30", "title": "Оградата се срина... Видимо и непатриотично"}
{"url": "http://clubz.bg/66058-trymp_izteglqme_se_ot_siriq_mnogo_skoro", "text": "И допълни: Президентът направи това изявление само няколко часа след като говорителката на Пентагона Дейна Уайт каза пред журналисти, че   в Сирия. На въпрос за изказването на Тръмп говорителката на Държавния департамент Хедър Науърт отвърна, че няма информация за план за изтегляне на САЩ от Сирия, нито за промяна в сегашната политика. ", "date": "2018.03.30", "title": "Тръмп: Изтегляме се от Сирия много скоро"}
{"url": "http://clubz.bg/66062-yuliq_krysteva_ili_agent_sabina_dokumenti", "text": "Комисията по досиетата публикува цялата документация, с която разполага и на базата на която преди няколко дни взе решение да обяви за агент на Държавна сигурност световноизвестната интелектуалка и учен  . Действията на комисията нямат аналог досега - документите на обявени за сътрудници на тоталитарните служби публични личности са достъпни за всеки, който има интерес, но на място в читалнята на комисията. Юлия Кръстева - агент \"Сабина\" на Държавна сигурност Самата Кръстева обаче преди ден отрече да е била агент на ДС и обяви, че това е клеветническо твърдение. Заплаши и със съд разпространяващите го. Затова и Комисията по досиетата предприе мерки - да публикува цялата налична документация в сайта си.  Юлия Кръстева отрича да е била агент Сабина Комисията публикува  Следва втори документ, който е   и съдържа писма от Юлия Кръстева и друга кореспонденция. Публикувано е и  Кръстева е била вербувана за агент на Първо главно управление на ДС - или външното разузнаване - на 21 юни 1971 г., когато е на 30 години. Това се случва 5 години след като тя самата заминава да учи в Париж. По времето, когато е привлечена към ДС и получава агентурното име Сабина, Кръстева вече е омъжена за французина Филип Солорес. В регистрационните картони за вербовката се разбира, че към този момент тя е журналистка във в. \"Народна младеж\". Юлия Кръстева отрича да е била агент Сабина", "date": "2018.03.30", "title": "Юлия Кръстева или агент Сабина (ДОКУМЕНТИ)"}
{"url": "http://clubz.bg/66055-vatikanyt_ne_e_vqrno_che_papata_e_otrekyl_syshtestvuvaneto_na_ada", "text": "Ватиканът остро порица известен италиански журналист, според когото папа Франциск казал, че адът не съществува, предаде Ройтерс. Реакцията на Ватикана дойде, след като в. \"Република\" публикува дълга статия на известния журналист и атеист Еудженио Скалфари, който е на 93 години. Между него и папа Франциск има интелектуално приятелство. Скалфари неотдавна се срещнал с Франциск и написал дълъг репортаж за тази среща. В края й имало и отговори на въпроси, за които журналистът твърди, че е задавал на папата. От тях излиза, че папата е казал: Предполагаемите думи на папата обиколиха светкавично социалните медии. Ватиканът обаче каза, че папата не е давал интервю на Скалфари и че цялата статия е  , а не  . Скалфари, който е основател на в. \"Република\", се хвали, че не си води бележки по време на интервютата, нито пък използва диктофон на срещите с лидери. После той прави възстановка по памет на чутото и създава на базата на него дълги статии. Поне за трети път Ватиканът публикува изявления, с които се разграничава от статии на Скалфари за папата. През 2014 г. той например написа, че папата бил отменил греха. Универсалният катехизис на Католическата църква казва, че  . Според статията на Скалфари папата казал за  , тъй като  Католиците по света са в страстната седмица преди Великден. Папа Франциск спази традицията, която съблюдава на Велики четвъртък, и изми нозете на 12 затворници в римския затвор \"Реджина Чели\", предаде Франс прес. Затворниците бяха от седем различни страни - Италия, Колумбия, Мароко, Молдова, Нигерия, Сиера Леоне и Филипините. Сред тях имаше двама мюсюлмани, един православен и един будист. Преди да измие краката на всеки от тях, папата каза: Преди ритуала по миене на нозете папата се срещна и с болни затворници. После отслужи меса, по време на която похвали смиреността на Исус. През миналата година папата изми нозете на покаяли се затворници, сред които и бивши мафиоти в затвор южно от Рим, припомня Франс прес. Папата: Мафиотите не са християни По време на пътуванията си зад граница Франциск редовно посещава затвори. През януари той описа визитата си в женски затвор в чилийската столица Сантяго и сърдечния прием, който получи там, като най-вълнуващия етап от неговото пътуване в латиноамериканската страна. Откакто бе избран за глава на Римокатолическата църква, папата реши да \"децентрализира\" ритуала по миене на нозете, тоест да го изнесе извън Ватикана. През 2013 г. той го извърши в център за малолетни престъпници, през 2014 г. изми краката на обитатели на център за болни и инвалиди, през 2015 г. извърши ритуала в затвор, а през 2016 г. - в център за прием на бежанци. През тези години той на няколко пъти миеше нозете на мюсюлмани. По време на посещението си в затвора папа Франциск разкри, че има катаракта и очаква да се оперира през следващата година, предаде Ройтерс. В разговор с директора на затвора за нуждата от далновидност относно реабилитацията на затворниците папата каза: Операцията за премахване на катаракта се смята за рутинн и с висока степен на успех. Папа Франциск не е влизал в болница от избирането си през 2013 г. и изглежда в добро цялостно здраве. Според християнската традиция Велики четвъртък бележи деня, в който Христос измил краката на апостолите и установил причастието по време на Тайната вечеря. Ритуалът е запазен в християнството с изключение на някои клонове на протестантството, отбелязва БТА. По-рано вчера папата отслужи литургия за Велики четвъртък в базиликата \"Свети Петър\" във Ватикана. По време на нея пред духовници и прелати папата ги призова те да бъдат  , които да са на разположение на вярващите и да са готови да изслушат техните терзания, предаде Франс прес.", "date": "2018.03.30", "title": "Ватиканът: Не е вярно, че папата е отрекъл съществуването на ада"}
{"url": "http://clubz.bg/66044-kakvo_shte_reshi_bylgariq_za_rusiq", "text": "Ще се присъедини ли България към държавите, които изгониха руски дипломати в знак на солидарност с Великобритания по случая \"Скрипал\"? Или ще отзове посланика си в Москва Бойко Коцев, който от два дни е в София за \"консултации\"? Или пък ще избере друг начин да изрази солидарност с партньорите от ЕС и НАТО? Ето кои държави изгониха дипломати на Русия (ПЪЛЕН СПИСЪК) Отговорите на тези въпроси се очакват днес. За 9 часа е насрочено заседание на Съвета по сигурността към Министерския съвет. Съветът по сигурността се ръководи от министър-председателя Бойко Борисов, а в състава му са включени министри, ръководителите на специалните служби и представител на президента Румен Радев. Дипломатическата катастрофа на Путин  Два дни поред зам.-председателят на ГЕРБ и лидер на парламентарната група на управляващата партия Цветан Цветанов споделя публично очакването си и България да изгони руски дипломат в знак на солидарност. Ден по-рано пред бТВ той бе също толкова еднозначен: Русия губи доверие сред българите (ГРАФИКИ) Очакването именно в петък България да обяви своето решение се засилиха и след съобщението, че началникът на кабинета на премиера Румяна Бъчварова ще гостува в седмичното обзорно политическо предаване \"Панорама\" на БНТ. Обикновено тя гостува в ефир, когато правителството има да обяснява някое свое важно решение. Великобритания обяви, че най-вероятно Русия стои зад отравянето на двойния агент Сергей Скрипал и дъщеря му Юлия с руския нервнопаралитичен агент новичок и че от събраните дотук данни не може да има друго обяснение. Всички външни министри на другите страни от Европейския съюз застанаха единни до Великобритания и също обявиха, че най-вероятно Русия стои зад отравянето. От самото начало Русия отказва да съдейства на разследването и контраатакува с обвинения за световна конспирация за злепоставяне на Москва. Като демонстрация, че това е неприемливо поведение, Великобритания изгони 23-ма руски дипломати, а още 18 държави от ЕС изгониха между четирима и един руски дипломати от страните си. В тази група са още САЩ (с цели 60 изгонени), Канада, Австралия, Македония, Албания, Черна гора, Молдова и Грузия. Дипломатическата катастрофа на Путин  Русия губи доверие сред българите (ГРАФИКИ)", "date": "2018.03.30", "title": "Какво ще реши България за Русия?"}
{"url": "http://clubz.bg/66046-irlandcite_shte_glasuvat_na_referendum_za_ili_protiv_aborta", "text": "На 25 май ирландците ще гласуват на исторически референдум за легализиране на абортите по желание. Законодателството в страната сега позволява прекъсване на бременността единствено ако животът на майката е в сериозна опасност. Гласоподавателите ще бъдат попитани дали искат т. нар. осма поправка на ирландската конституция да бъде отменена. Тя е приета през 1983 г. и дава еднакво право на живот на фетуса и на майката, което на практика води до пълна забрана на абортите. Това се променя едва през 2013 г., когато е разрешено прекъсване на бременността, ако е животозастрашаваща за майката. Нарушителите на закона са заплашени от 14 години затвор. Ако ирландците гласуват за отмяна на поправката, правителството ще предложи закон, който позволява аборта по желание до 12-ата седмица от бременността (какъвто е и правният режим в България). Полша пак върви към пълна забрана на абортите Премиерът Лио Варадкар подкрепя отмяната на строгия закон, както и лидерът на опозиционната партия \"Фиана Файл\", който доскоро беше против, но изненадващо промени позициите си. Твърдо против промяна на настоящия режим са религиозните организации и консервативните кръгове. Папата разреши опрощаването на аборта Кампанията за либерализиране на абортите в Ирландия набра скорост през 2012 г., когато млада жена от индийски произход почина в болница, след като лекарите й отказват да прекъснат бременността въпреки съмненията, че плодът е нежизнеспособен. Тогава жената е приета в болница със силни болки. Медицинският екип засича пулс на фетуса и затова отказва да предприеме каквото и да е. Плодът умира няколко часа по-късно, а майката губи живота си заради инфекция. Последвалите протести водят до законодателните промени от следващата година, които разрешават прекъсване на бременността, ако животът на майката е застрашен. Активистите обаче припомнят, че плодът също може да има увреждания, които да не му позволяват да води нормален живот. Бременността пък може да е резултат от изнасилване. Ирландският закон не позволява аборт при такива случаи. Ирландия е на път да узакони гей-браковете с референдум През 2015 г. мнозинството гласоподаватели в Ирландия гласуваха за легализиране на еднополовите бракове и тя стана първата страна, предприела тази стъпка след референдум. Тайван стана първата държава в Азия, легализирала гей-браковете Спорове около законодателството за абортите има и в Полша. Там обаче управляващите вървят по обратния път - към затягане на режима. Преди месеци полският парламент отхвърли предложение за либерализиране на строгия закон за абортите и ще продължи да разработва още по-консервативни правила. Действащият закон там разрешава абортите само в извънредни случаи до 12-ата седмица. Бременността може да се прекъсне, когато животът или здравето на жената са в опасност, ако бременността е резултат от престъпление, или при тежки увреждания на плода. През 2016 г. протести на жени в цялата страна принудиха полското правителство да се откаже от плановете си за пълна забрана на абортите. В България абортът е разрешен до 12-ата седмица без условия. При тежки увреждания на плода или риск за живота на майката прекъсване на бременността е допустимо до 20-ата седмица. Папата разреши опрощаването на аборта Ирландия е на път да узакони гей-браковете с референдум Тайван стана първата държава в Азия, легализирала гей-браковете", "date": "2018.03.30", "title": "Ирландците ще гласуват на референдум \"за\" или \"против\" аборта"}
