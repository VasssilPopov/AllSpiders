{"url": "https://clubz.bg/86223-bojko_borisov_ami_ako_bqh_izdignal_emil_radev_za_glaven_prokuror", "text": "Премиерът Бойко Борисов коментира предстоящия избор на нов главен прокурор. Той попита какво щеше да стане ако правителството беше издигнало втори кандидат, каквито призиви имаше от лидера на БСП Корнелия Нинова.  Той заяви, че \"прокурорите трябва да си избират прокурори, а съдиите - съдии\". И допълни: Според него дори възможността правителството да излъчва кандидат трябва да отпадне. Запитан за хакерската атака срещу НАП премиерът бе лаконичен: Според него \"някой умишлено иска да сваля правителството\" Премиерът бе в Пазарджик заради епидемията от африканска чума по свинете, където се срещна с протестиращи животновъди.", "date": "2019.08.02", "title": "Бойко Борисов: Ами ако бях издигнал Емил Радев за главен прокурор"}
{"url": "https://clubz.bg/86218-kristalina_georgieva_vodi_s_52_za_kandidat_na_es_za_shef_na_mvf", "text": "Кристалина Георгиева води след първия кръг в гласуването на държавите членки на Европейския съюз, което трябва да определи днес европейския кандидат за изпълнителен директор на Международния валутен фонд. Това научи Клуб Z от високопоставен източник, запознат с междинните резултати, един от които беше, че испанската министърка на икономиката Надя Калвиньо оттегли кандидатурата си. Георгиева, която е главна изпълнителна директорка на Световната банка, е събрала 52% (при необходими 55%) от гласовете, каза източникът под условие на анонимност. След оттеглянето на Калвиньо, която беше подчинена на Георгиева в Европейската комисия от 2014 до 2016 година, съперници на българската кандидатка остават бившият председател на финансовите министри на еврозоната Йерун Дейселблум от Холандия, и шефът на финландската централна банка Оли Рен, бивш еврокомисар. Малко след оттеглянето на Калвиньо от надпреварата отпадна и Рен, съобщи по-късно днес френското министерство на икономиката. Франция води процеса на селекция. Вчера Франс прес прогнозира, че Георгиева е с най-големи шансове да стане приемница на французойката Кристин Лагард, която на 2 юли лидерите на ЕС номинираха за следващ председател на Европейската централна банка на мястото на италианеца Марио Драги, чийто мандат изтича по-късно тази година.  Гласуването на европейските правителства за определяне на единната им кандидатура за изпълнителен директор на МВФ започна днес, като кандидатите за поста останаха четирима. Португалецът Мариу Сентену се оттегли от надпреварата, съобщи министерство на икономиката и финансите на Франция, цитирано от БТА. Британското правителство, което получи допълнително време, за да представи свой кандидат в последната минута, ако желае, в крайна сметка не се включи в надпреварата. Гласуването се провежда според европейските правила за квалифицирано мнозинство: изисква се подкрепата на 55 процента от страните членки, тоест 16 страни, представляващи поне 65 процента от населението на ЕС. Френският министър на икономиката и финансите Брюно Льо Мер, който бе натоварен да ръководи обсъжданията за определяне на европейски кандидат преди края на юли, съобщи вчера, че няма консенсус около един кандидат. За да избегне удължаването на разговорите, Льо Мер реши да подложи кандидатурите на гласуване от страните членки. Това е безпрецедентна процедура за определяне на европейски кандидат, който да застане начело на МВФ. От създаването си през 1944 година МВФ винаги е бил ръководен от европеец, а начело на Световната банка обикновено застава американец. Единният кандидат на ЕС трябва се да се представи пред МВФ до 6 септември. Фондът ще избере новия си управляващ директор до 4 октомври.", "date": "2019.08.02", "title": "Кристалина Георгиева води с 52% за кандидат на ЕС за шеф на МВФ"}
{"url": "https://clubz.bg/86219-tretiqt_lych_na_metroto_shte_zakysnee_s_5_meseca", "text": "Пускането на третия лъч на метрото в София, което се очакваше през септември, ще се отложи до февруари 2020 г.  Това съобщи пред БНР директорът на \"Метрополитен София\" Стоян Братоев. Вратите на софийското метро се отвориха към релсите Новият участък от метрото ще е от \"Красно село\" до \"Патриарх Евтимий\". В частта от бул. \"България\" до \"Красно село\" тестовете вече са започнали и ще приключат до края на октомври. А в края на месеца ще започнат и тестовете от бул. \"България до ул. \"Граф Игнатиев\". Не става ясно обаче защо тези срокове не са предвидени в проекта и защо тези срокове са изненада за \"София Метрополитен\". По-късно кметицата на София Йорданка Фандъкова допълни през Facebook, че забавяне е имало заради слаби почви в някои участъци от трасето, но подчертава, че няма да допусне компромис със сигурността и качеството на работа заради предстоящия местен вот. \n\t", "date": "2019.08.02", "title": "Третият лъч на метрото ще закъснее с 5 месеца"}
{"url": "https://clubz.bg/86215-i_rektoryt_na_unss_deklarira_podkrepa_za_geshev", "text": "Подкрепата за единствения кандидат за нов главен прокурор - сегашният заместник на Сотир Цацаров Иван Гешев, вече вали от всякакви посоки - не само надолу по веригата от различни подчинени нему районни и окръжни прокуратури. След като ректорът на Югозападния университет (Благоевград) изпрати становище \"за\" номинацията на Гешев, светлият му пример бе последван и от колегата му от Университета за световно и национално стопанство (УНСС) Стати Статев. Гешев е единственият кандидат - точка Статев е изпратил своето писмо за заявена подкрепа от името на колегите, обяснявайки тази подкрепа с това, че съсловието било застанало зад Гешев. Защо прокурорите обичат Гешев под строй Любопитното е, че въпросното писмо, с дата 1 август, е  днес в секцията \"новини\" на сайта самото държавно обвинение, а не на сайта на Висшия съдебен съвет, до когото е адресирано. Преди два дни ВСС създаде цяла  , поставена на челно място на интернет страницата му, озаглавена: \"ПУБЛИКУВАНИ СА СТАНОВИЩА НА ОРГАНИ НА СЪДЕБНАТА ВЛАСТ И НА ПРОФЕСИОНАЛНИ ОРГАНИЗАЦИИ В ПОДКРЕПА НА КАНДИДАТУРАТА НА ИВАН ГЕШЕВ – ЗАМЕСТНИК НА ГЛАВНИЯ ПРОКУРОР, ЗА ГЛАВЕН ПРОКУРОР\".   Защо прокурорите обичат Гешев под строй", "date": "2019.08.02", "title": "И... ректорът на УНСС декларира подкрепа за Гешев"}
{"url": "https://clubz.bg/86202-trymp_iska_da_obmiti_celiq_kitajski_vnos_pekin_plashi_s_otmyshtenie", "text": "Китай каза петък, че няма да позволи да бъде изнудван и предупрепи, че ще отвърне, след като президентът Доналд Тръм обеща да наложи от септември 10-процентови мита на китайски вноси стоки за $300 млрд.,  предаде Ройтерс. Със съобщението си от четвъртък Тръмп наруши примирие в продължаваща вече година търговска война между двете най-големи икономики в света, която забави  глобалния икономически растеж и наруши веригите на доставки. Пекин няма да остъпи и сантиметър под такъв натиск от Вашингтон, каза говорителката на китайското външно министерство Хуа Чунюн. Новите американски мита върху китайския внос, които ще бъдат въведени от 1 септември, ще засегнат детските играчки, облеклото, обувките, а също така и електронни устройства като смартфоните АйФон (iPhone) и даже оръжия. Това съобщи американският информационен портал \"Аксиос\", цитиран от БТА. Въвеждането на новите мита означава, че САЩ ще облагат почти целия китайски внос. Според данни на портала митата ще засегнат дрехи като палта, панталони, шорти, поли, рокли и даже бельо. Освен това митата ще обхванат и електронните устройства - смартфони АйФон, микрофони, цифрови камери, слушалки и игрови конзоли. Те ще се разпространят и върху огнестрелното оръжие - револвери, пистолети и пушки.  Сред останалите стоки в списъка, които ще бъдат обмитени с новите митата, са детските играчки, млечните продукти, цветя, зеленчуци и плодове, подправки, алкохол, мебели и стоки за дома, спортни стоки, включително и стикове за голф, който Тръмп обича да играе. Информационният сайт подчертава,че през есента цените на потребителските стоки осезателно ще се повишат, въпреки уверенията на Тръмп и администрацията му, че това няма да се случи. Представители на администрацията на Тръмп са против въвеждането на новите мита върху китайския внос, съобщи в.\"Уолстрийт джърнъл\", цитиран от ТАСС. Според информация на вестника, който се позовава на добре информиран източник, срещу въвеждането на новите мита са се обявили американските представители на последните преговори с Пекин - постоянният търговски представител на САЩ Робърт Лайтхайзър и министърът на финансите Стивън Мнучин, икономическият съветник на Белия дом Лари Къдлоу, а също и помощникът на Тръмп по въпросите на националната сигурност Джон Болтън. Американският президент, който има подкрепата на ръководителя на Националния съвет по търговия към Белия дом Питър Наваро, е бил непреклонен в намерението да засили икономическия натиск върху Китай. САЩ вече наложиха 25-процентни мита на други китайски вносни стоки в размер на 250 милиарда долара. По-рано тази седмица преговарящите екипи на САЩ и Китай приключиха поредния кръг търговски преговори без видими признаци на напредък и насрочиха следващата си среща за септември. \n\tВ търговския конфликт имаше известно разведряване след разговорите на Доналд Тръмп с китайския му колега Си Цзинпин на срещата на високо равнище на Г-20 в Осака през юни.", "date": "2019.08.02", "title": "Тръмп иска да обмити целия китайски внос. Пекин плаши с отмъщение"}
{"url": "https://clubz.bg/86198-rolsyt_na_liz_tejlyr_otiva_na_tyrg_za_2_mln_video", "text": "Автомобилът \"Ролс-Ройс\", който е бил собственост на холивудската легенда Eлизабет Тейлър, ще бъде предложен на търг в Ню Йорк на 6 август, предаде ТАСС, цитирана от БТА. \n\tАукционната къща \"Гърнсис\" го оферира с първоначална оценка 1-2 милиона долара. Моделът е изработен по поръчка и е бил доставен на актрисата и на съпруга й, певеца Еди Фишър, през 1960 година. Цветът на возилото е със зелен цвят, съответстващ на този на очите на холивудската прима. Автомобилът е със свалящ се покрив и повдигащи се с бутон стъкла. Обемът на двигателя е 6,2 литра, а на постелките са възпроизведени инициалите на имената на съпрузите.   \n\tСпоред аукционната къща Тейлър е ползвала колата по време на снимките на филма \"Клеопатра\" (1963 г.) в Рим. Именно тук започва любовният роман на актрисата с екранния й партньор Ричард Бъртън. Фишър е бил четвъртият поред съпруг на Лиз. Бъртън се жени за нея през 1964 година, развежда се, и пак я взема за съпруга през 1975 година. Повторният брак на Тейлър с Ричард се оказва краткотраен и продължава само 9 месеца.  ", "date": "2019.08.02", "title": "\"Ролсът\" на Лиз Тейлър отива на търг за $2 млн. (ВИДЕО)"}
{"url": "https://clubz.bg/86212-moskva_predlaga_moratorium_vyrhu_raketite_sys_sreden_i_malyk_obseg", "text": "Русия заяви, че е предложила на САЩ да наложат мораториум на разполагането на ракети със среден и малък обсег, предадоха ТАСС, Ройтерс и Франс прес, цитирани от БТА. \n\tПредложението на Москва е във връзка с официалното оттегляне днес на Вашингтон от Договора за ликвидиране на ракетите със среден и малък обсег. Започва ли нова надпревара във въоръжаването? Според Рябков обаче не бива да се вярва на декларациите на НАТО, че алиансът няма да разположи такива оръжия. \n\tРуското предложение към САЩ и НАТО да обявят мораториум на разполагането на ракети със среден и малък обсег в Европа не заслужава никакво доверие, защото Москва вече е разположила такива ракети, заяви днес в Брюксел генералният секретар на НАТО Йенс Столтенберг, цитиран от Ройтерс. НАТО: Ракетите \"Пейтриът\" могат да ни защитят от Русия НАТО: Ракетите \"Пейтриът\" могат да ни защитят от Русия", "date": "2019.08.02", "title": "Москва предлага  мораториум върху ракетите  със среден и малък обсег"}
{"url": "https://clubz.bg/86222-manchestyr_yunajted_kupuva_zashtitnik_za_rekordni_pari", "text": "\"Манчестър Юнайтед\" и \"Лестър\" са постигнали споразумение за трансфера на английския национал Хари Магуайър, информира Би Би Си. Сумата е рекордна за защитник - 80 милиона паунда. Според \"Дейли Мейл\" тя дори е 85 милиона. Може да стане толкова с добавки. В близките часове се очаква Магуайър да мине медицински преглед и да бъде представен като третото ново попълнение на \"Олд Трафорд\" това лято. Световният рекорд за защитник досега държеше Върджил ван Дайк, за когото \"Ливърпул\" заплати 75 милиона паунда на \"Саутхемптън\" през януари 2018 г. \"Манчестър Юнайтед\" искаше да закупи Магуайър още миналото лято - след Световното в Русия. \"Лестър\" отклони няколко оферти и в изминалите месеци. \"Червените дяволи\" търсеха класен централен защитник. Наскоро те привлякоха Аарън Уан-Бисака - десен бранител. През миналия септември Магуайър подписа нов 5-годишен договор с \"Лестър\". Кандидат за него беше и \"Манчестър Сити\", но шампионите се отказаха заради високата цена. На опашката остана \"Юнайтед\" и в последните дни националът всячески демонстрираше, че иска да облече червения екип. Той пропусна тренировки на \"лисиците\" под предлог, че е болен. Според английски медии сам е призовал да бъде продаден. Първоначално \"Лестър\" бе заковал цена от 90 милиона. С това трансферният бизнес на \"Юнайтед\" не приключва дни преди затварянето на пазара на 8 август. Още се водят преговори с Пауло Дибала от \"Ювентус\". Двата клуба са се разбрали за размяна на аржентинеца с Ромелу Лукаку, но Дибала иска огромна заплата, което спъва сделката. \"Реал\" (Мадрид), пък прави последни опити да грабне Пол Погба. Ако това стане, \"Юнайтед\" най-вероятно ще вземе Сергей Милинкович-Савич от \"Лацио\".", "date": "2019.08.02", "title": "\"Манчестър Юнайтед\" купува защитник за рекордни пари"}
{"url": "https://clubz.bg/86193-cherveni_chushki_mlqko_i_riba_protiv_rak_na_kojata", "text": "Учени от университета Браун в Роуд Айлънд установиха, че витамин А намалява риска от плоскоклетъчен карцином на кожата, съобщи сайтът MedicalXpress, цитиран от БТА. \n\tИзследването обхванало 125 000 души - 75 000 медсестри и 50 000 медицински работници от мъжки пол. Доброволците били на средна възраст 50 години. Те предоставили информация за храненето си и приеманите от тях хранителни добавки. Плоскоклетъчен карцином на кожата се развил у 4000 участници в разстояние на над 25 години. \n\tОказало се, че високото ниво витамин А намалява с 15 процента риска от поява на ракови образувания. Голяма част от количеството витамин А се приема с храната. Той се съдържа в сладките картофи, морковите, граха, червените чушки, спанака, броколито, млечните продукти, рибата, месото.  \n\tСпециалистите обаче съветват да не се приемат повече от 10 000 международни единици витамин А във вид на хранителни добавки дневно. \n\tВитамин А освен това осигурява защита на хората, които имат много бенки по тялото си, и на онези, които са получили тежки слънчеви изгаряния в детството си или докато били тийнейджъри. Все пак най-добрият начин да се предотврати рак на кожата е комплексната защита срещу слънчевите лъчи. ", "date": "2019.08.02", "title": "Червени чушки, мляко и риба - против рак на  кожата "}
{"url": "https://clubz.bg/86194-zvezda_bqga_ot_cherna_dupka_s_6_mln_kmch", "text": "Астрономи от университета Маккуори в Сидни откриха нова звезда от главната последователност или звезда джудже, която се движи с чудовищната скорост от 1700 километра в секунда (6,12 млн. км/ч) и се отдалечава от центъра на Млечния път, съобщи Сайънс алърт, цитирана от БТА. \n\tУчените са уверени, че звездата S5-HVS1 е била изхвърлена от центъра на галактиката в резултат на взаимодействие със свръхмасивната черна дупка Стрелец А. По мнението им, звездата е на 500 милиона години, а продължителността на живота й е 1 милиард години. Тя е от спектрален клас А, т.е. е с бял цвят. Масата й е 2,35 пъти по-голяма от слънчевата. \n\tСтатистическите данни сочат, че бързодвижещите се или свръхскоростни звезди от главната последователност са много редки. Те са от спектралните класове О и В, а продължителността на живота им е няколко десетки милиона години. По-често се срещат бързодвижещи се неутронни звезди, които остават след експлозия на свръхнова. Например неутронната звезда RX J0822-4300 се движи със скорост над 1500 километра в секунда. През 2018 г. бяха открити свръхскоростни бели джуджета, които за една секунда изминават 2200 километра.  \n\tВ случая с неутронните звезди и белите джуджета високата скорост е в резултат на асиметричен взрив, при който звездата се превръща в свръхнова тип II или тип Ia. Звездите от главната последователност обаче придобиват енергия, докато се намират в система, включваща три тела и черна дупка. Местоположението и скоростта на звездата S5-HVS1, която е на 29 хиляди светлинни години от Земята, навеждат на мисълта, че е била изхвърлена от центъра на Млечния път преди около 4,8 милиона години. \n\tОсвен това в системата от три тела вероятно има звезда, която кръжи около S5-HVS1 с период 3-40 дни, а масата й е по-малка от слънчевата. Подобни двойни звезди вероятно са много редки и се появяват в центъра на Млечния път при акреция на вещество от черната дупка. ", "date": "2019.08.02", "title": "Звезда бяга от черна дупка с 6 млн. км/ч "}
{"url": "https://clubz.bg/86203-zapochva_li_nova_nadprevara_vyv_vyoryjavaneto", "text": "Въпросът, който днес надвисва над света е: Започва ли нова надпревара във въоръжаването? Днес САЩ официално се изтеглиха от Договора за ракетите със среден и малък обсег с Русия, предаде Би Би Си. Той беше подписан от президента на САЩ Роналд Рейгън и бившия съветски лидер Михаил Горбачов през 1987 г. и забрани ракетите с обсег между 500 и 5500 км. По-рано тази година САЩ и НАТО обвиниха Русия, че нарушава договора, разполагайки нов тип крилата ракета. Москва отрече.  Американците казаха, че имат доказателства, че Русия е разположила определен брой ракети  9M729 известни в НАТО SSC-8. Съюзниците на САЩ в НАТО позкрепиха обвинението на САЩ Руското външно министерство потвърди, че ДРСМО е \"официално мъртъв\" в изявление, разпространено от държавната агенция Риа Новости. Русия продължава да нарушава споразумението за ядрените оръжия с междинен обсег, въпреки увещанията на САЩ и съюзниците от НАТО, включително и дадената й финална възможност в продължение на шест месеца да спази своите задължения по договора, се казва в  , публикувана на сайта на Алианса днес.  В резултат на това решението на САЩ да се изтеглят от договора, което напълно се подкрепя от съюзниците от НАТО, сега влиза в сила. Русия носи цялата отговорност за разпадането на договора. Съжаляваме, че тя не показва желание и не прави видими стъпки да се върне към спазването на международните си задължения. Не може да продължава положение, при което САЩ изцяло спазват договора, а Русия - не, се казва в декларацията. НАТО ще отговори по премерен и отговорен начин на значителните рискове, които руската ракета 9М729 представлява за сигурността на съюзниците. Ние съгласувахме балансиран, координиран и отбранителен пакет от мерки, който да гарантира, че способността на НАТО за сдържане и отбрана ще остане надеждна и ефикасна. Съюзниците са твърдо ангажирани със запазването на ефективен международен контрол над въоръженията, разоръжаването и неразпространението. Затова ние ще продължим да отстояваме, да укрепваме и по-нататък да засилваме контрола над въоръженията, разоръжаването и неразпространението като ключов елемент от евроатлантическата сигурност, отчитайки сегашното положение със сигурността. НАТО ще продължи също така да се стреми към конструктивни отношения с Русия, когато нейните действия позволяват това, заключава декларацията на Северноатлантическия съвет, предаде БТА. Русия разкритикува днес изтеглянето на Вашингтон от договора. В комюникето се изтъква, че Русия продължава да е готова за преговори със САЩ за възстановяване на доверието и засилване на международната сигурност, предаде ТАСС.  Външното министерство призова също така Вашингтон да се откаже от наземното разполагане на ракети със среден и малък обсег.   През февруари президентът на САЩ Доналд Тръмп определи 2 август като краен срок страната му да се оттегли от договора, ако Русия не започне отново да го спазва Руският президент Владимир Путин малко след това суспеднира изпълнението на задълженията на Русия по договора. Генералният секретар на ООН Антонио Гутериш заяви, че светът губи \"безценна спирачка на ядрената война\". Анализаторите се опасяват, че разпадането на историческото споразумение меже да доведе до нова надпревара във въоръжаването между САЩ, Русия и Китай. Договорът забраняваше всички ядрени и неядрени ракети с малък и среден обсег, освен тези с молско базиране. САЩ бяха разтревожени от разполагането на руската ракетна система SS-20 прнез 1987 г. и отговори с разполагане на крилатите ракети \"Пършинг\" в Европа, предизвиквайки протести на много места в Стария континент. Близо 2700 ракети бяха унищожени до 1991 г. Страните се съгласиха взаимно да проверяват инсталациите си. Отбранителният кореспондент на Би Би Си Джонатан Маркъс отбелязва, че през февруари 2021 г. изтича срокът на най-важното споразумение от годините на Студената война, новия договор СТАРТ (START или Strategic Arms Reduction Talks), който ограничава броя на ядрените ракети с голям обсег. \"Оцеляването му е далече от сигурно\", пише Маркъс.", "date": "2019.08.02", "title": "Започва ли нова надпревара във въоръжаването?"}
{"url": "https://clubz.bg/86204-utre_moje_da_se_okaje_che_slavi_trifonov_stava_dispecher_v_politicheskiq_proces", "text": "Това прогнозира по Нова тв политологът от „Галъп интернешънъл” Първан Симеонов.  В последното изследване на социологическата агенция, огласено в четвъртък, Трифонов получава 39 на сто доверие срещу 41 на сто недоверие. В последното предване на \"Шоуто на Слави\", което беше на 31 юли, водещият обяви създаването на нов политически проект и нов тв продукт. Слави Трифонов: Избрахме обратното на несвободни. Правим партия и нов тв продукт Според Симеонов шоуменът малко е изтървал моментът да направи свой политически проект. Той отбеляза, че доверието в тв водещия е преди всичко доверие в човек, който е стоял отстрани на политиката и е бил неин коректив: Какъв е рейтингът днес на Слави Трифонов и партийните лидери (ТАБЛИЦА) Неговата прогноза е, че Трифонов няма да бъде удобен партньор или патерица.  „Това, което виждам у г-н Трифонов като политическо позициониране, е опит за равна дистанция. Да видим дали ще успее”, твърди Симеонов. Слави, зелените гащи и краят на шоуто От политическия проект било естествено да се притесняват протестните, популистките, патриотичните формации. „Това, което той пропагандира, се харесва. Не е изключено да продължи да налага част от този свой дневен ред. Най-опасно за проекта на г-н Трифонов е да не надценят възможностите си, защото подобни проекти вече са виждани в България. Вярвам, че са измислили нещо, с което да са различни”, каза още Симеонов. Какъв е рейтингът днес на Слави Трифонов и партийните лидери (ТАБЛИЦА) Слави, зелените гащи и краят на шоуто", "date": "2019.08.02", "title": "\"Утре може да се окаже, че Слави Трифонов става диспечер в политическия процес\""}
{"url": "https://clubz.bg/86206-ramshtajn_zaplasheni_ot_zadyrjane_i_deportaciq_zaradi_celuvka_v_moskva", "text": "Музиканти от „Рамщайн” се целунаха на сцената по време на концерт на стадион „Лужники“ в Москва в знак на предизвикателство към прословутата позиция на Русия срещу ЛГБТ+ правата. Китаристите Пол Ландерс и Рихард Круспе се приближиха бавно един към друг, преди да се целунат в устата по време на изпълнение на „Aüslander“  .     Германската хеви метъл група публикува снимка от момента на страницата си в Инстаграм с текст: Мнозина фенове също уловиха паметния момент с камерите си. Тил Линдеман от \"Рамщайн\" ударил лакът на брутален досадник Законодателство против „гей пропагандата” бе прието в Русия през 2013 г. и спомогна за създаването на враждебна среда за представителите на ЛБГТ+ общността в страната. Наблюдава се и нарастване на престъпленията от омраза срещу ЛГБТ+ хората, а наскоро дори и антигейски погроми в Чечения, съобщава британския „Индипендънт” и припомня, че на 21 юли видна ЛГБТ+ активистка бе намерена мъртва в Санкт Петербург – удушена и намушкана с нож. Двамата музиканти са се целували няколко пъти на сцената по време на продължаващото им турне в Европа, като феновете вече са измислили име на двойката – „Полхард”. На концерта на „Рамщайн“ в Полша двамата „плуваха” сред публиката в гумена лодка и развяваха Прайд флаг, след новината, че хора от ЛГБТ+ са били посрещната с насилие по време на Прайд марша в страната. Новият албум на \"Рамщайн\" е № 1 в 14 държави И двата момента предизвикаха възхитени реакции от феновете, като единият бе определен кано  , а другият като  . След концерта руските държавни медии се направиха, че въобще не са забелязали протестната целувка на стадион „Лужники”. Но имаше и такива, които отбелязаха, че според руския закон срещу пропагандата на хомосексуалността, чужденците, които пропагандират   отношения пред непълнолетни, могат да бъдат задържани до 15 дни и депортирани или глобявани до 5000 рубли   и депортирани. В Русия законът срещу пропагандата на хомосексуалността, приет с обяснението, че цели  , направи незаконно представянето на всякакви хомосекуални действия като нормални. В документа се твърди, че той защитава   от  . Европейскиият съд по правата на човека не се съгласи с тази позиция и постанови, че законът усилва стигматизацията, провокира хомофобия, дискриминира уязвимо малцинство, а и също вреди на децата. „Рамщайн“, прославили се с ефектните си концерти и музикални клипове, неведнъж са изразявали подкрепата си за ЛБГТ+ общността. Музикантите са се целували няколко пъти на сцената по време на европейското си турне. Новият неозаглавен албум   групата издаде през май тази година.   Новият албум на \"Рамщайн\" е № 1 в 14 държави", "date": "2019.08.02", "title": "\"Рамщайн\" заплашени от задържане и депортация заради целувка в Москва?"}
{"url": "https://clubz.bg/86208-hakeryt_kristiqn_bojkov_minava_na_stranata_na_prokuraturata", "text": "Кристиян Бойков, сочен за извършител на хакерската атака срещу НАП,  . Новината съобщил специално за Нова тв шефът на антимафиотите главен комисар Ивайло Спиродонов, похвали се телевизията. Спиридонов ще е гост в предаването \"Плюс-Минус\" в петък следобед. Шефът на Кристиян: Няма да отворим компютъра му за ГДБОП Към момента 20-годишният Бойков е обвиняем като извършител по дело за кибертероризъм  - за източването и разпространението на лични данни на над 5 милиона българи и фирми.  Той е категоричен пред медията, че според службите има достатъчно данни за това кой е поръчител на престъплението. По казуса обвинения са повдигнати, освен на Кристиян, на двама шефове на компанията. Търговският директор на \"ТАД Груп\" Георги Янков и собственикът Иван Тодоров ще отговарят пред Темида за това, че  към извършване на престъплението. Той използва повода да заяви, че изнесеното в публичното пространство - че \"лицето\"  едва ли не е обучавало служителите на ГДБОП, никога не се е случвало. Напротив - техните специалисти ходели \"ежедневно\" на курсове в Европа и САЩ. Спиридонов обяви, че не вижда никакъв проблем в призоваването за разпит чрез Европейска заповед за разследване на главния редактор на \"Биволъ\" Атанас Чобанов. Според топ полицая - така били преценили наблюдаващите прокурори - че са небоходими неговите \"гласни доказателства\", т.е. - неговият разпит. Паролите на \"ТАД груп\" разбити с лукавост - чрез охранителните камери И тримата замесени са на свобода. Бойков и Янков излязоха от ареста срещу гаранции от 20 000 лева, наложени им от прокуратурата. Съдът сметна, че няма доказателстнва и опасност от укриване и пусна Тодоров срещу 100 000 лв., но обвинението ще протестира мярката пред Апелативния спецсъд. Сутринта пред бТВ Ивайло Спиридонов се похвали, че паролите са разбити, след като гледали записите от камерите. С оглед на огромния му опит обаче, той едва ли е \"изпуснал случайно\" репликата за Кристиян и неговото евентуално преобръщане. Предстои да видим... Паролите на \"ТАД груп\" разбити с лукавост - чрез охранителните камери", "date": "2019.08.02", "title": "Хакерът Кристиян Бойков минава на страната на прокуратурата?"}
{"url": "https://clubz.bg/86207-kak_se_hakvat_lichni_danni_na_politici_i_biznesmeni_s_google", "text": "Може ли само с търсачката Google човек да \"хакне\" лични данни на премиера, кметове, бизнесмени и други лица? Без никакви секретни програми, ИТ умения или специални компютри? Да, сигнализира ни читател, при това с лекота. Достатъчно е само да си изберете сайт на институция и да използвате функцията за стесняване на търсенето само в рамките на конкретен сайт в Google. А това става просто като напишете site:(URL адреса на сайта) (име) ЕГН.  И веднага най-голямата търсачка в света дава достъп до десетки документи във формат .pdf - договори за продажба, за обществени поръчки, записи на заповед, декларации, докладни записки и др., в които никой не е отстранил, както се изисква по закон, личните данни - сред които трите имена, ЕГН и номер на лична карта. От комисията за личните данни се похвалиха: осуетили хакерска атака Проверка на Клуб Z установи, че всеки с лекота може да намери тези данни на министър-председателя Бойко Борисов (през сайта на Столичен общински съвет), пловдивския кмет Иван Тотев (през сайта на пловдивската община), лидера на ДПС Мустафа Карадайъ (през сайта на ДПС), вицепремиера Томислав Дончев (през сайта на габровската община, от времето, когато е кмет на града) и много други известни и неизвестни физически лица - много от които например са участвали в договори за обществени поръчки. Документи с лични данни излизат при търсене в сайтовете на София, Пловдив, Варна, Габрово, Благоевград и много други. В някои сайтове на общини обаче подобни файлове липсват, а в други - този на община Бургас, например - документите са малко и във всички личните данни са внимателно заличени, каквито са законовите изисквания. Докато ние тях не хакнем, все те нас ще хакват Сайтовете на министерства също са по-добре защитени - там подобни данни не излизат, или ако ги има, са само частични - например последните 4 цифри от ЕГН-то са премахнати. Защото служителите в тези общини са качили .pdf файлове с лични данни в папки, които са достъпни за индексиране от Google. Така макар и да не могат да бъдат намерени ръчно в сайта, търсачката ги е записала в своя списък с линкове, който прави ежедневно на целия публичен интернет. Функцията за търсене в конкретен сайт всъщност е много популярна - много сайтове всъщност я вграждат при тях, за да си спестят инсталирането на собствена търсачка.  В добавка, търсачката на Google пази кеш на изключително много сайтове, т.е. дори бързо изтриване на част от тези данни не гарантира, че те няма да останат дълго време достъпни онлайн. Докато ние тях не хакнем, все те нас ще хакват", "date": "2019.08.02", "title": "Как се \"хакват\" лични данни на политици и бизнесмени? С Google"}
{"url": "https://clubz.bg/86211-i_vse_pak_aleks_pobedi", "text": "Днес изпратихме Алекс Алексиев – най-елитния български воин на победилите в Студената война. Димитър Бочев го нарече така. Сред победилите сме всички ние, които се освободихме от примката на тоталитарния режим. Почина политическият анализатор Алекс Алексиев Той затвори жизнения цикъл като се върна завинаги в Родината си. Остана до дядо си Никола и татко си Райко.  Много ми се искаше да разтърся тукашния ни елит, държавните ни мъже, и да накарам да му отдадат дължимото. Не само защото човек от неговия мащаб, с толкова значим принос в промяната на света, в освобождението на Централна и Източна Европа и страните от бившия Съветски съюз ние нямаме. В прибалтийските страни е на почит. В Родината си, тези които загубиха Студената война, продължават да ни управляват и няма друг по-сигурен лакмус за това от отношението им към Алекс.  Не забелязаха, че това е вероятно най-близкия аналог който имаме до Джон МакКейн.  Спомняте ли са как го изпратиха и опоненти и съмишленици във Вашингтон? Като герой на цялата нация.  Със салюти, с държавни почести, с поклон от политици от всички цветове, което беше признание на цялата нация. Нашите властимащи го пропуснаха в списъка на заслужили, не отличиха живота и приноса му за свободата на България, не го наградиха със Стара планина, не му стиснаха ръката. Защото не представляват народа, който цени свободата си. Не съм сигурен как щеше да реагира ако беше попаднал в една група с Ирина Бокова или Димитър Иванов. Понякога е по-достойно да си извън Списъка. За друго ми е думата – за това, какво България представлява след 30 години преход, след като държавните ни мъже и жени пропускат да забележат и отдадат дължимото на българина, който направи най-много за да бъдем отново свободни.  Това е тежка диагноза за състоянието на духа на нацията и за задънената улица на прехода.  Защото няма разлика между похватите на „партизаните“ на власт след 9-те 1944 години и на „милиционерите“ днес. За тях стореното от Тодор Живков е недостижимо, а такива като Алекс са „идеологически противници“. Страхуват се,  ако вдигнат летвата на публичното внимание, ако централните медии отразят неговия живот и дело, това може да окуражи последователи, нови поколения търсещи и борещи се за свободата и независимостта.  Не в наградите е важното – ако погледнете колко от големите герои на нацията ни са получавали приживе признание, камо ли награди. За паметта и битката за ценностите, за моралните темели,  върху които стъпва достойнството на нацията, за посоката по която вървим.  Как нисши духом да забележат интелектуалната висота на Алекс – енциклопедичния му ум, изключителната преценка за важните събития в света, които в последна сметка определят и гравитацията на случващото се у нас. Той можеше да говори от личен опит и да анализира причините на събития в Африка, в Близкия и Далечния изток, в Русия и Китай, в Европа и в Америка. И от това да извлече поуки и ползи за България. Ако имаше някой да чуе. Днес няма много останали елитни войни от времето на Студената война, която се върна. Отново става дума за сдържане, за санкции, за хибридна война. За това експертизата му е толкова необходима.  Но това е Там. Тук е статуквото с неототалитарните инстинкти. Вярвам че паметта за Алекс Алексиев ще пребъде. Въпреки усилията на неговите идеологически противници, които управляват страната и не го забелязаха приживе, той ги победи и в живота и в смъртта. Неговите деца са български граждани. Последователите на Алекс се множат с всеки ден, колкото и да се опитват да ги изкарат „чуждестранни“ агенти. По неговите стъпки вървят нови поколения българи, неговите наследници и съмишленици ще продължават да водят битката, на която той посвети целия си живот. И да обичат България както той я обичаше.  Неговият патриотизъм беше толкова голям, желанието му да се върне в Родината толкова силно, че успя да реализира единственият възможен начин да се върне като срина тоталитарния режим.  Направи го тогава, прави го и днес. От отвъдното. Алекс пак ги победи. По своя начин.", "date": "2019.08.02", "title": "И все пак Алекс победи"}
{"url": "https://clubz.bg/86142-kitaj_zabrani_individualniq_turizym_v_tajvan", "text": "Китай вади оръжието на туризма срещу Тайван: от вчера Пекин забрани на гражданите си да пътуват до острова индивидуално, а управляващата партия на островната територия осъжда този политически натиск. \n\tКитайското министерство на културата и туризма обяви вчера на сайта си, че от 1 август преустановява издаването на пасавани на индивидуални туристи \"поради сегашните отношения между двата бряга\". \n\tНапрежението е високо между континентален Китай и тайванската президентка Цай Ингвен, която от идването си на власт през 2016 г. отказва да признае принципа за единство на острова и континента в лоното на единен Китай, както настоява Пекин. \n\tКитайската народна република смята Тайван за своя провинция. Но територията е ръководена от съпернически режим, намерил убежище там след като комунистите вземат властта на континента през 1949 г., след китайската гражданска война. \n\tКато се прицелва в туризма, Пекин изглежда желае да нанесе удар на тайванската икономика, която вече е в лошо състояние, и по този начин да дестабилизира Цай Ингвен. Нейната политическа сила - Демократичната прогресивна партия (ДПП) традиционно ратува за независимост на острова. \n\tЦай се надява да бъде преизбрана на следващите президентски избори през януари 2020 г. Неин основен опонент ще е Хан Коюй, кандидатът на Националистическата партия (Гоминдан), която се застъпва за прагматично сближаване с континентален Китай. След eизненадващото съобщение на Пекин вчера, реакциите в Тайван не закъсняха. \n\tБюрото по туризъм каза, че съжалява за преустановяването на пътуванията, и че очаква бързото им възстановяване, като се аргументира, че те не трябва да бъдат възпрепятствани от политически фактори. Хан Коюй, съперникът на тайванската президентка, също осъди в изявление безполезната мярка, която ще създаде ненужни бариери пред пътуванията и общуването. \n\tОт няколко години континентален Китай позволяваше на жители на 47 града да кандидатстват за пасавани, за да посетят Тайван като индивидуални туристи. \n\tПреди това китайците трябваше задължително да са част от организирана група. Начин на пътуване, който все още е много популярен, особено сред най-възрастните туристи. Китайското министерство на културата и туризма не спомена вчера тези групови пътувания до Тайван, което предполага, че те ще останат възможни. \n\tПрез последните години, в знак на недоволство към Цай Ингвен, Пекин прекрати официалните връзки с Тайпе, отне някои от последните дипломатически съюзници на Тайван и умножи военните маневри близо до територията му. \n\tТази седмица на неколкостотин километра северно и югозападно от тайванските брегове също се организират две военноморски учения. Тайван вече преживя рязък спад на туристите от континентален Китай след идването на Цай на власт. \n\tКитайските специалисти отдават този спад на оказвания от Пекин натиск върху континенталните туристически агенции да ограничат пътуванията до острова. \n\tНаселен с около 23 милиона души, голяма част от които са от китайския етнос хан, като в континентален Китай, Тайван не е признат за независима държава от ООН. А Пекин редовно заплашва да прибегне до сила, в случай на официално обявяване на независимост от Тайпе. БТА", "date": "2019.08.02", "title": "Китай забрани индивидуалния туризъм в Тайван "}
{"url": "https://clubz.bg/86221-krasivoto_lice_na_ulichnoto_izkustvo_snimki", "text": "„ИZчистване“ – под това име вчера Клуб Z стартира кампанията си за  заличаване на оскърбителните графити по стените и насърчаване на уличното изкуство. Да иZчистим тези грозни-грозни неща Разбира се, далеч сме от мисълта, че с подобен грозен проблем се сблъскват единствено българските градове. Вандалщина има по целия свят. Но като че ли там има и много повече изкуство. Красивите графити, които правят градската среда цветна, щастлива и пълнеща душата, определено са рядкост в София и големите градове. Дори, когато са дело на художници. За сметка на това по света примерите за подобни вдъхновяващи графити са много. Достатъчно е човек да се разходи по улиците на произволен град в чужбина. Затова днес подбрахме за вас няколко такива примера – вдъхновяващи платна, каквито бихме искали да видим и по нашите улици.  ", "date": "2019.08.02", "title": "Красивото лице на уличното изкуство (СНИМКИ)"}
{"url": "https://clubz.bg/86216-jena_shte_rykovodi_macha_za_superkupata_na_evropa", "text": "Французойката Стефани Фрапар ще ръководи мача за Суперкупата на Европа между \"Ливърпул\" и \"Челси\" на 14 август в Истанбул, съобщи УЕФА. Така тя става първата жена съдийка на толкова високо ниво във футбола. Двубоят за Суперкупата противопоставя победителите в Шампионската лига и Лига Европа. Сблъсъкът среща английски отбори - така, както финалите в двете надпревари през миналия сезон. Фрапар е на 35 г. През юли тя реферира финала на Световното за жени между САЩ и Холандия (2:0) в Лион.  Президентът на УЕФА Александър Чеферин приветства назначението й с официално изявление. Цялата бригада ще е от дами (от Франция и Ирландия), като единствено четвъртият арбитър е мъж - познатият Джунейт Чакър (Турция). През април Стефани Фрапар ръководи среща от Лига 1 в родината си - още тогава тя влезе в историята. През новия сезон ще получи повече наряди в елитното ниво на франския футбол при мъжете.", "date": "2019.08.02", "title": "Жена ще ръководи мача за Суперкупата на Европа"}
{"url": "https://clubz.bg/86200-torite_gubqt_deputat_mnozinstvoto_na_djonsyn_visi_na_1_glas", "text": "Новият британски премиер Борис Джонсън вчера понесе първото си изборно поражение, след като неговата консервативна партия загуби частичните парламентарни избори в избирателния окръг Брекон и Радноршър в Уелс, съобщиха Франс прес и Ройтерс, цитирани от БТА.  \n\tСпоред официалните резултати кандидатката на проевропейската партия Либерални демократи Джейн Додс е победила кандидата на консервативната партия Крис Дейвис с 13 826 гласа срещу 12 401. \n\tТака парламентарното мнозинство на управляващите консерватори беше сведено до само един глас, което усложнява стратегията на Джонсън за Брекзит, отбелязва АФП.  \n\tДо тези частични избори се стигна, след като депутатът от консервативната партия Крис Дейвис беше обвинен в деклариране на неверни данни за разходите си и беше отзован от парламента с петиция на местни избиратели, отбелязва Ройтерс.", "date": "2019.08.02", "title": "Торите губят депутат. Мнозинството на Джонсън виси на 1 глас"}
{"url": "https://clubz.bg/86220-uchitelski_bunt_ne_iskat_da_sybirat_deca_v_mahalite", "text": "Учители от основните и средни училища се наговарят във Facebook за противопоставяне срещу наредба на Министерстваото на образованието и науката, която ги задължава да ходят и да прибират в клас деца, които са направили неизвинени отсъствия. Тя е част от така наречения координационен механизъм, който министерството предложи преди две години, за да бъдат вкарани в класната стая децата, чиито родители не желаят да ги пускат на училище. Тази година обаче допълнителното изискване е учителите сами да обхождат домовете на хлапетата, след като МВР и Агенцията за социални помощи се отдръпнаха леко от инициативата. Слабаков: Който не праща детето си на училище - в затвора Протестът тръгна от пост в социалните мрежи на учителката Мария Николова от училището „Георги Измирлиев“ в Горна Оряховица, но на нейната стена се подписаха много учители, които подкрепят идеята. Всички те твърдят, че тяхната задача е да обучават и възпитават учениците, но не и да обхождат домовете им. Учители от 94 СУ в квартал „Христо Ботев“ споделят, че са били замеряни дори с камънви от свекървите на 12-годишни булки, които не искат да се върнат в клас.  Някои от преподавателите, които не преподават в етнически проблемни райони, посочват, че изискването на МОН да пътуват след работно време до съседни села, за да видят защо децата не са дошли в клас, няма икономическа логика и никъде не е посочено кой ще заплати за техните пътувания. Много от тях предлагат в акцията да бъдат вкарани хора от Агенцията за социално подпомагане и полицаи, тъй като в етнически най-натоварените райони учителите не се чувстват сигурни за живота си. Това бе предвидено още преди две години, но тогава всички институции се отказаха и учителите трябваше да извършват тази дейност сами. След като шеф на регионален инспекторат от Русе разпореди на учителите дори сами да заплащат бензина си, за да вкарат децата в клас, и учителите се оплакаха, в крайна сметка бе уволнен.  \n\t ", "date": "2019.08.02", "title": "Учителски бунт, не искат да събират деца в махалите"}
{"url": "https://clubz.bg/86210-nato_raketite_pejtriyt_mogat_da_ni_zashtitqt_ot_rusiq", "text": "Ракетите „Пейтриът“ биха могли да защитят Европа от новите ракети, които разполага Русия. Това заяви днес в Брюксел генералният секретар на пакта Йенс Столтенберг. Той направи специално изявление по повод края на Договора за ракетите със среден и малък обсег (ДРСМО). Започва ли нова надпревара във въоръжаването? Столтенберг изтъкна, че алиансът ще отвърне по един „отговорен и премерен начин“ на руската заплаха. Но няма да предприема огледални мерки на тези на Кремъл, т.е. няма да разполага нови ракети в Европа. Полша купува ракети \"Пейтриът\" за 4,75 млрд. долара САЩ разрешиха продажбата на ракети \"Пейтриът\" за Турция НАТО обаче няма да интегрира руските ракетни комплекси С-400, които Турция закупи от Русия, каза генералният секретар в отговор на въпрос.  Но допълни, че приветства факта, че Анкара води диалог със САЩ за закупуването на „Пейтриът“, както и с Италия и Франция за комплекси САМП/Т. Отделно НАТО вече засилва турската ПРО, като разполага там „Пейтриът“ от Испания. Съозниците от НАТО съжаляват за прекратяването на ракетния договор, но вина за това има само Русия, допълни Йенс Столтенберг. Всички страни членки на пакта подкрепят решението на САЩ. Той припомни, че в Европа няма нови американски, но има нови руски ракети. Но НАТО няма да правискорострелни изводи, нито ще бърза с вземането на решения за отговор на руските действия. Вариантите ще бъдат внимателно проучвани. От алианса ще наблегнат на военни учения, разузнаване и други методи. Някои мерки могат да се осъществят бързо, но за други може да бъде необходимо повече време. Накрая Столтенберг изрази увреност, че може да се стигне до ново споразумение с Русия. ЕС призова Русия и САЩ да потърсят нови възможности за намаляване на ядрените арсенали. Говорителят на Еврокомисията Карлос Руис де Гордехуела изтъкна, че през последните 30 години Договорът е допринесъл много за европейската и общата сигурност, и добави, че благодарение на него близо 3000 такива ракети са премахнати от Европа и унищожени по надежден начин. Полша купува ракети \"Пейтриът\" за 4,75 млрд. долара САЩ разрешиха продажбата на ракети \"Пейтриът\" за Турция", "date": "2019.08.02", "title": "НАТО: Ракетите \"Пейтриът\" могат да ни защитят от Русия"}
{"url": "https://clubz.bg/86214-yujna_koreq_izvajda_qponiq_ot_beliq_spisyk_na_tyrgovski_partnori", "text": "Южна Корея ще извади Япония от \"белия списък\" на доверени търговски партньори, обяви днес министърът на планирането и финансите Хон Нам Ки, цитиран от Франс прес. Това стана няколко часа, след като Токио предприе подобна мярка срещу Сеул.  Японското решение , заяви министърът. Япония реши днес да затегне търговските ограничения за Южна Корея, изваждайки я от списък на страни, които се ползват с привилегировано отношение - мярка, определяна от Сеул като  .  Държавният глава на Южна Корея Мун Дже Ин обеща да вземе сериозни мерки срещу японското решение, но не даде подробности какви точно ще бъдат мерките, допълва Ройтерс.  Изваждането на Южна Корея от т.нар. бял списък на облагодетелствани износни дестинации означава, че износителите ще се сблъскват с повече бюрокрация и проверки преди да получат разрешителни, което евентуално ще за забави износа на широк спектър стоки. Премиерът на Япония иска да се среща с Ким Отношенията между Токио и Сеул рязко се изостриха, след като през есента на 2018 година Върховният съд на Република Корея излезе с решение, оспорено от Токио. Според него на четирима бивши работници на японската компания, която сега се нарича \"Нипон стийл енд Сумитомо метал\" (Nippon Steel & Sumitomo Metal), трябва да бъдат изплатени компенсации за това, че по времето на Втората световна война са били принудително мобилизирани и накарани да полагат тежък труд в едно от предприятията на компанията. И Япония се готви за отпор на Северна Корея От четиримата ищци днес е жив само един. И Япония се готви за отпор на Северна Корея", "date": "2019.08.02", "title": "Южна Корея изважда Япония от \"белия списък\" на търговски партньори"}
{"url": "https://clubz.bg/86213-aej_dejstviqta_na_prokuraturata_mogat_da_dovedat_do_smrazqvasht_efekt_na_avtocenzura_na", "text": "Това се казва в позиция на неправителствената организация. Собственикът на \"Биволъ\": Не познавам никого от \"Тад груп\". Възнамерявам да съдя прокурорката за клевета В четвъртък Специализираната прокуратура издаде европейската заповед за разследване срещу главния редактор на Биволъ Атанас Чобанов.  Чобанов: Има целенасочено действие на прокуратурата да получи достъп до нашите данни При разглеждането на тази заповед френските власти е добре да имат предвид следните обстоятелства: \"Нещо повече, прокуратурата излъчва  противоречиви сигнали с действията си. В сряда наблюдаващият разследването прокурор Евгения Станкова заяви, че има данни за комуникация със собственика на Биволъ, който видно от търговския регистър е Асен Йорданов. Днес прокуратурата вече твърди, че доказателствата са относно главния редактор на изданието\", отбелязват от АЕЖ. Чобанов: Има целенасочено действие на прокуратурата да получи достъп до нашите данни", "date": "2019.08.02", "title": "АЕЖ: Действията на прокуратурата могат да доведат до смразяващ ефект на автоцензура на журналистите"}
{"url": "https://clubz.bg/86192-zapochna_glasuvaneto_za_shef_na_mvf", "text": "Гласуването на европейските правителства за определяне на единната им кандидатура за ръководител на Международния валутен фонд (МВФ) започна днес, като кандидатите за поста останаха четирима. Португалецът Мариу Сентену се оттегли от надпреварата, съобщи министерство на икономиката и финансите на Франция, цитирано от Франс прес. \n\tЧетиримата кандидати са  \n\tБританското правителство, което получи допълнително време, за да представи свой кандидат в последната минута, ако желае, в крайна сметка не се включи в надпреварата за наследник на Кристин Лагард, която поема ръководството на Европейската централна банка (ЕЦБ) тази есен. АФП: Кристалина Георгиева е с най-голям шанс  за шеф на МВФ Гласуването се провежда според европейските правила за квалифицирано мнозинство: изисква се подкрепата на 55 процента от страните членки, тоест 16 страни, представляващи поне 65 процента от населението на ЕС. Френският министър на икономиката и финансите Брюно льо Мер, който бе натоварен да ръководи обсъжданията за определяне на европейски кандидат преди края на юли, съобщи вчера, че няма консенсус около един кандидат. \n\tЗа да избегне удължаването на разговорите, Льо Мер реши да подложи кандидатурите на гласуване от страните членки. Това е безпрецедентна процедура за определяне на европейски кандидат, който да застане начело на МВФ. \n\tОт създаването си през 1944 година МВФ винаги е бил ръководен от европеец, а начело на Световната банка обикновено застава американец. \n\tЕдинният кандидат на ЕС трябва се да се представи пред МВФ до 6 септември. Фондът ще избере новия си управляващ директор до 4 октомври, съобщава БТА.", "date": "2019.08.02", "title": "Започна гласуването за шеф на МВФ"}
{"url": "https://clubz.bg/86152-kaka_i_batko", "text": "Нямам представа как го направихме, но някак измислихме начин държавата да съществува без власт и без опозиция. От което и властта, и опозицията се чувстват доволни. Откриха начин да си живеят, без да им се налага да присъстват. Това е някаква нова форма на съществуване на двуполюсния модел, в която кантарът заспа – всеки черпи ползи от положението и няма никакво значение от коя страна на кантара е. Докато Корнелия Нинова се снима със собствения си портрет на Бузлуджа, Бойко Борисов гушка за снимки учителки. Кака и Батко се правят на симпатяги. През това време избиват прасетата в свинеферма след свинеферма, а мърморещата публика не вярва, че има африканска чума. Заравят свинското от коледните ни трапези. Край село Боров дол, Сливенско, откриват 120 тона одрани животинчета – норки? Белки? – нещо, от което е свалена кожата. Нямат представа кой го е направил. Човекът, който трябва да съблюдава принципа на разделението на властите, не вярва в разделението на властите. Даже цената на хубавите домати, която в разгара на лятото е четири лева, не трогва никого. Всичко е точно такова, каквото не трябва да бъде. Страната е закрепена в състояние на стабилна нестабилност. Има такова положение в медицината. „Състоянието на пациента е критично, но стабилно.“ Може и да ви звучи като „дървено желязо“, но всъщност има логика. Състоянието на пациента е критично, но не се променя към по-добре или по-зле, стои си стабилно. И ние така. И ето че от Бузлуджа, където човек не очаква да се случи каквото и да било интересно, някой хвърля камък в блатото. А не очакваме там да се случи каквото и да било интересно, защото лятното събиране на социалистите все повече прилича на пролетното събиране на калайджиите – да се срещне племето, да си кажат кой е жив, кой умрял, да се запознаят младите, да се харесат, да хапнат, да пийнат. Първоначалната идея на партийния събор вероятно е била да си сверят посоката, да си припомнят някъде и за какво вървят, но това е останало във времена, в които хората са се занимавали с такива старомодни неща като идеи. И ето че носителката на наградата за публицистика Къдринка Къдринова си позволява да припомни в словото си идеи: „Искам да призова да се връщаме по-често към заветите, които светлите умове на социалистическата мисъл, на лявата мисъл, на левите идеи, на лявото дело, на лявата дума са ни завещали. Те ни завещаха интернационализма и международната солидарност на трудещите си, а не национализма и омразата към различния. Те ни завещаха единните фронтове и обединението, а не търсенето на врагове сред ония, които мислят различно. Георги Кирков има една блестяща творба, нарича се „Политическа зоология“. В нея той не е намерил място за такова едно странно създание като „ляв консерватор“. В своята творба обаче той добре е описал какъв е консерваторът, какво представлява това странно политическо животно. Не е много симпатично. Дано никой ляв човек в България никога не се асоциира с консерватора. Дано левите хора в България бъдат хора на промяната, на бъдещето, на солидарността. Лявото в България е много по-обширно от БСП. Има много леви хора в България. Необходимо е да се изгради единство.“ Не един, а два гряха изповядва Къдринка Къдринова в това си слово: почтена душа и образованост. Но нито едно от тези две неща не се търсят днес. Как така ще припомняш идеи и идеали, като сега единствено важно е бройката на електората? За какъв интернационализъм срещу национализъм става дума – искате да отнемете от народа правото му да играе на „Продават се, мамо, белите манастири“ в морето, водени от знаменосец? И какво единство с какви леви хора, ако не са готови да гласуват за БСП без условия? И започна поредната битка вътре в БСП кой крив, кой прав. Словото беше заклеймено от човек, приближен на Корнелия Нинова, заредиха се „за“ и „против“. За пореден път Българската социалистическа партия се занимава със самата себе  си, когато властта се търкаля по улицата, а премиерът се е снишил по стар народен обичай. Представям си какъв вой и късане на ризи щеше да настане в БСП, ако някой се беше осмелил да призове социалистите да се противопоставят на единствената кандидатура за главен прокурор заедно с всички останали не само леви, но и десни хора. Но БСП не се събира на Бузлуджа за размяна на идеи, там хората си разменят домашно приготвена храна и произведения на изкуството, къде ти тук място за някой си Георги Кирков. В същото време на обратната страна на политическото пространство един десни хора протестират. Или поне те започнаха, а после към тях се присъединиха и политически неутрални. Получи се някакво миниатюрно издание от летните протести срещу избирането на Делян Пеевски за шеф на ДАНС. Само че тогава протестите бяха не само срещу личността на Пеевски, но и срещу правителството. Сега „Гешев е позор!“, но нито дума за Човека, без чието съгласие и одобрение не може да се случи нищо в нашата държава. Нито думичка! – нито в изказванията на ораторите, нито буквичка на плакатите, които протестиращите издигат. Като че ли позорът е от днес и като че ли не е ясно кои са навързани по веригата, за да стане позорът възможен. А хората, които отиват на протеста, защото искрено не могат да понесат и капка допълнително от отдавнашния позор, със свито сърце си мислят за организаторите: ох, дано пак не надуят балоните, дано не изкарат белия роял, дано не започнат да противопоставят количество на качество, като качеството са, разбира се, те, организаторите, а количеството сме ние. И дано да си намерят оратори, които могат да говорят като на митинг, а не като конферансиета на „Златният Орфей“. Така стоят нещата с опозицията и отляво, и отдясно. Е, как тогава в средата ГЕРБ да не се чувства уютно? Днес е първият ден на август и ако ГЕРБ говореха истини, трябваше вече да сме в чакалнята на еврозоната. Но не сме. И „Фолксваген“ трябваше… Но не е. И прасетата трябваше да са спасени. Но не са. И ние трябваше да сме на улицата. Но не сме. Имаме само едно оправдание – лято е. Горещо е и отдавна сме си купили почивки в Гърция. Човек трябва да е отговорен не само към гражданските си, но и към личните си задължения, както би казала шефката на НАП Галя Димитрова. Затова е тежко, но много добре обмислено решение да не излизаме сега на улицата. Обаче наесен…", "date": "2019.08.02", "title": "Кака и Батко"}
{"url": "https://clubz.bg/86191-apple_spira_avtomatichnoto_slushane_na_vyprosite_kym_siri", "text": "Apple обяви, че ще спре практиката да се слушат автоматично записи на хора, говорещи с гласовия асистент Siri, съобщи Engadget. Apple ще копира лицето ни във виртуалния свят Досега около 1% от всички въпроси, поръчки и обръщения от всякакъв тип към \"умния\" асистент в iPhone и iPad бяха запазвани и преслушвани. Предполагаемо - анонимно и само с цел подобряване и оценяване на изкуствения интелект на Siri. След бъдещ ъпдейт всеки ще може да реши дали да се включи или не в програмата, добавят от компанията. Amazon призна: Alexa пази всяка дума, която й кажеш Преди седмица британският в. \"Гардиън\" разкри, че много от тези записи се преглеждат не само от служители на компанията, но и от подизпълнители. В добавка, Amazon признаха, че имат същата практика с Alexa, а Google - с техния гласов асистент. Google също прекратиха тази практика - но само за потребителите в ЕС във връзка с GDPR. Притеснението е, че така лична информация, изказвания, дори разговори между хора, които могат да бъдат идентифицирани, могат да бъдат чути от реални хора. Siri би трябвало да записва само въпросът към нея, но често се случва и друг звук и друга информация да влезе в записа.  Гласовият асистент на Google разбира всички въпроси Според много специалисти информация, събрана от толкова много хора, може да се ползва за анализ на пазара и в помощ на рекламодателите.  Amazon призна: Alexa пази всяка дума, която й кажеш Гласовият асистент на Google разбира всички въпроси", "date": "2019.08.02", "title": "Apple спира автоматичното слушане на въпросите към Siri"}
{"url": "https://clubz.bg/86187-kalin_kalpakchiev_strasburg_moje_da_ni_osydi_za_razprostranenite_dokazatelstva", "text": "Това заяви председателят на Съюза на съдиите в България и бивш член на ВСС Калин Калпакчиев по повод разпространените вчера от спецпрокуратурата материали по разследването на заподозрените за киберакатаката срещу НАП. Според него България може да бъде осъдена в Страсбург заради подобни действия, защото  . \"Подобни действия в миналото не са имали добър завършек\", припомни пред бТВ Калпакчиев, визирайки случая с тефтерчето на Филип Златанов, което впоследствие изчезна и делото се провали. Прокуратурата тогава обаче обяви публично част от неговото съдържание на прословутите си \"прожекции\" в присъствието на Сотир Цацаров и заместника му Борислав Сарафов*. Калпакчиев припомни и делото \"Костинброд\", по което също бяха показвани доказателства пред медиите и което също се провали. Филип \"Тефтерчето\" Златанов няма да лежи в затвора категоричен е съдията, който бе сред най-отявлените дразнители на Сотир Цацаров в предишния ВСС и дори главният прокурор тогава опита да вкара точка срещу него за това, че е дал интервю пред списанието Клуб Z. Във ВСС: точката \"анти-Калпакчиев\" като \"Дързост и красота\" \"Освен това са били разпространени лични данни на прокурори и следователи заедно с тези материали, а подобно деяние покрива състав в Наказателния кодекс”, отбеляза Каплакчиев. Разобличавайки \"ТАД груп\", прокуратурата публикува ЕГН на Борисов, Цацаров и Пеевски Съдията напомни, че предстоящата процедура на избор на главен прокурор не е безпрецедентна  , но носи пороците и белега на всички такива процедури. А именно - не е направен анализ на моментното състояние на държавното обвинение. Той напомни, че същинският разговор е за реформа на прокуратурата: Калпакчиев даде пример с Методи Лалов и Веселин Пенгезов   двама бивши вече председатели на ключови съдилища, които открито признаха, че изборът им се е решавал \"на кастинг\" извън ВСС   не от овластения по закон орган, а от играчи от задкулисието. Припомни и израза  . На подобно мнение относно изнесените от прокуратурата СРС по друга национална телевизия - Нова тв, бе и известният адвокат Марин Марковски. Във ВСС: точката \"анти-Калпакчиев\" като \"Дързост и красота\" Разобличавайки \"ТАД груп\", прокуратурата публикува ЕГН на Борисов, Цацаров и Пеевски", "date": "2019.08.02", "title": "Калин Калпакчиев: Страсбург може да ни осъди за разпространените доказателства"}
{"url": "https://clubz.bg/86188-polsha_mahna_danycite_na_mladite_hora_za_da_ne_bqgat", "text": "Полското правителство е решило да премахне  които в момента работят в страната, съобщава бТВ. Новият закон влезе в сила на 1 август, като целта му е да убеди младите поляци да останат в родината си вместо да търсят по-добре платена работа в Европейския съюз, пише “Индипендънт”. Близо 1,5 млн. души са напуснали Полша през последните 15 години в търсене на по-добра работа в Западна Европа. Голяма част от емигрантите са млади хора, възползвали се от свободата на придвижване в ЕС след присъединяването на страната през 2004 г. В България нямало безработица заради ЕС Масовата емиграция е довела до огромна липса на квалифицирана работна ръка, като Новият закон предвижда   върху доходите си. Прагът е доста висок, тъй като средната работа заплата в Полша е около 60 хил. злоти (27 000 лв.) на година. Местното правителство се надява, че новият закон ще обърне тенденцията и ще задържи младите хора в страната.", "date": "2019.08.02", "title": "Полша махна данъците на младите хора, за да не бягат"}
{"url": "https://clubz.bg/86190-dyvchete_sreshtu_stres_i_za_zdrave", "text": "Дъвката навърши 150 години. Някои дъвчат за почистване на зъбите, други от стрес. Предишният треньор на “Байерн” Мюнхен Карло Анчелоти е дъвчел по 14 дъвки по време на футболна среща.  Карло Анчелоти, бивш треньор на ФК “Байерн” Мюнхен, навремето обяви, че дъвче по 14 дъвки по време на футболна среща. Може и да му е помагало срещу стреса и нервите, но за зрителите е било учудващо да гледат как непрестанно нещо дъвче. На него всъщност се пада една малка част от оборота на фирмите производителки на дъвки в Германия – 560 милиона евро годишно. Работниците, които във фабриките превръщат синтетична гума, като поливинилов етер в дъвка, всъщност трябва да са благодарни на един друг човек. На 27 юли преди 150 години Амос Тейлър от американския щат Охайо пръв патентова дъвката. През 1869 г. Тейлър се отправя към патентното ведомство, за да докаже, че е изнамерил подобрено съединение на дъвката. Преди това генерал от Мексико я пренася в САЩ, но това всъщност е представлявало леплива маса. Междувременно се смята, че чрез задействането на дъвкателните мускули дъвката води до облекчавение на лицето, което пък провокира чувство за сваляне на напрежението в организма. Така може да се обясни, че още във времената, когато битката за живот е била сурова, хората са дъвчели всичко възможно. Примерно в каменната ера това са били смоли, преди 9000 години в Швеция смола от върба. Това на практика е първият вариант на дъвката, открита от археолози. Да се върнем към настоящето. На улични чистачи са нужни две минути, за да отлепят дъвка с уред, работещ на пара под налягане. За подобно действие обаче в германската федерана провинция Баден-Вюртемберг се налага глоба до 250 евро, тъй като подобно почистване на отпадък не било съразмерно с обема на подобен боклук. Глоби има също в Дюселдорф и Дрезден – 10 евро, а в Мюнхен 55 евро. В Сингапур обаче наказанието е за всеки, хванат да хвърля или изплюва дъвка на улица или тротоар – 300 евро. Да не говорим, че поради естетически причини от 1992 г. продажбата на дъвки в Сингапур е забранено. Има едно единствено изключение – за медицински цели аптеките имат право да продават дъвки без съдържание на захар с цел поддържане на зъбна хигиена, както и дъвки, съдържащи никотин с цел отказване от тютюнопушене. Първите дъвки са пренесени в Германия от американски войници след края на Втората световна война. След това са проведени многобройни научни изследвания с цел да се докаже ползата от тях. Твърди се, че дъвченето подобрява снабдяването на мозъка с кръв, подобрява се пулса, дори че това е един вид йога за устата. Австралийски изследователи са установили, че дъвченето е полезно за по-добра концентрация.", "date": "2019.08.02", "title": "Дъвчете срещу стрес и за здраве"}
{"url": "https://clubz.bg/86100-shto_e_to_pico_i_etichen_turizym_v_siciliq", "text": "Сицилия, разположена в центъра на Средиземноморието, е привличала орди посетители през 2500-годишната си история. Сега обаче се опитва да примамва етични туристи, които не искат да пълнят джобовете на организираната престъпност, съобщи Ройтерс. Отправяйки предизвикателство към стереотипното описание на сицилианците като гангстери, социални компании - бизнеси, които искат не само да трупат печалба, но и да правят добро - насочват туристите към хотели, ресторанти и магазини, които не са обвързани с мафията. През последното десетилетие АдиоПицоТравел (AddioPizzoTravel), социална компания, появила се от масово движение срещу мафията, работи с местните хора, които са решени да разклатят статуквото, като откажат да плащат \"пицо\" - сицилиански жаргон за парите, които се дават за защита. Според проучване от 2012 година близо три четвърти от сицилианския бизнес плаща такава \"такса\". АдиоПицо предлага обиколки, насочени към откриването на природните и културни съкровища на острова, като същевременно туристите научават за историята на гражданската съпротива срещу мафията и личните истории на активисти и магистрати, които са заплатили с живота си. \"Пицото\" не е просто плащане на пари в брой, а неумолим механизъм, който поглъща компаниите и ги асимилира в широкообхватна престъпна мрежа, отбелязва Ройтерс. Хората, които отказват, често получават смъртни заплахи или стават жертви на вандализъм и палежи. Те могат дори да се сблъскат с отлъчване от местната общност и да загубят клиентите си. Според проучване на фондация \"Роко Киничи\" малкият бизнес като дребни търговци и занаятчии плаща средно до 600 евро (670 долара) месечно за защита и редица собственици приемат разхода за неизбежен. За по-големите компании като супермаркети и строителни компании \"пицото\" може да достигне до хиляди евро. Актът на неподчинение на АдиоПицо е довел до създаването на мрежа за подкрепа, която свързва малките бизнеси, отказващи да платят \"пицото\" с местни потребители, които с желание подкрепят чистата икономика. След като тази идея се разпространила в страната и извън нея, туристите започнали да се свързват с асоциацията за съвети за обекти, които са извън контрола на мафията. Така през 2009 година възникнала АдиоПицоТравел. Днес организацията работи с мрежа от над 1000 компании в и около Палермо. Те могат да бъдат разпознати по стикерите на прозорците, които гласят \"Плащам на тези, които не плащат\". Град Корлеоне може и да си е спечелил слава благодарение на връзката си с книгата и филмовата трилогия \"Кръстникът\", но асоциацията срещу мафията \"Либера\" предпочита да се съсредоточи върху създаването на възможности за работа на незаетите хора, които иначе биха могли да бъдат впримчени в мрежата на организираната престъпност. Партньорската й мрежа от социални компании отглежда органични култури върху земи, конфискувани от мафията, и предлага обиколки и престой във фермите, където туристите могат да опитат паста и органично вино. Предлагат се и екскурзии до каменните селца, кацнали на върха на неравните хълмове в околностите на Палермо. Активистите, борещи се срещу мафията, признават, че все още трябва да бъде свършена много работа, за да се разпространи влиянието на етичния туризъм в Сицилия, особено след като по-голямата част от икономиката на острова е под властта на организираната престъпност. Около 70 процента от 50 000 компании в Сицилия плащат \"пицо\", главно в провинции с големи градски центрове като Палермо, Трапани, Катания, Месина. Това сочи проучване на Ес Оу Ес Импреза (SOS Impresa) - подразделението за борба с рекета на италианската асоциация на търговците на дребно Конфесерченти (Confesercenti).  БТА", "date": "2019.08.02", "title": "Що е то пицо и етичен туризъм в Сицилия?"}
{"url": "https://clubz.bg/86199-festivalyt_udstok_50_propadna_no_shte_ima_neshto_po_hubavo", "text": "Преди петдесет години в край градчето Бетел, Ню Йорк, се проведе фестивал, който ще остане жив завинаги в паметта на Америка и голяма част от останалия свят. Фестивалът „Удсток” през 1969 г. се превърна във връхна точка на хипи движението в ерата на рокендрола и свободната любов, с участието на суперзвезди като Джими Хендрикс, Джанис Джоплин и Сантана. Пет десетилетия по-късно един от първоначалните му организатори искаше да отдаде почит с „Удсток 50” – фестивал, обединяващ множество музикални актове, стари и нови, за да отбележи 50-годишнината на онзи уикенд на музика, мир и любов. До 31 юли планът беше „Удсток 50” да се състои от 16 до 18 август 2019-а – в същия уикенд на месеца, както през 1969 г. край Бетел, Ню Йорк. Локацията, на която трябваше да се състои „Удсток 50” бе променяна няколко пъти поради проблеми с разрешителното за събитието, като вариантите в щата Ню Йорк отпаднаха. В крайна сметка организаторите избраха концертния комплекс на открито „Мериуедър Пост“ в Колумбия, Мериленд. Всъщност, дори оригиналният „Удсток” не беше в град Удсток, Ню Йорк. Той се проведе на мястото на ферма край Бетел, Ню Йорк, което е на около час и половина път с кола от Удсток. Двадесет и пет години по-късно „Удсток 1994” се проведе в друга ферма в Соугъртис, Ню Йорк, на десет мили от Удсток. После „Удсток 1999” намери малко странно място за фестивал на мира – военновъздушната база „Грифис“ в Рим, Ню Йорк, на около 150 мили. Преди няколко дни звездите Джон Фогърти и Джей Зи обявиха, че се отказват от участие. Отмяната доведе до финала на объркана сага, започнала по-рано тази година. През април маркетингова фирма, която финансираше фестивала, реши да оттегли подкрепата си и предложи на организаторите на фестивала да отменят събитието. Но някои, включително основният промоутърът Ланг, един от създателите на оригиналния фестивал през 1969 г., заявиха, че продължават. Сред първоначално обявените още през март 2019-а хедлайнери бяха групи като „Дъ Килърс”, „Дед & Къмпани”, „Имаджин Драгънс”, „Портюгал” и соло артисти като Джей Зи, Майли Сайръс, Маги Роджърс и Чанс дъ Рапър – еклектична смесица от представители на различни жанрове, някои от които като Сантана, Дейвид Кросби и Джон Фогърти, дори участвали в първия „Удсток”. Споменати бяха още: „Ракаунтърс“, „Блек Кийс“, Джанел Моно, Бранди Карлайл и др. Но на 26 юли, точно след като „Удсток 50” потвърди промяната на местоположението в Мериленд, всички останали изпълнители бяха официално освободени от договорите си, съобщи „Билборд”. Ако някой пристигне в „Мериуедър Пост“ на 16 или 18 август, там ще е празно. (Но на 17 август ще има концерт на „Смашинг Пъмпкинс”, без никаква връзка с „Удсток 50”.) Макар и идеята за „Удсток 50” да се провали, годишнината от легендарния фестивал все пак ще бъде отбелязана. Град Бетел ще отдаде почит на „Удсток”, като между 15 и 18 август на същото поле, където се е провел оригиналният фестивал, Центърът за изкуства „Бетел Удс“ планира музикален уикенд, а близкият музей в града разполага със специални експонати за историята на фестивала. Ще свирят и пеят звезди като Арло Гътри – участвал и през 1969-а, Ринго Стар и неговата група, Карлос Сантана, „Дуби брадърс”, Джон Фогърти от „Крийдънс Клиъруотър Ривайвъл”, „Тедески Тръкс Бенд” и други. Това звучи дори по-добре от звездите на отменения „Удсток 50”.", "date": "2019.08.02", "title": "Фестивалът \"Удсток 50\" пропадна, но ще има нещо по-хубаво"}
{"url": "https://clubz.bg/86195-pompeo_kitaj_ulavq_dyrjavi_v_dylgovi_kapani", "text": "Държавният секретар Майк Помпео осъди  на Китай и по заобиколен начин обвини Пекин, че улавя държави по света в \"дългови капани\", предаде Ройтерс. Висшият китайски дипломат Уан Ий обясни пред репортери, че новите мита не са коректен или конструктивен начин да се разрешават търговските проблеми между двете държави. Последният коментар е вербално кроше срещу инициативата на Китай  , чрез която комунистическата страна се опитва да се обвърже икономически с държави от Евразия чрез мащабни инфраструктурни проекти. Настъплението на Китайското време (II част) Същевременно в множество страни възникват притеснения, че финансовите спогодби водят до високи дългове и че реалната им функция е по-скоро да прокарват влиянието на Китай, отколкото да водят до развитие. По-рано президентът Доналд Тръмп заплаши, че от 1 септември САЩ ще наложат 10-процентови мита върху китайски стоки за 300 милиарда долара. Тръмп удря с 10% мито китайски внос за $300 млрд. Държавният глава обяви, че лидерът на Китай Си Цзинпин не действа достатъчно бързо за постигане на търговско споразумение с Вашингтон.                  Два дни преди това президентът обвини Пекин, че изчаква да види дали няма демократ да победи на президентските избори през 2020 г. и да възстанови предишните взаимоотношения между страните, които правителството определя като неблагоприятни за САЩ.     Президентът на Щатите също увери журналисти, че не е обезпокоен от спада на промишления индекс Дау Джоунс и допълни, че смята да продължи да налага нови мита, докато двете страни не се договорят. Митата на Тръмп свиха китайския износ Тръмп удря с 10% мито китайски внос за $300 млрд. Митата на Тръмп свиха китайския износ", "date": "2019.08.02", "title": "Помпео: Китай улавя държави в \"дългови капани\""}
{"url": "https://clubz.bg/86153-zapadyt_ne_e_chujbina_iztokyt_ne_e_rodina_znachi_si_vrag", "text": "За всеки, който познава историята на 20 век, изобщо не е смешно да слуша, как в днешна България прокурор описва терористичните намерения на задържани IT специалисти. Според прокурорската версия, терористите искали да хакнат поливната система пред парламента с намерение: „евентуално при преминаване на автомобили на различни - може би на държавен глава, или на гости на нашето Народно събрание - евентуално да бъде активирана поливната част пред парламента. С което да се създаде някакво затруднение в придвижването”. Целта на терористите била не само да ни изложат пред чужденците, но и „всяването на паника сред неограничен брой български граждани”, което пък е посегателство \"срещу действащата в момента политическа система, форма на управление\". Според Наказателния кодекс, това вече би могло да бъде разпознато като държавна измяна, а не просто някакъв си тероризъм, пък бил той и „кибер”. Може би прокурорите още не са забелязали този член на НК, но рано или късно някой ще им го разкаже. Цялата абсурдна случка ми напомня за една сцена от филма „Покаяние” (съветски, от времето на „гласността”), в която агенти на НКВД карат някакъв арестуван да си признае, че по заповед на английското разузнаване имал за цел да прокопае тунел от Бомбай до Лондон. Можем да сме сигурни, че точно агентите на НКВД нямат никаква представа, що е то „Бомбай” или „Лондон”. Но все пак човекът е разстрелян. Тукашните прокурори също нямат ни най-малка представа, как точно функционира поливната система около парламента. Нито пък по какъв начин опръскването на някой висок „гост на нашето Народно събрание” може да произведе  всяването на паника сред неограничен брой български граждани” - да речем в Монтана, Мало Конаре или Миндя. Но пък - също като своите предшественици от НКВД - тукашните прокурори нямат нуждата да знаят такива неща. Важното е арестуваният да си признае за връзки с чужди разузнавания. И за такива връзки прокурорите сякаш вече опипват почвата: с твърдението, че обвиненият бил споделял „данни” с „Би Би Си и Ройтерс, което вече е посегателство върху националната сигурност, защото данните са излезли извън Република България”. Дотук има няколко извода, до един връщащи нещата две поколения назад, към времето на сталинските репресивни органи. Първо: всеки, който иска да полее с вода (не, че е полял, но го е желал) някой висок гост на някоя българска институция, е терорист. Второ: всеки, който споделя „данни” извън територията на България, упражнява „посегателство върху националната сигурност, защото данните са излезли извън Република България”. Този подход на прокуратурата – очакван, впрочем – прави нещо чисто диктаторско: разширява обсега на ”враговете” до стотици хиляди и милиони. Всеки един от тях във всеки даден момент може да се окаже зад решетките заради това, че мечтае да замери парламента с вода, домат или яйце. Мечтае - не, че го е направил. Хиляди българи всекидневно споделят „данни” с институции „извън Република България”: земеделският деятел, който праща до Брюксел статистика за новородени агнета; финансовият чиновник, който пак там праща данни за българските банки; предприемачът, който споделя информация със свой партньор в Мюнхен; анализаторът, който пише статии за България за публикуване в изданията на Оксфордския университет. И всеки един от тези субекти може да се окаже обвинен в тероризъм или държавна измяна. И аз, когато пиша това за Дойче веле, всъщност изнасям данни от територията на Републиката. И очевидно съм терорист и държавен изменник. Целта на опита да превърнеш половината население в потенциален арестант, е очевидна: всички да си налягат парцалите, защото всеки може да отгърми във всеки даден момент. Този процес, всъщност, вече стартира с интервютата на Иван Гешев, очертал групите от населението, сред които ще търси бъдещите си арестанти: демократичната опозиция, адвокатите, медиите, IT-специалистите. Тия дни пък един масов български вестник бе така любезен да посочи (в неподписан материал) още една категория врагове: „прозападната интелигенция”. Стоп. Прочетете пак последните редове и се опитайте да погледнете отвъд поливането на високи гости с вода от пръскачки. Виждате ли червената, така да се каже, нишка? Би Би Си, Ройтерс, „прозападната интелигенция”? Обявеният тия дни основен враг на българската държава са всички българи, за които „Западът” не е чужбина. И за които Изтокът не е втора родина. Като разберем това, вече няма как да се изненадваме, че именно последният началник на зловещия Шести отдел в Шесто управление на комунистическата ДС застана твърдо зад номинацията на Гешев за главен прокурор. Надеждата на ДС е ясна: всички „прозападно” настроени хора в България да бъдат окачествени като врагове на народната власт. И да подлежат на унищожаване заради тероризъм и държавна измяна. Някъде по този път ще бъдем информирани, че истинските българи са онези, който смятат Москва за своята същинска родина. И които предлагат съответните политики за държавата. „Граждани за европейско развитие на България”? А корабче плува ли? Дали не тече преврат? Истински, НКВД-ейски. Начело на репресивните органи на държавата изглежда са хора, които мислят и действат като онези свои предшественици, които в края на 40-те години са организирали трудови колективи да маршируват из София с плакати „Смърт на Никола Петков!\" Или „Трайчо Костов\", „Г. М. Димитров” и т.н. Ако този преврат не бъде спрян, решително и своевременно, май отново ще стигнем до същото. Само имената ще са други. Докато в България са текли сталинските процеси от 40-те години, софиянци са се разхождали по Орлов мост, надявайки се да видят американската освободителна армия, задаваща се откъм Цариград. Тя така и не се зададе. И днес, колкото и да се оглеждаме за помощ откъм ЕС, такава няма да дойде. Спасението на давещите се (както е било винаги) се намира в ръцете на самите давещи се. Или: когото го е страх да надигне глава за собствена самозащита днес, утре няма да има правото да се оплаква, когато дойдат за него.", "date": "2019.08.02", "title": "Западът не е чужбина, Изтокът не е родина. Значи си враг"}
{"url": "https://clubz.bg/86183-cska_sofiq_mychno_otstrani_osiek_sled_duzpi", "text": "ЦСКА-София победи \"Осиек\" след дузпи във втория предварителен кръг на Лига Европа и продължава в третия, където ще срещне украинския \"Зоря\" (Луганск).  Майсторович вкара с глава за домакините от Хърватия в 27-ата минута след центриране в наказателното поле на \"червените\". В предишния мач \"червените\" измъкнаха минимална победа с 1:0 след красив гол на Евандро. Така резултатът от двете срещи стана 1:1. ЦСКА-София излъга \"Осиек\" с приказен гол (СНИМКИ) От състава на Люпко Петрович отсъстваше Евандро, тъй като страда от вирус. До средата на първото полувреме сблъсъкът на стадион \"Градски врт\" напомняше много на първия мач на \"Българска армия\" - много нарушения и борба за всяка педя земя, предимно в центъра на терена. Изключение бе атака с изстрел от фал на Бочкай в 3-тата минута, но Черниаускас изби в ъглов удар. В 24-ата хърватите създадоха красиво голово положение - след центриране в наказателното поле на \"червените\" Шорша уцели топката с глава след плонж, но стражът на \"червените\" отново бе на място и улови.   Пропускът даде импулс в играта на хърватите и те реализираха 3 минути по-късно - Запер центрира отдясно към Майсторович, Нуно Томаш изостана и след удар с глава домакините поведоха с 1:0. През оставащите минути българският отбор се опита да възстанови равенството, но това така и не му се удаде. В 29-ата Тиаго получи топка на границата на наказателното поле на противника, но атаката бе спряна заради несъществуваща засада. В 3-минутното продължение на първата част португалецът центрира към Томаш, който реализира. Голът обаче не беше зачетен заради засада. \"Червените\" бяха близо до това да отбележат в 51-ата минута - след рикошет Али Соу получи топката до границата на наказателното поле. Той стреля силно по диагонал към вратата, но кълбото профуча покрай десния стълб. Малко повече от 10 минути по-късно халфът на хърватския тим Марин Пил направи рейд от центъра до наказателното поле, като премина през трима футболисти на ЦСКА-София и стреля по земя. Топката мина опасно близо до вратата на Черниаускас. След това играта между двата отбора отново загрубя и до края на редовното време нямаше чисти положения. През първите 15 минути от продължението \"Осиек\" пропусна две възможности да отбележи. Първо в 93-ата минута Манце успя да се измъкне от Албентоса и прокара кълбото през краката на Томаш, но последвалият изстрел бе много неточен.  След корнер в 96-ата топката бе изпратена като подарък за волето на Бочкай, което мина на сантиметри от десния стълб на Черниаускас. В 105-ата Али Соу пропусна брилянтна възможност да реши мача, след като бе изведен лице в лице с вратаря на гостите Ивушич. Стражът обаче съкрати достатъчно разстоянието между двамата и изстрелът на тарана на \"червените\" бе право в него.  В началото на второто продължение ЦСКА-София бе близо да отбележи след скоростна контратака. Силите на Тиаго обаче не издържаха да спечели достатъчно терен, за да излезе срещу Ивушич и той провали усилията на гостите с лош пас към Соу. Спорен момент имаше в 110-ата минута - Тони Уот навлезе в наказателното поле и след съприкосновение с футболист на домакините падна на тревата. Съдията обаче отказа да уважи претенциите на ЦСКА-София и играта бе подновена с удар от вратата. Така 30-те минути продължение изтекоха и двата отбора се наредиха да изпълняват дузпи. Три от четирите наши отбора в Лига Европа продължават. Единствено \"Левски\" отпада.", "date": "2019.08.02", "title": "ЦСКА-София мъчно отстрани \"Осиек\" след дузпи "}
{"url": "https://clubz.bg/86186-parolite_na_tad_grup_razbiti_s_lukavost_chrez_ohranitelnite_kameri", "text": "Паролите на компютрите на \"ТАД груп\" са били разкрити чрез охранителните камери на фирмата в техния офис. Това каза пред бТВ шефът на ГДБОП Ивайло Спиридонов. По думите му паролите са били разбити \"с хитрост и лукавост\". Според него не е безпрецедентно, че прокуратурата публикува вчера част от доказателствата, които има срещу фирмата. Според него \"ТАД груп\" упражнявала киберрекет. Преки действия срещу държавността и срещу държавата. Така Спиридонов коментира критиките към службите и следствените органи, че не са достатъчно компетентни по тази тема.", "date": "2019.08.02", "title": "Паролите на \"ТАД груп\" разбити с лукавост - чрез охранителните камери"}
{"url": "https://clubz.bg/86189-trymp_zaplashi_da_pusne_djihadisti_v_evropa", "text": "Президентът на САЩ Доналд Тръмп предупреди европейските държави да приемат обратно гражданите, заминали да воюват в Сирия за \"Ислямска държава\". В противен случай заловените бойци ще бъдат пуснати да се върнат в Европа, предаде ДПА. Затворниците са държани от съюзническите на САЩ сили в Сирия, оглавявани от кюрдите. \n\tСАЩ предупредиха, че екстремистката групировка \"Ислямска държава\" остава сериозна заплаха въпреки разгрома на физическия \"халифат\" в Ирак и Сирия, но същевременно предупреждават, че Ал Кайда се е съвзела до върховите равнища на силата си. Убили ли са САЩ сина на Осама бин Ладен Нейтан Сейлс, главният американски координатор за борбата с тероризма, каза пред репортери във Вашингтон, че е нужно глобално усилие за изтласкване на \"Ислямска държава\" от Афганистан и Африка, особено в Нигерия. Той заяви, че САЩ не могат да водят войната сами. В райони в Ирак и Сирия групировката все още разполага с около 15 000 бойци, каза Джеймс Джефри, специален представител на САЩ в международната коалиция срещу \"Ислямска държава\". \n\tОколо 2000 чуждестранни екстремистки бойци са задържани от подкрепяната от САЩ и оглавявана от кюрдите коалиция Сирийски демократични сили (СДС), а Вашингтон призовава страните по целия свят да приемат обратно гражданите си и да ги изправят пред правосъдието. \n\tДжефри подчерта, че \"Ислямска държава\" има крепости в Сирия, които са в територии извън обхвата на операциите на САЩ и СДС в Североизточна Сирия, включително в региони под контрола на сирийския президент Башар Асад. \n\tДокато през последните години вниманието на света се изместваше към \"Ислямска държава\", Ал Кайда съумя да спечели позиции, предупреди Сейлс. Американски служители отказват да коментират съобщенията, че Хамза бин Ладен, син на бившия водач на Ал Каида Осама бин Ладен, е бил убит, пише БТА.", "date": "2019.08.02", "title": "Тръмп заплаши да пусне джихадисти в Европа"}
{"url": "https://clubz.bg/86180-astronomi_otkriha_potencialno_obitaema_planeta_v_nova_zvezdna_sistema", "text": "Международен екип от астрономи откри нова звездна система, включваща планета, която може да е обитаема, сочат резултатите от изследване, цитирани от Франс прес. \n\tТри нови планети бяха открити в орбита около червеното джудже GJ 357.  Откритието е направено благодарение на данни, събрани от търсещия екзопланети спътник ТЕСС на НАСА. \n\tНай-отдалечената от звездата планета, кръстена GJ 357d, интригува най-много учените, които смятат, че може да е обитаема. Другите две са прекалено горещи. \n\tСред критериите, използвани, за да се прецени дали дадена планета е обитаема, са скалиста почва, размери, сходни със земните, и разстояние до звездата, което не е нито прекалено голямо, нито прекалено малко, за да може температурата да е подходяща за наличие на вода в течно състояние - ключов фактор за развитие на живот. \n\tКато се има предвид, че разстоянието до звездата е сходно с това между Марс и Слънцето, учените смятат, че температурата на планетата GJ 357d е около минус 53 градуса Целзий. Учените предполагат, че размерите на GJ 357d се равняват на тези на Земята или са 2 пъти по-големи от тях.  \n\tТова не е единствената потенциално обитаема планета, открита близо до Земята. През 2016 г. бе открита Проксима Б, която се намира на 4 светлинни години от Слънчевата система. БТА", "date": "2019.08.02", "title": "Астрономи откриха потенциално обитаема планета в нова звездна  система"}
{"url": "https://clubz.bg/86184-myj_zastrelq_6_dushi_v_zagreb", "text": "Шест души бяха застреляни снощи в къща в хърватската столица Загреб от мъж, който избягал от местопрестъплението, съобщи Франс прес, позовавайки се на полицията. \n\tСпоред местни медии жертвите - три жени, двама мъже и десетгодишно дете - били от семейството на бившата съпруга на убиеца.  \n\tПолицията пристигнала на местопрестъплението към 21.00 часа, по сигнал на съседи, които чули изстрели. В къщата били открили труповете на шестима души, както и едно бебе, което не било пострадало. \n\tПолицията провежда мащабна операция за залавянето на престъпника по цялата територия на страната. ", "date": "2019.08.02", "title": "Мъж застреля 6 души в Загреб"}
{"url": "https://clubz.bg/86164-bednite_v_rusiq_sa_veche_209_miliona", "text": "Преди малко повече от година, ден след избора си за нов мандат начело на Русия, Владимир Путин си постави за цел да намали наполовина бедността в страната. Фиксираният хоризонт - 2024 година - все още е далеч, но тенденцията изглежда лоша, пише френският вестник \"Монд\". Според официалната статистика, публикувана във вторник, 30 юли от Института \"Росстат\", броят на бедните рязко нараства. Бедни са   милиона души за първото тримесечие на 2019 година, или   от населението, срещу   милиона ( ) за същия период на 2018 г. -   нови бедни само за една година. Нивата на бедност са сравними с процентите, наблюдавани и другаде в Европа, но това рязко увеличаване отразява влошаването на националната икономическа ситуация. Според \"Росстат\" увеличението се дължи и на лека промяна в метода на изчисление: прагът, под който се счита, че човек живее в ситуация на бедност, се повиши от   на месец до  ). Според мнозина икономисти обаче тази модификация важи само за границата на бедността, а реалните доходи на руснаците непрекъснато намаляват. От 2014 г. насам, след международните санкции срещу Москва и намаляването на цените на петрола, този спад е от порядъка на 10%, отбелязва Наталия Орлова, икономист от Алфа Банк. Само за първото тримесечие на тази година намалението е 1,3 на сто. В проучване от май, Вашингтонският институт \"Брукингс\" пресметна, че при средногодишен ръст от 4,4% до 2024 г. би спаднала бедността наполовина. Но през 2018 г. ръстът е бил едва 2,3% и то след като през последните години икономиката е била в застой. Според анализатора Кирил Тремасов, Русия не е преживяла толкова дълъг период на обедняване от 90-те години на миналия век. По-малко заможните са първите, които са засегнати, но средната класа също страда. Тенденцията на обедняване на служителите в публичния сектор, които зависят от бюджета, е висока, защото връзката на бюджета с износа на суровини е много по-голяма в Русия - 40% в сравнение с 13% в Германия, например. Според проучване на независимия институт \"Левада\"   признават, че нямат спестявания, а   от тях имат непогасени дългове. Социологически проучвания и в частност това на института FOM показват, че   от гражданите нямат пари за храна, други   отделят целия си доход за този разход, без да могат да купуват дрехи. Според \"Росстат\"   от домакинствата не могат да купят на всеки член от семейството чифт обувки на сезон,   не могат да приемат гости, а   не могат да си позволят жизненоважни лекарства, пише \"Монд\". Бедността е главно сред малките градове и селата, но там все пак самозадоволяването компенсира донякъде нещата. Публикуването на статистиката съвпада с бурни протести в Москва. Затова и бързо се роди сравнението -  . Не случайно наблюдатели предричат социални експлозии, свързани с бедността. Други правят уговорката, че недоволството в Москва и Санкт Петербург е политическо.", "date": "2019.08.02", "title": "Бедните в Русия са вече 20,9 милиона"}
{"url": "https://clubz.bg/86185-trymp_razkaza_poveche_za_razgovora_s_putin", "text": "Президентът на САЩ Доналд Тръмп заяви, че в сряда е провел кратък, но конструктивен телефонен разговор с руския си колега Владимир Путин, съобщи пресслужбата на Белия дом, цитирана от ТАСС. \n\tТръмп заявил пред журналисти в Белия дом, че обсъдил с Путин горските пожари в Русия и предложил помощта на САЩ в борбата с тях.  Тръмп отбелязал, че в разговора си с Путин не са обсъждали ситуацията с Договора за ликвидиране на ракетите със среден и малък обсег. Тръмп предложил помощ на Путин за пожарите в Сибир Журналистите го попитали също дали е обсъдил с Путин въпроса за руската намеса в американските избори. В сряда вечерта Путин и Тръмп разговаряха по телефона и американският президент предложи помощта на САЩ в борбата с горските пожари в Сибир, припомня агенцията. Както съобщи пресслужбата на Кремъл, Путин \"изказа искрена благодарност за толкова внимателното отношение, предложението за помощ и подкрепа\" и отбеляза, че при необходимост Русия ще се възползва от това предложение.", "date": "2019.08.02", "title": "Тръмп разказа повече за разговора с Путин"}
