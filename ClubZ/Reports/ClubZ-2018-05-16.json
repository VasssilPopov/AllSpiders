{"url": "http://clubz.bg/67932-chetiri_dni_v_bylgariq_kakvo_shtqh_da_zapomnq_ako_bqh_chujdenec", "text": "В самолетите за София само допреди година-две публиката се поделяше на няколко различими с просто око категории: студенти във ваканция, сезонни работници, успели или неуспели кандидати за работа и за социални помощи, куфарни търговци, малко бизнесмени, малко туристи. Мнозинството бяха българи, естествено. Днес, особено в полетите на нискотарифните превозвачи към края на седмицата, преобладават чуждестранните туристи: млади двойки, аматьорски футболни отбори, абитуриентски класове, ловджии, дружества на нумизмати и филателисти, женски групички, образовани семейства на средна или пенсионна възраст. Пъстра и разнородна публика с пъстри и разнородни интереси. Едни отиват просто за уикенда и заради изгодните условия. Други - за да обиколят софийските клубове и барове. Трети - защото са научили, че в България има какво да се види. Четвърти пък - защото покрай европредседателството за пръв път са открили нова туристическа дестинация с вкусна храна и отлично вино. Ще ги видиш навсякъде из софийските улици. За половин час, прекаран на масата пред някое кафене в центъра, край теб задължително ще преминат: трима немскоезични представители на новата прослойка \"експерти\", дузина весели скандинавци с бири в ръце,   италианско семейство с луксозни пликове от софийски бутици. *** Но не е само София. Един малък и изграден с вкус спа-комплекс в Югозападна България прелива от туристи, които плащат високи европейски цени за гледката, минералните води, процедурите, вкусната храна и доброто обслужване. На паркинга ще видите автомобили с гръцка и холандска регистрация, бургаски Хамър последен модел, Мазерати с митнически номера. Независимо от отблъскващата парвенющина на част от гостите, персоналът е повече от доволен: целогодишен трудов договор, отлично заплащане, европейски условия на труд. Казват, че за местните хора никога през последните години не е имало толкова работа: в овощните градини и новозасадените лозя, във винарските изби, животновъдството и мандрите, в строителството, в туризма, в активния бизнес-обмен със съседна Гърция. А и европейските пари си личат навсякъде - както в инфраструктурата, така и в селското стопанство. *** Процъфтяващият капитализъм си има обаче и обратна страна. В магазин за конфекция продавачът е готов на всичко, само за да продаде избрания костюм: \"Ще ушием нов панталон, ще поправим сакото, всичко експресно, в неделя можете да си го вземете.\" В неделя? Презадоволените общества на благоденствието в Западна Европа не гледат с добро око на извънредния труд и работата в неделя, докато в София човек има чувството, че всичко работи 24/7. През 19-ти век на това са му казвали \"безмилостна експлоатация\". Да, хората печелят добре, но нямат време за нищо друго - нито за децата си, нито за почивка или някакви културни занимания. Неслучайно често ще чуеш българите да се оплакват от простотията в училищата, от вулгарния вкус на младите, от галопиращата бездуховност. Разбира се, и от корупцията, но това е друга тема. Още повече, че оплакващите се често пъти сами участват във всекидневната \"малка\" корупция, защото \"нямало друг начин\", както ще чуеш от дребни бизнесмени. *** Дребни бизнесмени, които в България фалират на конвейер. \"Зарязах си сигурната държавна работа и подхванах бизнес\", въздиша шофьорът на такси. \"Преди парите бяха малко, но поне бях осигурен. А бизнесът ми се провали за месеци - и ето ме сега, въртя волана за чорбаджията…\" Млада софиянка пък разказва за тъжната \"игра\", която играела със сина си: \"Обзалагаме се на по един сладолед колко ще издържи новоткритият ресторант или новото магазинче в квартала\". *** България в светлини и сенки. Както, впрочем, всяка друга страна по света. Покрай срещата на ЕС за Западните Балкани стотиците чуждестранни журналисти ще видят Рилския манастир и Пловдив, ще опитат великолепната българска кухня и отличните вина, но ще научат и за забатачената съдебна реформа, за олигарсите, за превзетите медии и за репресираното гражданско общество. И сигурно ще напишат за всичко това. Малко от птичи поглед. Както по-горните редове.", "date": "2018.05.16", "title": "Четири дни в България. Какво щях да запомня, ако бях чужденец?"}
{"url": "http://clubz.bg/67907-lihvite_po_kreditite_nqma_da_se_vdignat_ot_1_yuli_uveri_menda_stoqnova", "text": "Председателят на парламентарната бюджетна комисия Менда Стоянова повтори и потрети днес от трибуната в пленарна зала, че лихвите по кредитите няма да се вдигнат от 1 юли заради отпадането на бенчмарка SOFIBOR (СОФИБОР).  След неколкочасови дебати, депутатите приеха на първо четене днес промени в Закона за кредитните институции, уреждащи случаите на промяна или отпадане на бенчмарк, като се променя и Закона за потребителския кредит и Закона за кредитите за недвижими имоти за потребители. Промените се налагат заради влезлия в сила от 1 януари 2018 г. европейски регламент за индекси, използвани като бенчмаркове за целите на финансовите инструменти и финансови договори или за измерване на резултатите на инвестициите. От 1 юли т.г.  БНБ няма да изчислява повече индексите СОФИБИД и СОФИБОР, като вариантите са или да отпаднат изцяло от модела за образуването на лихвите по левовите заеми в България, или да продължи да се изчислява от друга лицензирана фирма. \"Чакаме ония в парламента да решат...\" От БСП видяха в промяната опит да бъде легализирано безпричинно вдигане на лихвите по кредитите. Осем от банките в България, в т.ч. най-големите, използват СОФИБОР при формирането на лихвените си проценти по потребителски и ипотечни кредити. С премахването на СОФИБОР ще се променят договорите на потребителите за сключените вече заеми. В случай че СОФИБОР бъде заменен с друг индекс, това обстоятелство трябва да бъде уточнено в договорите, което вероятно ще наложи преподписването им. Но при избор на друга лицензирана фирма, която да го изчислява, формулата за образуване на лихвите няма да се промени. Соцдепутатът Румен Гечев нарече обявената преди време компания Thomson Reuters  която да изчислява индекса,  \"медийна агенция\". Гечев, който е професор и доктор на икономическите науки, и е специализирал икономика в три американски университета, се оказа, че не знае, че Thomson Reuters е компания, която се търгува на борсата, и агенция Reuters е само една от сферите й на дейност. Менда Стоянова посочи, че БНБ не иска да поддържа един СОФИБОР, който е възможно да бъде манипулиран. По думите й е по-добре БНБ да се се съсредоточи върху правенето на истински бенчмарк, който се изчислява на база на сделки, което се прави от 2016 г. Според ДПС, ако СОФИБОР го няма, БНБ трябва да направи индекс на много по-широка основа. Депутатите от Движението за права и свободи подкрепиха законопроекта, който, според Йордан Цонев, няма да повлияе нито пряко, нито косвено върху лихвите. Промяната в Закона за кредитните институции е абсолютно необходима и категорично е в защита на българските потребители, каза Стоянова.  \"Чакаме ония в парламента да решат...\" Дебатът от тази трибуна се измести от същината на законопроекта, за който говорим, каза Стоянова. Според нея от трибуната са се направили внушения, че последица от законопроекта ще бъде увеличаване на лихвените проценти, което не отговаря на истината.  Като приемем Закона за кредитните институции веднага, след 1 юли 2018 г., ще се видят кои са момчетата, които правят новия СОФИБОР, каза Румен Гечев. По думите му, ако няма такъв индекс, ще бъде интересно какво ще изберат българските банки. \"Вие казахте: \"Спокойно, деца, ще има СОФИБОР. Аз неслучайно много ясно намекнах, че някой се готви да го прави. Вие знаете, този проект, който е внесен, е проект, разработен от БНБ. Напълно нормално е те да използват народен представител, който да го внесе в парламента“, каза соцдепутатът, който отбеляза, че БНБ не са дали никакво писмено становище по въпроса.  \"Чакаме ония в парламента да решат...\"", "date": "2018.05.16", "title": "Лихвите по кредитите няма да се вдигнат от 1 юли, увери Менда Стоянова"}
{"url": "http://clubz.bg/67931-vsichki_se_narediha_zad_prevozvachite", "text": "Със своите 219 евродепутати Европейската народна партия (ЕНП) ще подкрепи предложенията на ГЕРБ по т.нар. Пакет за мобилност - не трябва да се използват мерки, наказващи българските превозвачи. Това каза председателят на групата на ЕНП в Европейския парламент Манфред Вебер на брифинг в Народното събрание днес, след като участва в заседание на парламентарната група на ГЕРБ. Парламент и правителство в един глас зад превозвачите \"Ние искаме да има конкуренция, защитаваме компаниите и техните работни места. Това, което силно ме изненадва, е позицията на социалистите. На европейско ниво именно социалдемократите и социалистите са тази група, която най-много пледира за въвеждането на по-високи социални стандарти. Не може в Европарламента българските социалисти да се застъпват за по-високи социални стандарти, а в България да противодействат точно на това\", заяви Вебер.  Депутатите от БСП обвиниха правителството, че е пропиляло възможността да действа на ниво Съвет на ЕС в защита на българските превозвачи, а едва ли австрийското председателство ще ги защити по- добре. \"Българското правителство не е изпратило нито едно изявление по темата до този момент и пропиля една година (т.нар. Пакет за мобилност беше представен м.г. - бел.р.), без да работи за създаване на коалиция от държави, които да се противопоставят на онези държави от ЕС, които подкрепят промените\", заяви по-рано днес соцдепутатът Димитър Данчев в декларация от името на парламентарната група. БСП дела и документи: когато ЕС обсъжда пакета за превозвачите, България мълчи Според БСП Пакетът за мобилност ще лиши от работа стотици българи. \"Действително заплашеният от унищожение сектор сформира 17% от БВП на страната ни и осигурява заетост на над 190 хил. души“, казаха от левицата. Позицията на правителството за защита на българските превозвачи, не само че не е променяна, а е надграждана в редица срещи и форуми, каза в МС транспортният министър Ивайло Московски. Позицията е официална и публична и е в интерес на българските превозвачи, заяви той. Предлагам Георги Свиленски, депутат от БСП, да води преговорите в ЕС за защита на превозвачите - имам възможността да го упълномощя за това, щом смята, че ние не можем да се справим, каза Московски. България е готова със свои предложения по проекта европейска мобилност. Предлага се връщането на шофьорите за почивка вкъщи да не е задължение, а да е негово право, каза министърът. Има дефицит в прилагането и в контрола на новите правила, защото те трябва да важат и за държави извън ЕС. Ако приемем, че един камион бъде проверяван за работата си в предходния месец, от ЕК предлагат шофьорът да си носи фиша за работната заплата, каза Московски. Само че този фиш е на български език и сега питаме трябва ли да го превеждаме на всички езици в ЕС, за да може да бъде контролиран. Освен това ние също ще осъществяваме този контрол и не е ясно на какъв език ще го правим, каза той. Този закон ще бъде прилаган и към трети държави, но как ще проверяваме например иранците, ако те си носят документи за заплатите, написани на фарси, попита Московски. \"Ако един контролен орган в Европа иска да провери ЕТ \"Петко\" от Исперих с два камиона, проблеми няма, но как този контролен орган ще отиде в Табриз да провери фирмата на Хасан\", попита още министърът. И лидерът на Партията на европейските социалисти (ПЕС) Сергей Станишев се обяви срещу промените, които се налагат с т.нар. Пакет за мобилност. По мобилния пакет решаваща роля има правителството, но предложенията в него имат характер на протекционизъм в полза на едни държави срещу транспортния ни сектор, което е неприемливо, заяви Станишев днес преди координационна среща на левите премиери и партийни лидери. \"Разделението не е толкова на политически семейства, колкото на национални групи. Това, което ние се опитваме да постигнем да има справедлив баланс, защото такъв беше постигнат например при трудните преговори между страните-членки в институциите по отношение на директивата за командированите\", заяви Станишев. По думите му това ще се търси и в разговорите за транспортния сектор. „ Европейската комисия върна част от текстовете за транспортните фирми, министър Московски пише опровержение, коментира и министър-председателят Бойко Борисов във връзка с българските предложения за промени в законодателния проект за мобилност. Утре, когато е срещата ЕС-Западни Балкани, превозвачите излизат на протест, който, според депутата от ГЕРБ Станислав Иванов, ще бъде \"мирно шествие в подкрепа на правителството\". Парламент и правителство в един глас зад превозвачите Около 100 камиона и още толкова автобуси ще излязат на протеста в София, а в цялата страна ще бъдат много повече, защото се включват и градовете Пловдив, Велико Търново, Враца, Видин, Русе, Благоевград, Сандански, Петрич и др. Предвижда се автомобилно шествие с тежкотоварни камиони и автобуси от 10 ч до 17 ч на бул. \"Цариградско шосе\" (отбивката към бул. \"Брюксел\", лентите в посока София). Паркирани товарни автомобили ще наредят протестна колона до отбивката за кв. \"Дървеница\" (4-ти км). След отбивката за кв. \"Дървеница\" до отбивката за бул. \"Ситняково\" ще има колона от автобуси. От 13 ч до 17 ч ще има протестно шествие със сборен пункт пл. \"Македония\", по маршрута от ул. \"Алабин\" към Съдебната палата, вдясно по бул. \"Витоша\" до парковото пространство пред НДК, където протестиращите ще държат речи. \"Демократична България\" подкрепя протестите на превозвачите БСП дела и документи: когато ЕС обсъжда пакета за превозвачите, България мълчи Парламент и правителство в един глас зад превозвачите \"Демократична България\" подкрепя протестите на превозвачите", "date": "2018.05.16", "title": "Всички се наредиха зад превозвачите"}
{"url": "http://clubz.bg/67919-izdirvaneto_na_boqn_petrov_e_prekrateno_video_snimki", "text": "Спасителната операция по издирването на Боян Петров официално приключи, съобщиха българските участници в нея. До днес по обед наше време шерпи претърсваха района около лагер 1 и базовия, но не се натъкнаха на нищо, което да води до алпиниста. Кирил Петков от Катманду: Направихме всичко, Бог да го прости Боян (ВИДЕО) По-рано имаше и полет на хеликоптер с трима души на борда, двама от които Кирил Петков и Петко Петков, заминали специално за Катманду за акцията. Тогава бе взето решение да не се правят повече облитания към връх Шиша Пангма (8027 м), в подножието на който Боян е в неизвестност от 3 май. Вече всички възможности са изчерпани. Китайците са уведомили близките на българина, че преустановяват издирването. Така бе сложен край на мисия, в която участваха към 100 души от няколко държави. И до която се стигна след прецедент - Китай разреши на непалски хеликоптери да летят в района, също така организира операцията на държавно ниво. Компанията Simrik Air, която притежава хеликоптерите, разпространи снимки с намерените вещи на алпиниста - тениска, инсулин, медицински несесер и т.н. И направи равносметка на мисията.   Индийската медия Dream Wanderlust, която следи ситуацията, също потвърди краят на издирването с дълъг пост във фейсбук, в който направи нещо като рапорт. \n\t За жалост Боян не бе намерен. Загубата е огромна, защото той беше преди всичко достоен, земен и свободомислещ човек, който намираше общ език с всеки и не се смяташе за изключителен. Постиженията му в науката и алпинизма са без коментар. Някои от хората в спасителния екип бяха негови приятели и познати. Неслучайно Кирил Петков днес обърна внимание на това, че личността на Петров е направила възможна безпрецедентна досега акция. Факт е, че тя се забави, но причините са обективни - най-вече неблагоприятното време и сложната административна комуникация. Нямаше как да се реагира по-рано. За последно Боян Петров е разговарял с близки и с други алпинисти под Шиша Пангма на 29 април в базовия лагер. Той е забелязан на 3 май с бинокъл от базовия лагер - поне така се твърди. Унгарската експедиция е вървяла ден след него и се е върнала от лагер 3 в базовия заради бурните ветрове. Липсата на Боян стана официално известна на 7 май от пост на жена му Радослава Ненова във фейсбук. Тя и хората от екипа му са били уведомени на 6 май, когато алпинисти намерили палатката му празна в лагер 3. Боян Петров покори 10 от 14-те осемхилядника. Той планираше тази и следващата година да качи последните четири.", "date": "2018.05.16", "title": "Издирването на Боян Петров е прекратено (ВИДЕО, СНИМКИ)"}
{"url": "http://clubz.bg/67926-sled_krim_siderov_poseti_i_iran", "text": "Председателят на ПГ на Обединени патриоти и лидер на \"Атака\" Волен Сидеров бе на посещение в Иран, където проведе срещи на високо равнище. Това съобщиха от партията. Съвсем наскоро Сидеров посети Крим. По времена на визитата си Сидеров е разговарял с първия вицепрезидент на Иран Есхак Джахангири за потенциала за развитие на търговско-икономическите взаимоотношения.Сидеров гостува и в иранския парламент. Там е бил посрещнат от председателя на групата за приятелство с България г-н Али Бейги. Двамата са обсъдии отношенията между двете страни. Той е казал още, че \"Атака\" поддържа добри отношения с подобни партии в Европа като Северната лига в Италия, Партията на свободата в Австрия, Фронт национал във Франция и трябва всички да се съберат в един алианс. Според него докато председателства Съвета на ЕС България трябва да повлияе за отношенията между Иран и Европа. Той е поканил Бейги и негови колеги от консерваторите от иранския парламент в България. Сидеров е изтъкнал, че е от особено значение да се открие директна въздушна линия София-Техеран и трябва да се работи за по-скорошното осъществяване на връзката. От своя страна иранският депутат е заявил, че се прави всичко възможно под формата на групите за приятелство да развиват отношения и за тях България е много важна страна. Сидеров присъства и на откриването на Ирано-български бизнес форум в Техеран. Събитието се проведе при засилен интерес от над 150 ирански фирми и е с цел да насърчи директните контакти между бизнеса от двете страни при създаване на благоприятни условия за развитие на  двустранните търговско-икономически отношения.", "date": "2018.05.16", "title": "След Крим Сидеров посети и Иран"}
{"url": "http://clubz.bg/67928-bylgariq_e_naj_populqrna_v_albaniq", "text": "България се радва на най-голяма популярност в Албания сред страните от Западните Балкани. Това са данни от проучване на \"Галъп интернешънъл\". В Албания 63% имат положително отношение към България. В останалите страни одобрението към България също е високо и е около 60% Българите не са загубили своето приятелско и искрено мнение за Македония. Деликатните отношения в продължение на десетилетия не са успели съвсем да заличат близките връзки, а пробивът от последните месеци явно наново напомня на българските граждани общата история на двете страни. Затова и в дебата за името, който е пред решение и ще отвори евроатлантическата перспектива на Македония, гражданите на България инстинктивно подкрепят Македония. 70% от българите са чували за преговорите, които в момента водят Македония и Гърция по повод на искането на Гърция Македония да смени името си. Само 26% не са чули за тези преговори, а останалите се затрудняват да отговорят. Това означава, че на практика цялата активна част от обществото ни проявява заинтересованост относно случващото се на югозапад. Според данните, народът на България няма нищо против дори и името на Република Македония да остане такова, каквото е - 58% от чулите за спора за името биха приели и тази опция, а само 15% са на обратното мнение. Очевидно, обществените настроения у нас кореспондират добре и с официалната българска позиция (изразена наскоро от министър Захариева) – която винаги е била за принципна подкрепа на Македония под нейното конституционно име, наред с ненамеса в спора между Атина и Скопие, насърчаване на диалога между двете страни и недопускане на евентуални териториални претенции към страната ни в евентуално ново име.    ", "date": "2018.05.16", "title": "България е най-популярна в Албания"}
{"url": "http://clubz.bg/67920-mediana_kabinetyt_povishava_ocenkata_si_veche_e_sreden_344", "text": "Данните на \"Медиана\" се опитват да възкресят АБВ. Тя се появява сред \"потенциалните претенденти за участие в парламента с 1,8 на сто\". Партия ГЕРБ е успяла да стопира тенденцията от последните месеци за намаляване на дистанцията с основния си политически опонент. Към момента ГЕРБ води пред БСП с 3.2%. Другите две партии, които могат да са относително спокойни при едни предсрочни избори, са ДПС и \"Обединени патриоти\". В зоната на потенциалните претенденти за участие в парламента (между 2-4%) са АБВ и „Воля“ на Марешки. Въпреки присъединяването си към т. нар. антисистемни, евро и НАТО-скептични европейски партии, „Воля“ засега не е получила дивиденти от това. Сложните трансформации и прегрупирания сред „десните“ засега дават печални резултати както за отделните партии, така и за сборните коалиции, е коментарът на \"Медиана\". Реформаторският блок взема 1,3 на сто, а \"Демократична България\" (като сбор от съставящите я партии) - 1,2 на сто. В изследването се появява и \"партия на Слави Трифонов\", която би събрала 3,7 на сто от гласовете. Обяснението от \"Медиана\" е, че  (% от всички) \"Тренд\": ГЕРБ - 23%, БСП - 19% (ГРАФИКИ) От \"Медиана\" задават и въпрос за твърде потенциалните възможности за гласуване за все още неродени партии - на Слави Трифонов и на президента Румен Радев. Водещият е заявявал своите амбиции в политиката, а повод за спекулациите около партия на Румен Радев дойде след въпрос по време на негова лекция в УНСС и неговия отговор: \"Президентът е на всички българи и не може да създава партии, но ако разочарованието на хората от политическото статукво продължи да расте, ще бъдем свидетели на създаване на нови партии и аз ще разбера тези български граждани.\" Според данните на агенцията на социолога Кольо Колев за партия на Трифонов са готови да гласуват 30,4 на сто, а за партия на Радев - 36,7 на сто. Президентът Румен Раден е най-харесваният политик - одобряват го две трети от анкетираните. Следва Йорданка Фандъкова - над половината от участниците в изследването, или 55 на сто, смятат, че тя е добър политик. Борисов е трети с 41 на сто.   \"Управлението е успяло да укрепи своите позиции през последните два месеца. Песимизмът по отношение на бъдещето на страната, както и разочарованието от правителството продължават да са доминиращите обществени нагласи. Но за два месеца те са намалели (с 4%). Причината е преди всичко в европредседателството и надеждата, че страната ни би могла да извлече практически ползи от него (оптимистичните нагласи за това са скочили с 11%)\", коментират от \"Медиана\". Средната оценка на правителството също леко се е покачила – от 3.35 през март до 3.44 през май. На този фон логично – въпреки песимизма и недоверието към властта – няма и желание за смяна на управлението тук и сега. Предсрочни избори искат 26%, а значително повече (46%) биха искали правителството да изкара пълен мандат. \"Другата причина за нежеланието за предсрочни избори е в отсъствието на терена на ярка алтернатива. Наблюдаваме това, което виждаме и в останалите европейски страни. Голяма част от избирателите привиждат и „лявото“, и „дясното“ като двете страни на една и съща монета (една и съща власт по същество). И търсят алтернатива на традиционните както леви, така и десни партии. Това е и причината двете потенциални и   – на Слави Трифонов и президента Радев, да набират огромен брой потенциални гласоподаватели. За несъздадената партия на Слави Трифонов заявяват, че е възможно да гласуват 30%. За още по-хипотетичната партия на президента Радев заявяват, че е възможно да гласуват 37%.  Очевидно двете основни политически сили (ГЕРБ и БСП) далеч не трябва да са спокойни независимо от стабилните данни в изследванията. Има подчертано търсене на политическа алтернатива. А когато има търсене, обикновено се появява и предлагане\", коментират от \"Медиана\". Само 5 на сто от анкетираните смятат, че България е трябвало да изгони руски дипломати по случая \"Скрипал\". А обявеното подновяване на желанието за изграждане на АЕЦ \"Белене\" от страна на правителството е друг момент и той се радва на одобрение според данните на \"Медиана\". 54 на сто са за изграждането на централата, 14 на сто - против.", "date": "2018.05.16", "title": "\"Медиана\": Кабинетът повишава оценката си, вече е среден 3,44"}
{"url": "http://clubz.bg/67922-ruskiqt_patriarh_shizma_ako_gyrcite_priznaqt_ukrainska_cyrkva", "text": "Руският патриарх Кирил е изпратил гневно писмо на Атинския архиепископ Йероним по повод украинския църковен въпрос, пише гръцкият сайт  , като се позовава на свои източници. В писмото се твърдяло, че ако  , ще създаде голяма схизма между него и Руската православна църква, „която ще бъде по-страшна от тази между православни и католици“. Вселенската патриаршия започна процедура за автокефалия на Украинската православна църква Писмото е изпратено на Атинския архиепископ Йероним, пише сайтът \"Добротолюбие\". В писмото се напомнял и ангажиментът, който Вселенският патриарх бил поел към РПЦ – да не признава неканоничната църква в Украйна, водена от Филарет Денисенко. Според orthodoxia.info писмото на руския патриарх идва след отправена молба от страна на украинския предстоятел Онуфрий, който помолил Гръцката църква да не приема промяната на църковния статут на УПЦ-КП. На 14 май комисия, занимаваща се с църковния въпрос в Украйна, е посетила Атинския архиепископ Йероним, пише сайтът  . Комисията е била водена от Пергамския митрополит Йоан, а с него са били Френският митрополит Емануил и Смирненският Вартоломей. Те били изпратени от Вселенския патриарх да информират архиепископа за протичащите преговори между Вселенската патриаршия и Украинския патриархат. Същия ден РИА Новости пибликува изказване на \"външния министър\" на патриарх Кирили - Волоколамския митрополит Иларион Алфеев, който отговаря за външните църковни отношения на Руската православна църква. Пред журналисти той заявява, че   Той добави, че решаването на църковния въпрос в Украйна не е в правомощията на Вселенския патриарх тъй като Украинската православна църква е към Московската патриаршия.", "date": "2018.05.16", "title": "Руският патриарх: Схизма, ако гърците признаят Украинска църква"}
{"url": "http://clubz.bg/67910-gradskite_sydii_otnovo_iskat_shef_neudoben_za_vss", "text": "Haдпpeвapaтa зa нoв пpeдceдaтeл нa Coфийcĸия гpaдcĸи cъд (CГC) нaвлизa в нoвa фaзa. Ha 22 мaй e cвиĸaнo Oбщo cъбpaниe нa cъдa зa нoминиpaнe нa ĸaндидaти зa пocтa, а пъpвият пpeтeндeнт вeчe e яceн – 13 cъдии пpeдлагат Eвгeни Гeopгиeв зa cвoй пpeдceдaтeл, съобщава \"Дe фaĸтo\". Πppeдлoжeниeтo e внeceнo пo oбяд. Провален избор на шеф на СГС - един кандидат дойде, друг е в болница Дoтyĸ ce cтигa зapaди пpoвaлa нa пъpвaтa избopнa пpoцeдypa, пpoвeдeнa cлeд ocтaвĸaтa нa Kaлoян Toпaлoв. Πpи нaличиeтo нa двaмa ĸaндидaти – Eвгeни Гeopгиeв и Cвeтлин Mиxaйлoв oт CГC, ĸoитo ce бяxa caмoнoминиpaли, нa 13 мapт BCC нe избpa ниĸoгo зa пpeдceдaтeл. Макар че получи отлични референции и за него се чуха само суперлативи, членовете на съвета въртяха, сукаха и Гeopгиeв пoлyчи само 5 глaca „зa“. Въпросите към кандидата, избран от съдиите (в удивителен унисон с кафявите издания) бяха единствено в насока:  За запознатите с работата на ВСС е повече от красноречива петорката, която подкрепи Георгиев: Лозан Панов, Атанаска Дишева, Цветинка Пашкунова, Красимир Шекерджиев и Олга Керелска. Въпреки това той остана далеч от нужните 8 гласа з избор. Mиxaйлoв бe пoдĸpeпeн oт 2 „зa“, a 7 oт ĸaдpoвицитe бяxa „пpoтив“ и двaмaтa ĸaндидaти. Toгaвa Cвeтлин Mиxaйлoв, бивш пpeдceдaтeл нa CГC, oбяви, чe пoвeчe нямa дa ĸaндидaтcтвa зa пocтa. ВСС се опази от \"позора\" - не избра Михайлов за шеф на СГС „He ĸoмeнтиpaм“, oтгoвopи днec Mиxaйлoв нa въпpoca нa Дe фaĸтo дaли вce пaĸ нямa дa ce вĸлючи и в нoвия избopeн тyp. B глacyвaнитe oт CГC пpaвилa за общо събрание e зaпиcaнo cъщo, чe ĸpaтĸи мoтивиpaни пpeдлoжeния зa ĸaндидaти ce пpaвят пиcмeнo и ce пpeдaвaт нa aдминиcтpaтивния ceĸpeтap нa cъдa, ĸaĸтo и чe нoминaции мoгaт дa ce пpaвят и  ycтнo пo вpeмe нa caмoтo Oбщo cъбpaниe. Изcлyшвaнeтo нa пpeдлoжeнитe cъдии e пo peдa нa пocтъпвaнeтo нa пpeдлoжeниятa зa тяx, глacyвaнeтo e тaйнo c бюлeтинa c имeнaтa нa пpeтeндeнтитe. „Πoбeдитeл“ e мaгиcтpaтът, пoлyчил пoвeчe oт пoлoвинaтa oт глacoвeтe нa пpиcъcтвaщитe нa cъбpaниeтo cъдии c пpaвo нa глac. ВСС се опази от \"позора\" - не избра Михайлов за шеф на СГС", "date": "2018.05.16", "title": "Градските съдии отново искат шеф, неудобен за ВСС"}
{"url": "http://clubz.bg/67916-pravitelstvoto_pusna_proektite_za_armiqta_za_33_mlrd_leva", "text": "Правителството одобри близо 3.3 милиарда лева разходи за отбрана - на толкова възлизат актуализираните проекти за модернизация на военновъздушните сили и за сухопътните сили. За ВВС ще бъдат заделени 1.8 милиарда лева за покупка на изтребители, а за сухопътните - 1.460 милиарда лева за бронирани машини. За да започнат процедурите, предложението на Министерския съвет трябва да получи и одобрението на парламента. КСНС препоръча модернизация на армията Обсъждането на проектите за модернизация беше отложено чак за тази седмица, макар още преди месец да бе разпратено за съгласуване заради отсъствието на финансовия министър. \"Първият проект за инвестиционен разход е за придобиване на основна бойна техника за изграждане бойни групи от състава на механизираната бригада. Става въпрос за проект на стойност 1 464 000 000 лв. с ДДС за откриване на 150 единици бойна техника, като срок на плащането е 12 години. Първите години сумите са по 100 млн. лв. на година, а последните три години - от 150 до 180 млн. лв. Става въпрос за проект, в който се предвижда производство в България с максимално включване на българския военнопромишлен комплекс, а също и машините, които ще бъдат реализирани, в целия жизнен цикъл на своето съществуване да бъдат модернизирани в български предприятия“, коментира Каракачанов. Във връзка с актуализирания проект за придобиване на нов тип боен самолет той посочи, че става въпрос за минимум 8 самолета, като сумата е 1.8 млрд. лева с ДДС, а срокът за плащането е разсрочен за десет години. \"Искам да благодаря на Министерството на финансите за подкрепата, тъй като дълго обсъждахме дали да е с ДДС или без ДДС. Към момента шест фирми са проявили интерес към този проект и ще дадем опция и за нови изтребители, и за втора ръка такива\", коментира още той. Каракачанов лобирал пред Нинова за новите изтребители Каракачанов лобирал пред Нинова за новите изтребители", "date": "2018.05.16", "title": "Правителството пусна проектите за армията за 3.3 млрд. лева"}
{"url": "http://clubz.bg/67911-simeonov_akuli_kazvat_ne_posqgajte_na_mechtite_na_malkite_ribki", "text": "Напълно очаквахме кампанията срещу промените в Закона на хазарта, заяви в кулоарите на парламента вицепремиерът Валери Симеонов. Той бе на поредна среща с парламентарна група - днес \"Воля\" - където представи поредицата си законопроекти. Едрият бизнес и големите медии в защита на статуквото в хазарта Симеонов коментира така бурната кампания срещу неговите предложения за ограничаване на рекламата на хазарта: И заяви твърдо, че ще подкрепи всяко предложение за увеличаване на данъците върху хазарта. Отбеляза, че в момента Българският спортен тотализатор е сериозно ограничен от закона, а пък частните хазартни оператори не са длъжни да заделят средства за спорт. Валери Симеонов пред Клуб Z: Следва въвеждане на ДДС за хазарта Но заяви, че е хубаво депутатите на партията да предложат тези промени в комисия. \"Воля\" и Марешки подкрепили и законопроекта за промени в Закона за хазарта, и промените в тютюнопушенето на закрити места, които Симеонов предлага. Валери Симеонов пред Клуб Z: Следва въвеждане на ДДС за хазарта", "date": "2018.05.16", "title": "Симеонов: Акули казват - \"не посягайте на мечтите на малките рибки\""}
{"url": "http://clubz.bg/67914-vlastta_zabyrza_aec_belene", "text": "Правителството одобри днес предложението на министъра на енергетиката Теменужка Петкова проектът АЕЦ \"Белене\" да бъде \"реализиран на пазарен принцип чрез избор на стратегически инвеститор, без предоставяне на държавна гаранция и без сключване на дългосрочни договори за изкупуване на електроенергия\". Това ще бъде внесено и 44-ото НС, което трябва да вдигне забраната за АЕЦ \"Белене\", наложена през март 2012 г. по искане от първия кабинет на Бойко Борисов.  Третото правителство на Борисов обаче реши да размрази проекта с два аргумента - че България притежава оборудване, за което плати над 660 милиона евро, след като бе осъдена от руската страна пред международен арбитраж, и че в проекта до момента били вложени над 3 милиарда лева. Вместо АЕЦ \"Белене\" по-добре да отворим Царичинската дупка По думите на Петкова, правният способ за реализиране на настоящото намерение е отделяне на активите и пасивите на НЕК по проекта в отделно дружество и до края на годината ще бъде подготвена нормативно такава процедура. Според енергийния министър така ще се види доколко е реален инвеститорският интерес, който се заявява в последната година. Такъв има проявен от китайската държавна ядрена компания CNNC, а преди ден руската държавна компания \"Росатом\" отново потвърди, че е готова да участва под каквато и да е форма във Втора атомна. Китайци потретиха, че искат АЕЦ \"Белене\" На заседанието днес са били разгледани няколко варианта, свързани с възможността за \"рационално използване на оборудването на АЕЦ \"Белене\". Парламентът задължи Теменужка Петкова до края на юни да внесе няколко предложения за целта. Проектът АЕЦ \"Белене\" или ще бъде реализиран като пазарен, или няма да бъде реализиран, каза и вицепрмиерът Томислав Дончев. \"В днешното решение за АЕЦ \"Белене\" няма нищо спонтанно. Още от момента, когато имаше решение на арбитража, още от доставката на произведеното оборудване за всички е ясно, че трябва да бъде намерено най-доброто от икономическа гледна точка този актив да бъде оползотворен. Решението е абсолютно изрядно от техническа гледна точка и ако получим мандат от Народното събрание, ще тестваме пазара и ще видим как той реагира на една такава възможност\", обясни Дончев. В интервю за радио Фокус заместник-председателят на енергийната комисия в парламента и депутат от ГЕРБ Валентин Николов заяви, че съществува парламентарно мнозинство за изграждането на ядрена мощност независимо от нейната локация. Известно е, че БСП подкрепя проекта за Втора атомна, а сигурно в пленарна зала решението ще бъде подкрепено и от Обединените патриоти (може би без НФСБ) и \"Воля\". \"Ако в даден момент опозицията получи властта, то проектът за АЕЦ \"Белене\" ще бъде продължен. За първи път политическият риск за проекта е сведен до минимум\", заяви той.  Димитров: Цената на тока от АЕЦ \"Белене\" ще е над 2 пъти по-висока От Сочи снощи заместник генералният директор на \"Росатом\" Кирил Комаров приветства новината за рестарт на проекта за Втора атомна.  \"Затова ние винаги ще бъдем готови да поемем всяка роля  каквато правителството определи като възможна за нас - като EPC подизпълнител, като доставчик на определено оборудване, като технически консултант, както бъде удобно на България\", допълни той. По-рано Теменужка Петкова заяви, че \"Росатом\" са конструктори на проекта, производители на оборудването: \"Без съдействието и без тях няма как да вървим напред. Имаме едно прекрасно сътрудничество с колегите от \"Росатом\".  Китайци потретиха, че искат АЕЦ \"Белене\" Димитров: Цената на тока от АЕЦ \"Белене\" ще е над 2 пъти по-висока", "date": "2018.05.16", "title": "Властта забърза АЕЦ \"Белене\""}
{"url": "http://clubz.bg/67923-prochut_sin_diamant_i_dva_prystena_prodadeni_za_24_miliona", "text": "Рядък син диамант с крушовидна форма и 300-годишна кралска история беше продаден на търг в Женева за 6,7 милиона долара, съобщи Би Би Си. Предметът е намерил купувач само 4 минути след началото на наддаванията. Първоначалната оценка е била между 3,5 и 5 милиона долара. Колекционерът, който се е сдобил със скъпоценния камък, е предпочел да остане анонимен. Диамантът \"Фарнезе блу\", с тегло малко над 6 карата, беше изложен на търг за пръв път. Той е бил открит през 1715 година в диамантеното находище Голконда в Индия. През месец август същата година италианката Изабела Фарнезе го получила като сватбен подарък за венчавката й с испанския крал Филип Пети /1683-1766/. Бил е монтиран в короната й. Диамантът е бил притежание на още три кралски фамилии - във Франция, Италия и Австрия. Бижуто е било част от брилянтите на Мария Антоанета. На търга в Женева са били продадени и два диамантени пръстена с обща цена 17,3 милиона долара.   ", "date": "2018.05.16", "title": "Прочут син диамант и два пръстена продадени за $24 милиона"}
{"url": "http://clubz.bg/67930-tusk_nqkoj_bi_pomislil_che_s_priqteli_kato_trymp_ne_ni_trqbvat_vragove", "text": "Това заяви днес в София председателят на Европейския съвет Доналд Туск. Той дойде у нас за срещата на върха \"ЕС-Западни Балкани\". И продължи: Декларацията от срещата \"ЕС-Западни Балкани\" е приемлива за Испания (ВИДЕО) Бойко Борисов: Дължим софийската среща на Меркел Той увери, че няма да има изключения от политиките на ЕС за алуминия и стоманата: След това Туск премина към едно от главните световни събития от последната седмица - излизането на САЩ от ядреното споразумение с Иран. Колкото до утрешната среща между ЕС и Западните Балкани, Туск е убеден, че европейската перспектива за страните от региона остава. Бойко Борисов: Дължим софийската среща на Меркел", "date": "2018.05.16", "title": "Туск: Някой би помислил, че с приятели като Тръмп не ни трябват врагове"}
{"url": "http://clubz.bg/67915-krimskiqt_most_s_vkus_na_mahmurluk", "text": "Ултраскъпият мост от Краснодарския край до Кримския полуостров бе открит на 15 май. Руският бюджет похарчи за целта 228 милиарда рубли (близо 3.1 млрд. евро), без да се прецени икономическата ефективност на подобна инвестиция, пише    \n\tПрезидентът Владимир Путин взе участие в откриването на Кримския мост - пръв мина с камион по него, а в сряда автомобилното движение бе открито официално. В церемонията се включи и милиардерът Аркадий Ротенберг, участвал в контрола върху хода на строежа.  Скъсването на украинско-руските отношения и присъединяването на Крим към Русия, изострили икономическата криза, парадоксално дадоха живот на твърде мащабни инфраструктурни проекти. На първо място, ще споменем прокарването на енергиен мост от Русия към Крим, на жп линия, заобикаляща Украйна, а сега и на транспортен мост през Керченския проток. Русия ще прави нов мост, по-скъп от Кримския И трите проекта изискваха колосални инжекции от бюджета. Икономическата целесъобразност не бе предмет на дискусии - на преден план излязоха политическите мотиви. Първо приключи работата по енергийния мост през май 2016 г. Спешна нужда от такъв се очерта, след като Украйна наложи енергийна блокада на полуострова. През 2014-2016 г. редовно бе изключвано енергоподаването за Крим. Общата стойност на енергийния мост възлезе по официални данни на 47 милиарда рубли; с повечето средства бяха изградени далекопроводи от Ростовската АЕЦ до Таманския полуостров. За подсигуряване на захранване бе ускорено въвеждането в строя на Трети енергоблок от атомната централа. През Керченския проток бяха прехвърлени кабелно-въздушни линии - по въздуха, с поддържащи опори и по морското дъно. Построена бе и подстанция, също и необходимата инфраструктура. САЩ: Крим е украински, Керченският мост е незаконен От съветско време насам част от жп линията в посока на юг от Москва минаваше през крайгранична територия на Украйна в Луганска област. След събитията от 2014 г. този момент доби стратегическо значение: руските власти сметнаха, че Киев може да блокира жп превозите по това трасе. Съответно втора стъпка бе прокарването на нови релси с дължина 137 км, заобикалящи Украйна, в руските Воронежка и Ростовска област. Това бе осъществено със силите на жп войски. Работата приключи през август 2017 г.; разходите достигнаха близо 55 милиарда рубли. Кримският мост надмина по цена всички реализирани преди проекти - 228 милиарда рубли. Конструкцията се нареди сред най-сложните технически съоръжения, изградени след разпадането на Съветския съюз - автомобилният и жп мост с дължина 18 км бе построен в доста трудни геоложки условия с цената на голям брой екологични и политически рискове. \n\tОсновен вътрешнополитически избор бе изборът на основен изпълнител за строежа. Това бе компанията \"Стройгазмонтаж\", собственост на Аркадий Ротенберг, един от старите приятели на Путин. Което естествено породи недоволство и разнообразни подозрения, че проектът крие корупционна съставка, че е неефективен, а олигархът се обогатява за сметка на държавния бюджет. Държавата обаче имаше различна логика: тя не откри други компании, които да разполагат с подходящ опит, финанси и технически възможности за изграждане на подобен обект. Неочакваното присъединяване на Крим и съвсем очакваната му блокада, засегнала 2,3-милионното население, принудиха руските власти да действат бързо и нестандартно. За други мегапроекти от путинската епоха като възстановяването на Грозни, тръбопровода Източен Сибир - Тихия океан, реновирането на Владивосток за срещата на върха на организацията за Азиатско-тихоокеанско сътрудничество (АТИС), включително прехвърляне на мост до остров Руски, и за строежа на обектите за олимпиадата в Сочи имаше достатъчно време - но в случая сроковете наистина притискаха. Щом полуостровът бе откъснат от жп комуникациите, а Украйна започна строго да контролира автодвижението от континента, от всички начини за снабдяване и връзка с Крим останаха само фериботите и авиацията. За Кремъл бе принципно важно да покаже и докаже, че може да осигури свободен достъп до новата си територия. Инфраструктурните проекти от този род често минават без конкурс, защото нивото на трудност и оперативните нужди налагат да се действа незабавно. Когато например САЩ окупираха Ирак, поръчки за мащабни възстановителни дейности на стойност милиарди долари получиха \"Халибъртън\" и \"Бехтел груп\", свързани с републиканците (вицепрезидентът Дик Чейни оглавяваше първата, преди да бъде избран), и то понякога без търг - с мотива за форсмажорни обстоятелства. Това обаче неизменно поражда съблазън от незаконно обогатяване - прехвърляните средства са огромни, а контролът върху тях намален. Нека припомним тук едрата руска компания \"Мостовик\", укрепнала с поръчки от този вид: тя построи между другото и моста към остров Руски. Веднага след олимпиадата в Сочи от 2014 г. фирмата обяви фалит, а ръководството на \"Мостовик\" бе арестувано. Тъй че обществените подозрения може да не са безпочвени, налага се внимателно да бъдат проверени и препроверени. С това безспорно ще се залови Алексей Кудрин, оглавил наскоро Сметната палата. Путин мина с \"КамАЗ\" по най-скъпия мост в света (СНИМКИ, ВИДЕО) Железопътното натоварване на моста не е пресметнато - има ли нужда Крим от толкова влакове и дали ще са рентабилни те? Курортният сезон е отделна работа; на полуострова обаче той продължава към четири месеца. А никъде по света летовниците вече не се превозват с далечномагистрални композиции.  Тунелът под Ламанша примерно е икономически оправдан, защото оттам минават скоростни влакове, гарантиращи бързи превози между Лондон и Париж. Но ето че пътуващите през тунела Сейкан в Япония между Хокайдо и Хоншу все повече намаляват, защото със самолет се стига по-бързо. А на остров Хокайдо живеят над два пъти повече хора, отколкото в Крим. От трите моста през Босфора само един е комбиниран - автомобилно-железопътен. Главната поука от Кримския мост е, че поиска ли държавата сериозно да постигне нещо, ще положи всички усилия за целта. Автомобилното движение бе открито половин година предсрочно. След празниците обаче често усещаме махмурлук, понякога твърде горчив. САЩ: Крим е украински, Керченският мост е незаконен Путин мина с \"КамАЗ\" по най-скъпия мост в света (СНИМКИ, ВИДЕО)", "date": "2018.05.16", "title": "Кримският мост - с вкус на махмурлук"}
{"url": "http://clubz.bg/67913-sramuva_li_se_megan_markyl_ot_semejstvoto_si", "text": "Меган Маркъл вече брои часовете до мечтаната си кралска сватба с принц Хари. В това време членовете на семейството ѝ се надпреварват да се оплакват по медиите, че не са поканени. Бившата актриса от сериала   е поканила само майка си и баща си, но в списъка на гостите не са нейният полубрат, полусестра и племенниците ѝ. Майка ѝ   ще присъства на тържеството в Лондон. Дория е афроамериканка и Меган я описва като „свободен дух”. Смята се, че Меган е много привързана към майка си, двете публично бяха снимани заедно последно на игрите за военни ветерани в Торонто през септември м.г. 61-годишната Дория Рагланд трябва да прекара нощта преди сватбата в хотел с дъщеря си. Меган е единственото дете на инструкторката по йога и социална работничка. Родителите на бъдещата съпруга на принц Хари се женят през 1979 г., развеждат се през 1987 г. Бащата на Меган   съобщи, че, въпреки че е поканен, няма да може да присъства на венчавката на дъщеря си и да я отведе до олтара. Той се извини с проблеми със здравето. 73-годишният Томас се оплаква, че страда от болно сърце и твърди, че е претърпял инфаркт наскоро. Проблем. Бащата на Меган нямало да ходи на сватбата  съобщил пред изданието Ти Ем Зед, че е решил да не присъства на церемонията в Лондон тази събота. Дворецът Кенсингтън излезе с изявление, че това е \"дълбоко личен момент за госпожица Маркъл\". Съобщенията идват след статии в британския таблоид \"Мейл он сънди\", че бащата на Меган е позирал пред британски папарак за серия от снимки, свързани с предстоящата сватба срещу внушителна сума. Действията си Томас Маркъл обясни с това, че през последните години папараците неведнъж са го снимали в неспретнат вид. Затова се съгласил да го снимат – той просто искал да \"поправи\" имиджа си, но вместо това е излязъл \"глупав и смешен\". Томас е бил осветител в Холивуд. Той често вземал малката Меган на работа със себе си и тя израснала по снимачните площадки. Работил е в тв продукции, които са печелили \"Еми\" като \"Женени, с деца\". Томас е от холандско-ирландски произход и доскоро е живеел в Ню Мексико. Меган Маркъл искала да стане втората лейди Ди Полубратът на   също няма да е на сватбата. Той работи като стъклар в Орегон. В началото на май Томас публикува отворено писмо, в което съветваше принц Хари да отмени насрочената за 19 май сватба. Той описа Меган като \"повърхностна, надменна жена, която ще ви направи за смях, а и кралското семейство\" и нарече предстоящия брак \"най-голямата грешка в историята на кралските сватби\". \"Объркан съм защо не виждате истинската Меган като останалия свят. Нейният опит да се вживява в ролята на принцеса като холивудска актриса под средното ниво остарява. Що за човек използва баща си, докато той банкрутира, а след това го забравя в Мексико, разорен заради преобладаващо нейни дългове\", пише в писмото    - \"Очевидно е, че малката ѝ холивудска слава е завъртяла главата ѝ. Да не споменаваме, че на всичко отгоре тя не кани семейството си на сватбата, а кани напълно непознати\", се казваше още там. Той беше обвинен, че е заплашил приятелката си с оръжие, насочено в главата ѝ през миналата година. Смята се, че има сериозни проблеми с алкохола.  Сред гостите на Меган и Хари няма да бъде е   Тя все пак пристигна в Лондон с двамата си синове Тайлър и Томас в началото на седмицата и написа във фейсбук многозначително: \"Ние сме тук. Йе!\" По-късно маркетинг специалистката отново пусна съобщение в социалната мрежа: \"Бог, любов, семейство, приятели, здраве, даване и пътуване.\"  Двамата племенници на Меган -  също не са поканени на сватбата. За Тайлър се смята, че работи във ферма за отглеждане на канабис в Орегон, а Томас е управител на пицария от веригата \"Домино\". Бившият съпруг на Меган  е холивудски филмов продуцент. Той също не е сред поканените. Двойката се разведе дискретно и без много шум през 2013 година след 2-годишен брак. В сряда стана ясно и кои ще са шаферките на сватбата на годината. Те са шест на брой, най-малка е тригодишната принцеса Шарлот, дъщерята на принц Уилям и Кейт Мидълтън. Освен Шарлот сред избарните шаферки са две от кръщелничките на принц Хари и две кръщелнички на Меган Маркъл. Принц Джордж е сред четиримата шафери. Пипа мина под венчилото с банкер (ВИДЕО+СНИМКИ) Децата на принц Уилям и херцогиня Катрин вече имат опит като шафери – на сватбата на леля си  , която се омъжи за мениджъра на хедж фонд     на 20 май 2017 година.   Меган Маркъл искала да стане втората лейди Ди Пипа мина под венчилото с банкер (ВИДЕО+СНИМКИ)", "date": "2018.05.16", "title": "Срамува ли се Меган Маркъл от семейството си"}
{"url": "http://clubz.bg/67929-grigor_dopusna_dramatichna_zaguba_na_rojdeniq_si_den", "text": "На връх 27-ия си рожден ден Григор Димитров допусна загуба от Кей Нишикори (Япония) във втория кръг на Мастърс турнира в Рим. След 3-часове битка българинът отстъпи със 7:6(4), 5:7, 4:6. Във втория и третия сет Димитров направи пробиви в решителни моменти, но допусна обрати. Двубоят бе доста качествен. В третия рунд Нишикори излиза срещу германеца Филип Колшрайбер. Това бе един от онези мачове, след които феновете на Григор остават разочаровани, тъй като той държеше победата в ръцете си. Два пъти. Нишикори пропусна част от миналия сезон, тъй като лекуваше контузия. Днес показа, че набира скорост, а завръщането му в топ 10 е въпрос на време.  Японецът проби за 3:2 в откриващия сет. Димитров отвърна за 5:5, при това на нула. Така се стигна до тайбрек, в който четвъртият в света беше по-добър и взе връх със 7:4. Вторият сет започна равностойно, както и откриващият. Като по учебник Григор спечели считания за ключов седми гейм - 4:3. Нишикори обаче отвърна моментално - 4:4. При 6:5 азиатецът направи още един брейк и изравни общия резултат. За жалост решителната част имаше подобен развой и завършек. Хасковлията проби за 3:2 и затвърди - 4:2. Победата се зададе, но оттук до края думата имаше само Кей Нишикори - с четири поредни гейма той обърна и спечели мача. Той първо намали, после изравни с брейк, затвърди (българинът имаше точка за пробив, но не се възползва) и направи финален пробив за 6:4 и 2:1. Сега за Димитров предстои кратка почивка преди \"Ролан Гарос\", който започва в края на май.", "date": "2018.05.16", "title": "Григор допусна драматична загуба на рождения си ден"}
{"url": "http://clubz.bg/67924-pyrvi_trejlyr_na_%E2%80%9Ebohemska_rapsodiq%E2%80%9C", "text": "След осем години перипетии, биографичният филм за „Куийн“ най-сетне стигна до трейлър. В образа на Фреди Меркюри влиза Рами Малек  , а не Саша Барън Коен  , нает първоначално. Проектът претърпя застой, когато през 2013 г. стана ясно, че Барън Коен има „творчески различия“ с музикантите на „Куийн“ и напуска проекта. По-късно китаристът Брайън Мей, който е и музикален продуцент на филма, се изказа негативно по адрес на актьора и дори го нарече „задник“. Трудностите покрай филма не спряха дотук – режисьорът Брайън Сингър   бе критикуван, задето отсъства твърде дълго от снимачната площадка по „здравословни причини“ и в крайна сметка бе уволнен, а на режисьорския стол седна Декстър Флечър  Сценарият е на Антъни Макартън, номиниран за „Оскар“ за „Теорията на всичко“. Сюжетът на филма разказва за феноменалния успех на „Куийн“, музиката им и вокалиста с уникален глас Фарук Булсара, който става известен с артистичния псевдоним Фреди Меркюри. Той разбива всички наложени дотогава стереотипи в шоубизнеса и се превръща в звезда, благодарение на порива си да бъде различен. Филмът акцентира върху успехите на групата, а не върху разрушителното влияние, което бързата слава оказва върху живота на Меркюри, заболял от СПИН и починал през 1991 г.  ", "date": "2018.05.16", "title": "Първи трейлър на „Бохемска рапсодия“"}
{"url": "http://clubz.bg/67918-bojko_borisov_dyljim_sofijskata_sreshta_na_merkel", "text": "Това заяви днес премиерът Бойко Борисов в речта си на конференцията \"Диалог със Западните Балкани: Създаване на регион на растеж, сигурност и свързаност по пътя към Европа\". Декларацията от срещата \"ЕС-Западни Балкани\" е приемлива за Испания (ВИДЕО) Утре в София ще се състои среща на върха между 28-те страни членки на ЕС и шестте държави от Западните Балкани, пет от които са със статут на кандидати. Той изтъкна, че БВП на Македония е 11 милиарда евро, на Сърбия - 41 милиарда, на Албания - 13 милиарда, на Косово - 8 милиарда, на Босна - 17 милиарда, а на Черна гора - 4 милиарда. Този на България е 57 милиарда. Меркел: Благодаря на Бойко Борисов за ролята му на Балканите Като население Западните Балкани са по-малки от Румъния. Като БВП са като Словакия. Българската външна министърка Екатерина Захариева предупреди, че отлагането до безкрайност на членството в ЕС със сигурност не само ще демотивира, но ще разгневи гражданите на държавите от Западните Балкани. Бойко Борисов допълни, че срещата не се провежда в най-изгодния за Балканите момент: И припомни другите проблеми -  \", които  . Меркел: Благодаря на Бойко Борисов за ролята му на Балканите", "date": "2018.05.16", "title": "Бойко Борисов: Дължим софийската среща на Меркел"}
{"url": "http://clubz.bg/67925-svoboda_na_mediite_v_evropa_kod_cherveno_pylen_tekst", "text": "Кои са основните предизвикателства пред независимостта на медиите в Европа и пет препоръки за бъдещи политики в защита на свободата на словото  съдържа Декларацията, приета от участниците в международната конференция , която се проведе в София днес. \"Разговорът за свободата на словото е разговор за бъдещето на обществата ни, на ЕС\" (ВИДЕО) Организатори на конференцията в София са Европейската асоциация на издателите (ENPA), Европейската асоциация на списанията (EMMA), Съюза на издателите в България (в който членува Клуб Z) и Европейската федерация на журналистите. Съорганизатори са също \"Репортери без граници\", Асоциацията на европейските журналисти и други влиятелни неправителствени организации.  Ето пълния текст на приетата в София декларация: През 1997 г. Софийската декларация на ЮНЕСКО за свободни и плуралистични медии бе ревностен призив за напредък в контекста, в който появата на нови информационни и комуникационни технологии се считаше за нова възможност за плурализъм, икономическо и социално развитие, демокрация и мир. Сега, 21 години по-късно, независимите медии в Европа претърпяха безпрецедентен натиск. Комбинацията от различни фактори, като убийствата на журналисти и физическите заплахи срещу тях, нарастващия политически и институционален натиск, репресивното законодателство, насочено към медиите, разрушителните технологии и финансовата криза, поставят съществуването на свободните медии в редица европейски страни в риск.  Свободният достъп до разнообразна информация и мнение е не само основно право на човека, но е от съществено значение за гражданите да участват в демократичното общество. Това е основната рамка, позволяваща на хората да държат отговорни представителите на властта, за да се ограничат престъпността и корупцията, което е ключов фактор за осигуряване на функционираща демокрация. Създаването на контролирани медии е първата стъпка към моделите на публично управление, известни като „меки диктатури” или „завладяна държава”, което създава сериозни заплахи за нормалното функциониране на демокрацията не само за съответните държави, но и за целия Европейски съюз. Неотдавнашните събития в някои от държавите-членки на ЕС очевидно нарушават националното и международното право, когато става въпрос за защита на медийната свобода, а именно Всеобщата декларация за правата на човека, Международния пакт за граждански и политически права, Европейската конвенция за правата на човека и Хартата на основните права на Европейския съюз (ЕС). ЕС и Съветът на Европа създадоха правни процедури за защита на свободата на изразяване в Съда на Европейския съюз и Европейския съд по правата на човека. Въпреки това тези структури понякога не са достатъчни, за да поддържат и наложат основните европейски ценности и конституционните си традиции. На 2 май 2018 г. Европейската комисия предложи бюджет за периода 2021-2027 г. и изготви стратегически план за наказване на страни, за които твърди, че са нарушили основните ценности на ЕС. Планът обвързва финансирането от Европейския съюз с принципите на правовата държава, но е твърде ограничен и не споменава свободата на медиите. Комисията предлага нов механизъм за защита на бюджета на ЕС от финансовите рискове, свързани с общите недостатъци на правовата държава в държавите-членки. Новите инструменти биха позволили на Съюза да преустанови, намали или ограничи достъпа до финансиране от ЕС по начин, който е в съответствие с вида, тежестта и обхвата на недостатъците на правовия ред. Такова решение ще бъде предложено от Комисията и ще бъде прието от Съвета чрез гласуване с квалифицирано мнозинство, което ще направи невъзможно една или две държави да блокират наказателните мерки. Предложението се очакваше и беше направено в отговор на Полша, първата и единствена страна, която досега е обект на механизма на върховенството на закона, тъй като ЕК установи системно поведение, поставящо демокрацията в опасност. Унгария също е на радара на Комисията, където демократичните условия се влошиха, след като продължителни усилия за институционализиране на „нелибералната демокрация” в страната. Полша и България, председателстваща Съвета на ЕС, бяха сред първите държави, които реагираха отрицателно на предложения нов регламент. Ерозията на европейския демократичен модел, тенденция, наблюдавана през последните години, продължава и става все по-тревожна. Регионът е разтърсен от две убийства и от заплахи към разследващи репортери, както и безпрецедентни вербални атаки срещу медиите. Традиционно безопасната среда за журналисти в Европа започна да се влошава. Две убийства за пет месеца, първото в Малта и второто в Словакия, показват тревожен спад за демокрациите на континента. В Малта, смъртта на журналистката и блогър Дафне Каруана Галисия, в следствие на умишлено поставена бомба в колата й, повдигна завесата на съдебния тормоз и заплахи, на които постоянно са подложени журналисти от островната държава. Каруана Галисия е била заплашвана от години и е била обект на 42 граждански и пет наказателни дела. Словакия все още е разтърсена от убийството на 27-годишния репортер, разследващ корупцията и мафията. През април италианските правоохранителни органи осуетиха подготвяното от мафията убийство на журналиста Паоло Боромети.  Независимостта на медиите и свободната журналистика е възможна само ако медийните компании са икономически независими и финансово устойчиви. През 21 век издателите на печатни медии остават основните инвеститори в журналистическо съдържание и са увеличили усилия и инвестиции, за да предложат най-новите иновативни дигитални услуги за читателите в Европа и в останалата част на света. Тези постижения се оказват плодотворни, тъй като вестникарските публикации достигат до безпрецедентно висок брой читатели. Този успех само потвърждава, че бъдещето на пресата е не само дигитално, но и пълно с възможности за разширяване на читателския интерес към публикациите на вестници и списания. За съжаление, през последното десетилетие значителна част от икономическата база на независимите медии е ерозирала. Медийните компании изпитаха двоен шок от кризата в бизнес цикъла и бизнес модела си. Възстановяването от глобалната финансова криза в Европа беше твърде бавно и твърде скъпо и съвпадна с кризата в медийния бизнес модел. Също така, появата на дигитални платформи и глобални дигитални гиганти като Google и Facebook засили неравнопоставеността между посредниците и инвеститорите и създателите на съдържание, а именно издателите. Въпреки нарастващото търсене на новини и коментари, осигуряването на приходи от такова съдържание се оказва предизвикателство, тъй като авторското право и законите за ДДС от периода преди въвеждането на дигиталните технологии не могат да защитят инвестициите и пазарния дял, както и широкият достъп до онлайн съдържание предоставят на основните платформи лъвския дял от рекламните приходи.  Данните на Бюрото за интерактивна реклама от 2016 г. показват, че 89% от разходите за онлайн реклама са отишли ​​за Google и Facebook, като останалите 11% са за всички останали дигитални играчи.  Много предложения на ЕС, свързани с дигиталната сфера, заплашват с тежки и несправедливи съдебни и административни процедури. Като например предложения за електронна конфиденциалност, които биха дали преимущество на най-силните технологични играчи и биха въпрепятствали по-малките играчи, които са зависими от «бисквитки» и от сложно сътрудничество с трети страни, за да бъдат част от икономиката на данни. В много страни от ЕС икономическите трудности, които медийните компании са преживели, доведоха директно до концентрация на политически контрол над медиите и засилена зависимост от правителственото финансиране. В някои случаи управляващите политически елити използват средства на правителството и ЕС, за да подкрепят лоялните медии и да манипулират общественото мнение. В тези страни обществената телевизия и радио също са загубили независимост или са под нарастващ политически натиск. На практика тези процеси доведоха до това, че големи части от медийния пазар минаха под контрола на управляващите политици и техните поддръжници за целите на пропагандата, като същевременно предприеха тежки атаки срещу малкото останали  независими медии. Близо сме до карйната «цел» за безотчетна власт в някои от страните в ЕС. Изглежда нищо не е в състояние да спре “Право и справедливост”, национално-консервативната партия, спечелила изборите през октомври 2015 г., която се стреми към радикално реформиране на Полша, както сметне за подходящо, без да зачита онези, които мислят по различен начин. Свободата на медиите е една от основните жертви на техния проект. Обществените медии официално са преименувани на „национални медии” и са преобразувани в говорители на правителствената пропаганда. Техните нови ръководители не търпят нито опозиция, нито неутралност от страна на служителите и отстраняват онези, които отказват да се съобразят. Разследващият журналист Томаш Пиатек беше заплашен с лишаване от свобода заради критиките, отправени към министъра на отбраната относно връзките му с руските разузнавателни служби и трябваше да изчака много месеци преди обвиненията да бъдат окончателно оттеглени. Съветът за радио и телевизия, който сега е под контрола на правителството, се опита да наложи глоба на частния телевизионен канал TVN за излъчване на антиправителствени послания при отразяването на вълна от протести през декември 2016 г. Впоследствие глобата беше отменена под международен натиск. На всички призиви за умереност правителството отговаря с познатите аргументи, нетърпящи несъгласие.  Бизнесмените, които са в тесни връзки с партия «Фидес» на премиера Виктор Орбан, не само успяха да придобият нови медии през 2017 г., но и да заместят чуждестранните медийни компании, инвестирали в унгарски медии. Най-големият им успех бе поемането на контрол над последните три регионални ежедневника. Независимо от това, унгарският медиен пейзаж все още е разнообразен и печатни и онлайн издания не се колебаят да публикуват разследвания за предполагаема корупция, включваща най-влиятелните личности от Фидес и държавни служители. В Унгария съжителстват два типа медии. Единият се състои от проправителствени и про-Фидес медии, обсебени от темата за миграцията, „защитата на Унгария и нейните граници” и очернящата кампания срещу унгарско-американския милиардер филантроп Джордж Сорос. Другият тип медии са насочени към разкриване на корупционни скандали. Оцеляването на медиите, критикуващи правителството, се дължи до голяма степен на бившия съратник на Орбан Лайош Симичка, който през февруари 2015 г. се разграничи публично от премиера и продължава да финансира медийна империя, създадена първоначално за подкрепа на Фидес. Правителството и неговите бизнес съюзници вече са се наточили на  две медии - най-големият търговски канал RTL Klub и водещият политически информационен сайт Index.hu. И двете критикуват правителството. През изминалите години свободата на медиите в България се влошава с тревожни темпове. Според световния индекс за свободата на медиите на Репортери без граници, България се е смъкнала със 75 позиции през последните 12 години – от 36-та през 2006 г. до 111-то през 2018 г. Налице е нарастващ политически натиск и нарастващ брой физически заплахи срещу разследващи журналисти, издатели и независими медии. Основният инструмент за упражняване на натиск е концентрацията на собственост върху медиите, икономическите зависимости и други форми на политически контрол върху по-голямата част от медийното пространство и монопол върху каналите за разпространение на медийно съдържание. Моделът включва също така силно влияние върху правителството, прокуратурата и съдебната власт, както и контрол над повечето независими регулатори. Всичко това представлява огромен политически и бизнес конгломерат, ръководен от действащия политик, бивш магистрат, бизснесмен и медиен   собственик Делян Славчев Пеевски. От 2009 г. , с кратки прекъсвания, България е управлявана от ГЕРБ и техния лидер и премиер с три мандата - Бойко Борисов, който се радва на комфорт от страна  на контролираните от Пеевски медии. Премиерът Борисов не само постоянно отказва да признае, че съществува заплаха за свободата на медиите, но играе ключова роля за увеличаване на достъпа на г-н Пеевски до публични ресурси, като същевременно му предоставя допълнителни институционални инструменти за репресия, включително законодателни решения, използвани срещу независимите медии. 2017-та бе белязана от бомбения атентат срещу Дафне Каруана Галисия, разследваща журналистка, която бе разкрила „мръсните тайни” на местната политика и косвено предизвика предсрочни общи избори през юни 2017 г. Години наред тя е била под нарастващ натиск заради популярността на нейния блог и работата й по разплитане на местните връзки от т.нар. Досиета Панама и т.н. Към момента на убийството й срещу нея вече са били заведени 42 граждански иска и пет наказателни дела за клевета. Тя също бе постоянен обект на заплахи и други форми на тормоз. Съдебният тормоз имаше за цел да я отстрани от обществения живот. Нейният случай беше класически пример за съдебни дела, в които влиятелни ищци се опитват да използват страха от огромни разходи за правна защита, за да затворят устата на критиците си. Под заплаха от страна на известни личности или бизнес групи, независимите медии са принуждавани да отстъпят и да премахнат публикации от своите сайтове.  Убийството на разследващия репортер Ян Куцияк през февруари 2018 г. предизвика безпрецедентен политически трус в Словакия и стресна  международната общност. Куцияк провеждаше разследване за уебсайта Aktuality.sk относно предполагаеми връзки между италианската мафия и Smer-SD (ляво-популистката партия, която оглавява управляващата коалиция) и предполагаемото присвояване на средства от ЕС. В недовършена статия, публикувана след смъртта му, той обвинява премиера Роберт Фицо в пряко участие. Министрите на културата и вътрешните работи бяха принудени да подадат оставка и след големи улични протести, самият Фицо трябваше да последва примера им. Подобно на други словашки политици, Фицо бе подложен на засилени атаки в медиите. През ноември 2016 г. той описва журналистите като „мръсни антисловашки проститутки” и ги обвинява, че се опитват да възпрепятстват европейското председателство на Словакия. Така той реагира в отговор на въпрос за предполагаеми нередности в обществените поръчки, свързани с председателството. При липсата на силни институции, които биха могли да ги защитят, журналистите в Словакия все повече са изложени на всякакъв вид тормоз, сплашване и оскърбления. Убийството на Куцияк възобнови въпросите за необяснимото изчезване на двама журналисти, единият през 2008 г., а другият през 2015 г. и отново постави въпроса за безопасността на журналистите. През последните години словашки медии, които преди това бяха собственост на водещи международни медийни компании, бяха придобити от местни олигарси, чиито основни бизнес интереси са извън журналистиката. В момента е запллашен общественият радио и телевизионен оператор RTVS, който през последните години стана символ на журналистически интегритет. През август 2017 г. неговият генерален директор закри единствената разследваща телевизионна програма в страната, след излъчването на критичен репортаж за по-малката партия в управляващата коалиция. Правото на отговор на критично медийното отразяване, което политиците получиха от медийния закон от 2007 г., бе ограничено в изменение от 2011 г., но клеветата все още се наказва със затвор до 8 години затвор, съгласно разпоредба на Наказателния кодекс, която политиците продължават да използват за подаване на жалби срещу индивидуални журналисти и медии. Трудно е да си представим президент да извади огнестрелно оръжие пред журналисти, но това  направи президентът на Чешката република Милош Земан на пресконференция през октомври 2017 г., размахвайки «Калашников» с надпис „за журналисти”. Преизбран през януари 2018 г., Земан има слабост към този вид провокации и многократно е описвал журналистите като „оборска тор” и „хиени”. Президентът и няколко други политически лидери наскоро засилиха вербалните си атаки срещу независимостта на обществените медии, особено на Чешката телевизия. Също така има няколко нови законопроекти, които биха увеличили обхвата на наказателните санкции за клевета, особено клеветата срещу президента. Нивото на концентрация на собственост върху медиите стана критично, тъй като новите олигарси започнаха да използват своето богатство през 2008 г., за да купуват вестници и да засилят влиянието си. Един от тези олигарси, премиерът Андрей Бабиш, притежава един от най-влиятелните ежедневници в Чехия. 1.   трябва да обединят усилията си за подобряване на ефективността при използването на механизми за правна защита в Съда на Европейския съюз и Европейския съд по правата на човека. Една практическа идея би могла да бъде създаването на експертно юридическо лице „Фонд за защита на свободата на медиите”, който да подпомага гражданите, независимите журналисти, издателите и медийните компании при прилагането на международните закони срещу злоупотребата с власт на местните правителства. Такъв фонд би могъл също да инициира и подкрепи независими международни разследвания на случаи на медиен натиск от високопоставени личности в държавите-членки на ЕС;  новопредложената разпоредба, като обвърже отпускането на средства от ЕС не само с правовата държава и върховенството на закона, но и със свободата на медиите в държавите-членки и кандидатите. Освен върховенството на закона, комисията следва също изрично да следи за спазването на местното и европейското законодателство за нарушаване на правата на човека, свободата на изразяване, гражданското общество и функционирането на демокрацията. В страни като България, Унгария и Полша репресиите срещу свободата на медиите се правят през повечето време с правни институционални инструменти, създадени от извънредно законодателство на национално ниво. На 3 май 2018 г. Европейският парламент гласува резолюция, споед която Комисията трябва да работи за създаването на механизъм на ЕС за демокрация, върховенство на закона и основните права, придружен от независими механизми за наблюдение, които да оценят състоянието на свободата и плурализма на медиите и всички нарушения, свързани с това. . Икономическото оцеляване на медийните компании и независимата журналистика на по-малките пазари е много трудно. Свободните медии обаче са крайъгълният камък на гражданското общество и функционирането на демокрацията. ЕС разглежда свободната преса и свободата на изразяване като „обществено благо” и трябва да разработи обществени механизми за устойчивото си финансиране, за да гарантира своята независимост. Това би могло да включва финансиране от ЕС, насочено пряко към журналисти и медийни компании в държавите-членки, като се избягва посредничеството на местното правителство; и подпомагане на дигиталната трансформация на медиите в ЕС. ЕС трябва да разработи по-разнообразен инструментариум, който да помогне за преодоляване на технологичните различия между европейските медийни компании и глобалните платформи. Също така, да се насърчи предприемачеството в областта на медиите и новосъздадените компании в търсене на нови, устойчиви бизнес модели и иновативни начини за осигуряване на приходи;  трябва да подкрепят категорично правото на издателите във връзка с прегледа на Директивата за авторското право, за да могат издателите да прилагат по-добре своите вече съществуващи права и да спомогнат за преговорите с основните платформи. В допълнение, трябва да се оеднаквят ставките на ДДС за печатни и онлайн издания. Освен това трябва да се гарантира, че дигиталната сфера е място, където всички участници могат да успяват, като осигурят равнопоставеност и повече баланс с технологичните гиганти и платформи. Подкрепата на професионалните медии е от съществено значение за демократичния живот и просветеността на европейските граждани и единственото дългосрочно решение за противодействие на дезинформацията.", "date": "2018.05.16", "title": "Свобода на медиите в Европа: Код червено (ПЪЛЕН ТЕКСТ)"}
{"url": "http://clubz.bg/67912-i_gvatemala_otkri_posolstvo_v_jerusalim", "text": "Следвайки стъпките на Съединените щати, Гватемала откри днес посолство в Йерусалим, съобщиха световните агенции. \n\tПрезидентът на централноамериканската страна Джими Моралес и премиерът на Израел Бенямин Нетаняху бяха на откриването на дипломатическото представителство в офис комплекс в Западен Йерусалим.  Гватемала е втората държава, която премества посолството си в Израел в Йерусалим, скъсвайки с десетилетията на международен консенсус посолствата да бъдат извън свещения град заради нестихващия израелско-палестински конфликт.  \n\tНа 14 май в Йерусалим се проведе тържествена церемония по откриването на посолството на САЩ, което предизвика масови палестински протести. При сблъсъци с израелски войници на границата на ивицата Газа бяха убити над 60 палестинци.  \"Един велик ден за Израел\" (ОБЗОР, СНИМКИ) Очаква се скоро и Парагвай да открие посолство в Йерусалим. Чехия и Румъния са сред страните, които изразиха готовност да си преместят от Тел Авив дипломатическите мисии в свещения град.  След тържественото откриване на посолството на САЩ в Йерусалим и насилието в Газа повечето американските вестници заключават, че израелско-палестинският мирен процес е мъртъв. Нищо не допринася повече за мирния процес от смъртта на над 60 палестинци и 2700-те ранени, към което трябва да добавим възобновеното напрежение между Иран и Израел и риска районът да пламне, отбелязва иронично в.  Мирният процес агонизира точно както надеждите на два милиона души, натикани в тясна ивица земя край Средиземно море между Израел и Египет, посочва в.   и критикува действията на президента Доналд Тръмп, които отдалечават мира. Насилието в Газа намалява, но напрежението - не, пише в.  . Не отслабват опасенията, че кризата може да прерасне във военни сблъсъци между въоръжената групировка \"Хамас\", която контролира Газа, и израелската армия. Засега обаче \"Хамас\" изглежда склонна да се възползва от международните критики към тактиките на Израел. Нетаняху: \"Хамас\" праща жени и деца на огневата линия Късно вчера лидерът на \"Хамас\" Исмаил Хания се появи в един от основните протестни лагери край град Газа. Около него се събраха неколкостотин души, които малко по-рано замеряха израелските войници с камъни и бягаха от пусканите от дронове метални кутии със сълзотворен газ. Ще припомним, че \"Хамас\" е обявена от САЩ и Европейския съюз за терористична организация. В.   отбелязва, че преместването на посолството е било обещавано от няколко американски президенти, включително Бил Клинтън и Джордж У. Буш, и изтъква, че Доналд Тръмп е изпълнил едно от предизборните си обещания. Според \"Вашингтон пост\" обаче за Тръмп не е било достатъчно, че е задълбочил пропастта между демократите и републиканците по въпроса за Израел, та изостря и разногласията сред американските евреи, повечето от които (68 процента) са били против преместването на посолството от Тел Авив в Йерусалим. Нетаняху: \"Хамас\" праща жени и деца на огневата линия", "date": "2018.05.16", "title": "И Гватемала откри посолство в Йерусалим"}
{"url": "http://clubz.bg/67908-myja_sys_zlatnata_ryka_spasi_milioni_bebeta", "text": "След повече от 60 години, през които е дарявал кръв почти всяка седмица, австралиецът Джеймс Харисън извърши преди дни последната си кръводарителска акция. Харисън е известен в Австралия като Мъжа със златната ръка, защото е спасил повече от 2,4 милиона бебета, пише \"Ню Йорк таймс\". Когато е на 14 години, той претърпява хирургическа операция. Тогава, за да оцелее, му преливат големи количества кръв. След като се възстановява и навършва пълнолетие, Харисън започва своята дейност като кръводарител. През следващите 60 години потиска своя страх от игли - казва, че никога не е гледал, когато го бодат - и дарява кръв през няколко седмици на различни места в Австралия. Оттогава е дарявал кръв 1173 пъти. Лекарите правят и откритие - кръвта на Джеймс Харисън съдържа и рядко антитяло, което е необоходимо за новаторско лечение, което според медицинските власти в Австралия и Червения кръст на страната е помогнало за спасяването на над 2 млн. бебета от болест с потенциално фатален край. След 1967 г. над три милиона дози от Anti-D, както лекарството, съдържащо кръвта на Харисън, е наречено, са били предписани на майките в държавата континент. Anti-D имуноглобулинът е инжекция, която е направена от плазмата на специални донори като Джеймс. Тези инжекции предпазват жени, които са с отрицателен резус фактор, да създадат потенциално опасни антитела по време на бремеността, когато бебето е с положителен резус фактор. Преди дни Харисън седна на стола в Градския център за даравяне на кръв на Сидни за последното си кръводаряване. Той спира, защото лекарите са го предупредели, че на 81-годишна възраст вече е опасно за неговото здраве. \"Това е краят на една ера\", коментира Харисън, който е пенсиониран служител в железниците, от своя дом в Нов Южен Уелс. \"Тъжно е, защото чувствах, че мога да продължа.\"", "date": "2018.05.16", "title": "Мъжа със златната ръка спаси милиони бебета"}
{"url": "http://clubz.bg/67909-rusiq_shte_pravi_nov_most_po_skyp_ot_krimskiq", "text": "Русия се кани да строи нов мост, който ще струва 3.5 пъти по-скъпо от цената на Кримския мост. Железопътен мост ще свърже остров Сахалин с континента, съобщи руското издание \"Комерсант\", позовавайки се на руските железници. Идеята за това е още отпреди 80 години, но проектът е включен в транспортната стратегия на Русия до 2025 г. 19-километровият мост, който свърза анексирания от Русия през 2014 г. Кримски полуостров, струва 228 милиарда рубли (близо 3.1 млрд. евро). Путин мина с \"КамАЗ\" по най-скъпия мост в света (СНИМКИ, ВИДЕО) Като най-оптимален е бил избран маршрутът от гара Селихин в Хабаровска област през най-тясната точка на Татарския пролив до станция Ниш на Сахалин. Дължината на моста ще е 6 километра, общата дължина на маршрута е 585 км. Целият проект е оценен на 540.3 милиарда рубли (близо 7.3 милиарда евро), от които само за моста са предвидени 252.8 милиарда рубли (3.4 милиарда евро). Други над 90 милиарда рубли (1.2 милиарда евро) е планирано да се вложат в жп линии на Сахалин и около 100 милиарда рубли (около 1.4 милиарда евро) - в дълбоководен терминал в Илинск, откъдето може да се доставят въглища с товарни влакове. Проектните работи ще бъдат извършени през 2018-2020 г., строителството - през 2019-2023 г., но тези срокове са \"предварителни\". Според \"Комерсант\" накрая цената на километър от моста ще се окаже 3.5 пъти по-висока от тази на Кримския. Това се обяснява с високата сеизмичност, сложните инженерно-геологически и хидрологични условия и труднодостъпния район в крайния Север. По думите му, в стойността на съоръжението на Сахалин не са включени разходите за осигуряване на транспортната безопасност и изкупуването на земи. Далекоизточният Сахалин е най-големият остров в Русия. Там са били изпращани заточеници още от времето на руските царе - \"превъзпитание с каторжен труд\". ", "date": "2018.05.16", "title": "Русия ще прави нов мост, по-скъп от Кримския"}
{"url": "http://clubz.bg/67905-isteriq_i_otvrashtenie_ot_noviq_film_na_lars_fon_trier_video", "text": "За много хора едно от най-очакваните заглавия в Кан беше „Къщата, която Джак построи“ – нормално, когато става дума за нов филм на талантливия провокатор Ларс фон Триер. Вчера едновременно с премиерата на Лазурния бряг излезе и първият трейлър на филма, а днес заедно с прожекцията за журналисти бе публикуван и забележителен постер – и вече интересът става масов. Но също и отвращението. Постерът имитира доста ефектно „Лодката на Данте“ – картина на Дьолакроа от 1822 г., която показва Данте в ада, придружен от водача му Вергилий. В ролята на Данте е Мат Дилън, Вергилий е Бруно Ганц. Мат Дилън играе умния и талантлив Джак, който много обича да убива хора. Той няма някаква особена техника, нито предпочитания към определен тип жертви. Той просто убива, често експериментира и подхожда към убийствата като към произведения на изкуството. Първоначално Ларс фон Триер планирал да снима тв сериал, но впоследствие „Къщата, която Джак построи“ се превърнал в игрален филм. Днес критици и журналисти, гледали филма, масово се оплакваха в туитър, пише сайта The Wrap. Филмът има и защитници – останалите на премиерната прожекция бурно го аплодират. Но заглавието на едно от първите ревюта за „Къщата, която Джак построи“ е „Най-шокиращото в новия филм на Ларс фон Триер е колко скучен е той“. Очевидно ще трябва да се гледа.    ", "date": "2018.05.16", "title": "Истерия и отвращение от новия филм на Ларс фон Триер (ВИДЕО)"}
{"url": "http://clubz.bg/67917-ozho_prez_fevruari_v_siriq_e_izpolzvan_hlor", "text": "Организацията за забрана на химическите оръжия (ОЗХО) съобщи днес, че при нападение срещу сирийския град Саракиб през февруари вероятно е бил използван хлор. Разследващата мисия на ОЗХО е установила, че в квартал Ат Талил е бил използван хлор като оръжие, предаде АФП. Изводите на организацията за случилото се на 4 февруари се основават на два намерени цилиндъра. За тях е установено, че са съдържали хлор. Изводите са и въз основа на свидетелски показания, проби, взети на място, и данни на пациенти, приети в болница след инцидента. Москва: Инспектори на ОЗХО са на мястото на предполагаемата химическа атака Русия подправила доказателства за химическата атака в Сирия? Същевременно бунтовниците започнаха да се изтеглят от последния контролиран от тях район в Централна Сирия, предаде Ройтерс. Вече е свободна голяма отсечка от най-важната в страната магистрала. Това засилва още повече позициите на режима на Башар Асад в най-населените части на арабската република. Но означава, че всяка нова военна кампания може да заплашва с пряк конфликт с чужди сили. Изтеглянето може да е и поредното от поредицата споразумения за евакуация с правителството. Силите на Асад успяха да принудят бунтовниците да им предадат големи територии в замяна на свободен коридор до крепости на опозицията на север. Русия подправила доказателства за химическата атака в Сирия?", "date": "2018.05.16", "title": "ОЗХО: През февруари в Сирия е използван хлор"}
{"url": "http://clubz.bg/67897-radan_kynev_da_vidim_dali_bojko_shte_klekne_pred_nagloto_hazartno_lobi", "text": "Зам.-шефът на ДСБ Радан Кънев коментира на профила си във фейсбук промените в Закона за хазарта, предложени от вицепремиера Валери Симеонов. Според Кънев те са \"постни\", а \"Демократична България\" му е изпратила много по-детайлен и всеобхватен законопроект. Той коментира, че е възможно с малка редакция между двете четения всичко да си остане както досега. Валери Симеонов пред Клуб Z: Следва въвеждане на ДДС за хазарта Кънев изтъкна, че е много важно да се види дали премиерът Бойко Борисов ще клекне пред хазартното лоби, чиято реакция той определи като \"нагла и безпардонна\". Едрият бизнес и големите медии в защита на статуквото в хазарта Ето какво написа Кънев:       Едрият бизнес и големите медии в защита на статуквото в хазарта", "date": "2018.05.16", "title": "Радан Кънев: Да видим дали Бойко ще клекне пред наглото хазартно лоби"}
{"url": "http://clubz.bg/67921-radev_pri_putin_v_sochi_na_22_maj", "text": "Руският президент Владимир Путин ще посрещне българския си колега Румен Радев на 22 май, предаде ТАСС. Това съобщи пред журналисти говорителят на Кремъл Дмитрий Песков. Радев на визита в Москва, среща се с Путин Песков допълни, че Румен Радев ще пристигне в черноморския курорт Сочи. Двамата лидери ще разговарят помежду си, след което ще направят изявления за пресата. Ден по-рано Путин ще се срещне с Нарендра Моди.", "date": "2018.05.16", "title": "Радев при Путин в Сочи на 22 май"}
{"url": "http://clubz.bg/67882-razgovoryt_za_svobodata_na_slovoto_e_razgovor_za_bydeshteto_na_obshtestvata_ni_na_es_video", "text": "С тези думи председателят на Съюза на издателите в България Теодор Захов откри конференцията \"Медийна свобода и плурализъм - как да рестартираме основния стълб на ЕС\". Форумът е организиран от Европейската асоциация на издателите (ENPA), Европейската асоциация на списанията (EMMA), Съюза на издателите в България (в който членува Клуб Z) и Европейската федерация на журналистите. Съорганизатори са също \"Репортери без граници\", Асоциацията на европейските журналисти и други влиятелни неправителствени организации. ( ) Бяла книга за свободата на медиите в България (ПЪЛЕН ТЕКСТ) Захов разказа и за нестабилния финансов модел на медиите, и за това, че свободни медии у нас има благодарение на няколко инат хора, които имат бизнес и инвестират в качествени медии. Налице са обаче и репресивни мерки срещу издатели в България, въпреки че има издател, който се радва на \"забележителен имунитет\" от преследвания. Като проблем Захов очерта и налагащия се от определени издания вулгарен език, който се е настанил така удобно, че вече съсипва и доброто възпитание на населението. По думите на председателя на Съюза на издателите пътят към установяване на недемократични режими минава през атака срещу свободата на словото, медии, които създават комфорт на силните на деня, прекъсват обратната връзка на гражданите към властта, подчиняват умовете, за да се стигне до изкривено представителство в управлението. Пример бе даден със ситуацията в Унгария. Захов подчерта още, свободата на словото е най-важната свобода, но се е оказало, че ЕС не е инструмент за поправяне на \"дефектни демокрации\", каквато се е оказала българската.  Лехари подчерта нуждата да се говори за свободата на словото и да се организират конференции всяка година, за да могат да бъдат адресирани проблемите. По думите му се е образувала \"ценностна дупка\", когато става дума за медии и свобода, а процесът в Европа е започнал с рестриктивно законодателство срещу журналистите първо в Чехия през 2007 г. Като пример беше даден и Силвио Берлускони в Италия, който превръща политиката в шоу. По думите на издателя проблем със свободата на словото има навсякъде и битката за тази свобода е нужна не само в страни от Източна Европа.  По думите му обаче решението на проблема няма да дойда с \"закон, приет в Брюксел, срещу фалшивите новини\", а основната помощ, която може да се даде на журналистите и издателите, е те да бъдат оставени да работят - без натиск и в нормална икономическа среда. Участие във форума взеха представители на ОССЕ, \"Репортери без граници\" и на германските издателства \"Аксел Шпрингер\", \"Шпигел\" и \"Щерн\".   разказа за случаите на зачестяващи атаки срещу журналисти по света и представи последните данни от Индекса за независима журналистика. Тя описа и ситуацията в България - тъй като през 2006 т. страната ни е била на 36-о място по свобода на словото, а сега е 111-о. По-късно отговори и на въпрос, зададен от дипломата Стефан Тафров, който припомни, че и премиерът Бойко Борисов, и представители на ГЕРБ са оспорили резултатите от мониторинга на \"Репортери без граници\" и не приемат заключенията и класацията, защото страната ни е на по-ниско място от държави, в които имаше убийства на журналисти като Малта и Словакия. Майка ми е мъртва заради вашата некадърност Тя припомни, че голяма част от периода, в който България пада в класациите за свобода на словото, е по време на мандати на премиера Бойко Борисов. И изрази надежда, че ще чуе от български журналисти, че ситуацията е добра. Но сега това не се случва. като представител на ЕНП, където членува и ГЕРБ, подчерта, че политическата принадлежност не е причина да не се назовават проблемите, а политическите виждания трябва да са максимално близо до общите демократични ценности.   настоя, че е дошло време да се образума широка коалиция от издатели, журналисти, политически партии, гражданско общество в защита на свободата на словото и независимите медии. По думите му информацията винаги е била оръжие, но в ерата на пропаганда и фалшиви новини се е превърнала в оръжие за масово поразяване.  Според изпълнителния директор на \"Аксел Шпрингер\" Марк Декан обяви, че  . По думите му ако политиците детонизират журналистите, ако ги нападат за това, че си вършат работата, те дават зелена светлина за насилието –  Той акцентира и върху липсата на устойчив модел за финансиране на медии в онлайн среда, тъй като близо 80% от парите за реклама в интернет отиват в компании като \"Фейсбук\" и \"Гугъл\". В резултат - големите платформи печелят пари, а издателите правят разходите за медийно съдържание, за добри журналисти и т.н.  Във втората част от конференцията специално място е отделено на натиска върху журналистите. Пред форума трябваше да говори на живо и Матю Каруана Галиция, син на убитата малтийска журналистка Дафне Каруана Галиция. Заради неразположение обаче той не пристигна в София- В конференцията участие взеха колеги на убития в Словакия журналист Ян Куцияк. Последното разследване на убития журналист Ян Куцияк Журналисти от България, Словакия, Полша, Унгария и Сърбия разказаха за натиска, на който са били подложени в техните страни. Очаква се конференцията да приеме декларация с препоръки към Европейския съюз за гарантиране на медийната свобода и плурализъм в страните от ЕС и страните кандидатки. След разказите ка конкретни казуси и дискусията в залата конференцията приключи с приемане на обща декларация „Свобода на медиите и плурализъм: Как да рестартираме основния стълб на ЕС”, в която освен че се описна неприятната ситуация със свободата на словото в 6 страни членки на ЕС, сред които и България, се предлагат 5 препоръки за справяне с предизвикателствата.  В частта са България се казва, че  . Говори се за влиянието на действащия политик, бивш магистрат, бизснесмен и медиен собственик Делян Славчев Пеевски. Свобода на медиите в Европа: Код червено (ПЪЛЕН ТЕКСТ) Този пасаж от декларацията стана повод Любомир Будакова, главен редактор на един от вестниците - официална собственост на Делян Певвски - \"Монитор\" - да поиска думата в края на конференцията, след като документът бе приет. Думата й бе дадена от председателя на Съюза на издателите Теодор Захов.  По думите й медийната ситуация в България не е цъфтяща, но в приетата декларация в частта за България е \"пълно с фалшиви новини\", срещу които медийната група се борела от година и половина. Тя не се съгласи с твърдението, че г-н Пеевски има влияние над повече медии от шестте вестника, които са негова собственост, както и че в тези медии се прави \"конформистка\" журналистика. Медийната група на г-н Пеевски била единствената, подложена на институционална цензура - от ЦИК със забрана за разпространение на \"две книги с разследвания\", а журналисти от групата били оставени \"като кучета отвън\", когато се представяла Бялата книга за медиите, публикувата от Съюза на издателите. Критика отнесе и организацията \"Репортери без граници\" заради поставянето на България на 111-то място по свобода на словото, докато \"Икономист\" България е на 49-о място. В отговор Теодор Захов уточни, че ако има неточност в данните от декларацията, то тя е, че преди да станат собственост на Делян Певески, медиите са били собственост на неговата майка. Той каза още,, че дори и формално притежанието на медии да не е документално скрепено, влиянията са видими чрез редакционната политика на тези медии. , завърши Захов.      Майка ми е мъртва заради вашата некадърност Последното разследване на убития журналист Ян Куцияк Свобода на медиите в Европа: Код червено (ПЪЛЕН ТЕКСТ)", "date": "2018.05.16", "title": "\"Разговорът за свободата на словото е разговор за бъдещето на обществата ни, на ЕС\" (ВИДЕО)"}
{"url": "http://clubz.bg/67904-sasht_krim_e_ukrainski_kerchenskiqt_most_e_nezakonen", "text": "Съединените щати остро осъдиха строителството на Керченския мост, свързващ руската територия с анексирания от Москва през 2014 г. украински полуостров Крим, предаде Ройтерс. Държавният департамент на САЩ заяви, че  Мостът, целящ да намали изолацията на полуострова, анексиран от Русия, беше открит вчера от президента Владимир Путин, припомня БТА. Путин мина с \"КамАЗ\" по най-скъпия мост в света (СНИМКИ, ВИДЕО) И допълниха: И затова никакви разрешения за строителство в интерес на руските граждани няма да искаме от никого.", "date": "2018.05.16", "title": "САЩ: Крим е украински, Керченският мост е незаконен"}
{"url": "http://clubz.bg/67875-teroryt_v_blizkiq_iztok_moje_da_se_zasili", "text": "Терористичните атаки в Близкия изток може да зачестят, смята руски политолог, говорил пред РБК. Преместването на американското посолство в Израел от Тел Авив в Йерусалим предизвика ожесточени сблъсъци в ивицата Газа, но въпреки десетките убити палестинци те едва ли ще прераснат в мащабен конфликт, прогнозират експерти на вестника. Турция и Иран решително осъдиха прехвърлянето на мисията, а генералният секретар на Арабската лига Ахмед Абул Гаит нарече действията на Вашингтон \"извънредно опасна стъпка\". Според него САЩ дори не си представят възможните последици от нея и в краткосрочна, и в дългосрочна перспектива, посочва изданието, цитирано от Би Би Си. Откриването на американската мисия в деня, в който се навършват 70 години от създаването на Израел, е съществен повод за изостряне на палестинските протести. Независимо от символиката обаче палестинците схващат, че решението за прехвърляне на посолството вече няма как да се промени - главно защото е взето от САЩ, а не от Израел, коментира ориенталистката Ирина Звягелская. Сблъсъците в палестинските земи ще продължат, но без единно политическо решение на палестинското ръководство те надали ще прераснат във всеобхватен протест, твърди анализаторката Елена Супонина. \n\tВ ивицата Газа де факто управлява \"Хамас\" - Ислямското движение за съпротива, а на Западния бряг - \"Фатах\", Движението за национално освобождение на Палестина. Без да са преодолени разногласията между тях, едва ли ще има масови акции, обяснява тя. САЩ местят посолството си в Ерусалим през май Основната опасност от откриването на американско посолство в Светия град според Супонина е, че може да зачестят терористичните нападения и в Близкия изток, и извън региона под лозунга \"Отмъщение за Йерусалим\". \n\tДокато в Йерусалим празнуваха по повод събитието, зарадвало мнозина израелци, в Палестина избухнаха протести, при които загинаха над 50 души, а повече от 2000 бяха ранени. Това бе най-кървавият ден в историята на палестинско-израелския конфликт след войната в ивицата Газа от 2014 г., отбелязва \"Комерсант\" под заглавие \"Посолството на САЩ се премести по-близо до войната\". Не всички в Израел споделят възгледите на премиера Нетаняху, приканил предния ден и другите страни да прехвърлят мисиите си в Йерусалим по примера на САЩ, пише вестникът.  Израелската депутатка Аида Тума-Сулейман от арабската \"Обединена листа\", участвала в протест срещу откриването на американската мисия наред с още петдесетина леви политици и религиозни антиционисти, заявява: \"Ал Кудс (така арабите наричат Йерусалим, бел. на вестника) винаги е бил и ще си остане арабски.\" Напрежението в Израел все повече нараства и още не се знае какви форми ще добие, констатира пред \"Независимая газета\" Татяна Носенко, експерт по проблемите на еврейската държава.  \"Един велик ден за Израел\" (ОБЗОР, СНИМКИ) Новата стъпка на САЩ създава по думите й още по-силно напрежение в региона и \"поставя палестинците в унизено положение\".  Днешното изостряне крие и риск от радикализация на Западния бряг, допълва Носенко в коментар за \"Росийская газета\". \"Хамас\" насрочи за днес нови мащабни протести, напомня московският официоз. Според всички последни анкети \"Хамас\" се радва на силна подкрепа по Западния бряг, въпреки че докара ивицата Газа до ръба на хуманитарна катастрофа. От друга страна, цялата тази история едва ли ще промени сериозно силовия баланс в палестинското движение. Ръководителят на палестинската администрация Махмуд Абас е много възрастен и за негови приемници се споменават имената на най-различни хора, но всички те бездруго не изповядват твърде умерени възгледи, изтъква Татяна Носенко. \"Един велик ден за Израел\" (ОБЗОР, СНИМКИ)", "date": "2018.05.16", "title": "Терорът в Близкия изток може да се засили"}
{"url": "http://clubz.bg/67844-posolstvo_na_kraq_na_sveta", "text": "Така някога един от най-знаменитите израелски писатели е нарекъл района, където в понеделник бе открито новото посолство на САЩ в Йерусалим. Други го помнят съвсем иначе. Застанали в долината под хълма, където бяха издигнати знамената на Израел и САЩ, палестинци заявиха, че земята е била на арабски селяни, отглеждали смокини, грозде и пшеница. Всичко в Йерусалим е спорно и винаги е било такова. Статутът на свещения град е в сърцевината на остър конфликт. За едно нещо израелците и палестинците са единодушни – решението на една световна суперсила да премести посолството си от Тел Авив в Йерусалим навръх 70-годишнината на Израел е повратен момент. Но тук единодушието свършва. \"Един велик ден за Израел\" (ОБЗОР, СНИМКИ) Израелците вярват, че администрацията на президента Доналд Тръмп придава тежест на отдавнашната им позиция, че Йерусалим е древната столица на еврейския народ и място на светини като Стената на плача и древните еврейски храмове. Палестинците обаче са гневни на отношението на САЩ към града, където живеят над 300 000 араби и който е третият най-свещен град на исляма. Палестинският президент Махмуд Абас отказа да се срещне с американски представители и заяви, че САЩ вече не могат да бъдат смятани за честен посредник. И като микрокосмос на един по-голям спор малкото парче земя, избрано за посолство, има собствена съвкупност от сложности, тъй като се намира в Арнона – днес населен предимно с евреи район южно от Стария град на Йерусалим. Десетки палестинци убити край ивицата Газа Мястото разделя линията между Западен Йерусалим и района, известен като Ничия земя, създаден в края на войната през 1948 г. между Израел и арабските му съседи. След примирие през 1949 г. израелските сили се изтеглят на запад от договорената линия, а йорданците – на изток. В някои райони остава пространство, известно като Ничия земя. Един от тези райони е анклавът между еврейския квартал Талпиот и арабските села на изток. Мястото остава демилитаризирана зона до Шестдневната война през 1967 г., когато Израел отнема от Йордания Западния бряг на река Йордан и по-късно разширява границите на Йерусалим и присъединява към града някои арабски села. Стъпката не получава международно признание и палестинците продължават да претендират за Източен Йерусалим, като настояват, че той трябва да бъде столица на бъдещата палестинска държава. През февруари говорителката на Държавния департамент Хедър Науърт призна, че посолството е „разположено частично в Западен Йерусалим и това, което се нарича Ничия земя“. Това бе потвърдено от висш представител на ООН, който нямаше разрешение да говори публично поради чувствителността на въпроса. Когато Тръмп призна Йерусалим за столица на Израел, той остави вратата отворена за Израел и палестинците да поделят града помежду си, като заяви, че не заема позиция по „решението за спорните граници“. Но Набил Шаат – палестински дипломат ветеран, каза, че преместването на посолството може да усложни по-нататъшни мирни преговори. Но Йоси Бейлин – бивш израелски участник в мирните преговори, заяви, че местонахождението на посолството не би имало последици, стяга палестинците и израелците да съживят мирния процес. При ясно време от улицата, минаваща над посолския комплекс, могат да бъдат видени Мъртво море и Йордания. Тази улица някога е била краят на Телпиот – квартал, построен през 20 те години на ХХ век от новопристигнали еврейски имигранти и в който са живели хора като Шмуел Йосеф Агнон – бащата на съвременната литература на иврит и Нобелов лауреат през 1966 г. Десетилетия по-късно един от най-знаменитите израелски писатели – Амос Оз, описва през 2002 г. в автобиографията си „История за любов и мрак“ детските си спомени от Талпиот. Там Оз посещава чичо си Йосеф Клаузнер – изтъкнат учен и съперник на Агнон, и описва своите чичо и леля как вървят в събота вечерта по улицата над долината: Но 96-годишният Мохамад Джадала – палестинец от село Сур Бахер от другата страна на долината, казва, че си спомня как поколението на баща му е обработвало земята на това място. Десетки палестинци убити край ивицата Газа", "date": "2018.05.16", "title": "Посолство на края на света"}
{"url": "http://clubz.bg/67869-istinskata_cel_na_trymp_da_svali_rejima_v_iran", "text": "Оттегляйки се от споразумението, подписано през 2015 г., американският президент почти не крие, че крайната му цел е да постигне смяна на режима в Иран, като поразклати още малко икономиката на тази страна, пише в анализ Ардаван Амир-Аслани за вестник \"Ле-з-еко\". След като заяви във вторник - 8 май, че се оттегля от Виенското споразумение, Доналд Тръмп не само възстанови изцяло вдигнатите вече санкции срещу Иран, но обяви и други, още по-сурови. Същевременно заплаши американските и европейските компании с репресивни мерки, ако правят бизнес с Техеран. Докато Иран спазваше поетите ангажименти, както впрочем потвърди МААЕ в 11 поредни доклада, а после и чрез своя президент Юкия Амано, САЩ съзнателно решиха да не изпълняват своите, което всъщност ги изолира на международната арена. Никоя от страните, подписали документа, не последва примера им, приветстван единствено от Саудитска Арабия и Израел, традиционни съюзници на САЩ. Знае се, че американският президент продължава да руши наследеното от своя предшественик Барак Обама. Но \"скъсвайки споразумението\", той почти не крие, че крайната му цел е да постигне смяна на режима в Иран, като поразклати още малко икономиката на тази страна. Процесът между другото е в ход още от 2016 г. Международната консултантска фирма \"МакКинзи\" прогнозира през юли 2015 г. 1000 милиарда долара инвестиции в Иран за двайсетгодишен период. Но близо три години след подписването на споразумението Иран е получил едва 10 милиарда от заявените 200 милиарда. Защото въпреки вдигането на първите международни санкции, свързани с ядрената му дейност, американците оставиха в сила наложените преди споразумението от 2015 г. заради неспазването на човешките права и твърденията, че Иран подкрепя тероризма. В страх да не си навлече наказателни мерки от САЩ, никоя банка не пожела да гарантира финансирането на мащабни проекти. Тъй че Иран среща все повече трудности, и то на фона на изтощителната суша, която трае вече пет години, в съчетание с 40-процентната девалвация на валутата му спрямо долара от три месеца насам. Същевременно американското \"предателство\" засилва позицията на консерваторите в конфликта им с умерения президент Хасан Рохани - според тях Иран е сгрешил, приемайки условията на Виенския документ, заради който жертва близо 100 милиарда долара инвестиции в ядрената сфера.  Не са далеч от тази мисъл и жителите на Иран. Независимо дали става дума за ядрената дейност или за гражданските свободи (блокирано бе приложението \"Телеграм\"), Рохани не можа или не съобрази как да промени нещата. Духът на иранците е отслабнал дотам, че мнозина - от таксиджии до шефове на предприятия, мислят да се изселят в чужбина. Европейците предлагат съдействие, за да остане в сила споразумението от Виена. Дали обаче подкрепата им днес ще е по-ефикасна отпреди, особено щом САЩ заплашват с икономически санкции техните компании? \n\tАмериканците искат впрочем завинаги да забранят на Иран обогатяването на уран (безпрецедентно посегателство срещу суверенитета на коя да е държава), да поставят под надзор програмата му за балистични ракети и да го принудят да изтегли войските си от Близкия изток. Защото след победата над общия враг - \"Ислямска държава\", военният принос на Иран, в която бе сметнат за легитимен, Вашингтон вижда вече проблем в иранските сили, оставени в Ирак и Сирия, за да подкрепят местните режими и да създават нови военни бази. И наистина, това геополитическо преподреждане прави Иран непосредствен съсед на Израел. Така еврейската държава вижда на север \"Хизбула\", и то спечелила преди три дни парламентарните избори в Ливан, на юг - Газа, станала съюзник на Иран в сунитския Арабски свят, а си дава сметка и за иранската заплаха, тегнеща над Голанските възвишения.  Американците показаха колко държат на дадената дума - възможно ли е някакво ново споразумение и дали ще се спазва то? С оглед високите залози и днешното положение на самия Иран преговорите, макар и единствено възможно решение, може да се окажат извънредно трудни за Ислямската република.", "date": "2018.05.16", "title": "Истинската цел на Тръмп: да свали режима в Иран "}
{"url": "http://clubz.bg/67899-kiril_petkov_ot_katmandu_napravihme_vsichko_bog_da_go_prosti_boqn_video", "text": "Спасителната операция по въздух по издирването на алпиниста Боян Петров е приключила, обявиха българите, които участват в мисията. Кирил Петков, който замина за Хималаите със своя баща Петко Петков, за да участва лично в мисията, написа следното във фейсбук, като приложи и видео: Рано тази сутрин хеликоптер излетя от летището в Катманду към връх Шиша Пангма в може би последен опит да открие изчезналия на 3 май Боян Петров. От поста на Кирил Петков става ясно, че курсът е платен от приятели на зоолога. Малко по-късно Петков публикува видео, в което представи част от екипа на спасителите, включващ китайци, непалци и българи. Той изтъква именно това, обединените усилия и прецедентите, създадени заради Боян: разрешителното, което Китай издаде за хеликоптерите, фактът, че за първи път са осъществени полети на такава височина (над 7000 м) на Шиша Пангма, мащабите на акцията и т.н.  Петков благодари на всички, включително на правителствата, посолствата и на хората, които отделиха лични средства и направиха възможна операцията. Той изтъкна риска за живота на пилоти, катерачи и т.н. Очаква се информация от компанията Simrik Air, която ръководеше въздушната операция, и от медията Dream Wanderlust, следяща мисията. По-рано днес Dream Wanderlust обяви следното във фейсбук: Екипите огледаха вече изследвани места, но и такива, които не бяха оглеждани още. Времето днес в района се определяше като   за разлика от вчера, когато вертолетите изобщо не успяха да се отлепят от земята. Едва след приключване на акцията ще бъдат направени заключения, казва Dream Wanderlust.  Алпинистът Атанас Скатов: Осиротях. Ще ми липсва Силният бегач в съседния коридор Към финал е и операцията по земя. Днес китайските шерпи оглеждат района между лагер 1 и базовия. Непалските катерачи вече спряха търсенето. Не е ясно дали китайците ще продължат и утре.", "date": "2018.05.16", "title": "Кирил Петков от Катманду: Направихме всичко, Бог да го прости Боян (ВИДЕО)"}
{"url": "http://clubz.bg/67887-valeri_simeonov_pred_klub_z_sledva_vyvejdane_na_dds_za_hazarta", "text": "Какви точно са им аргументите? Какви обществени дебати искат да има? Има си закони в държавата и има свещеното право на депутатите да внасят закони. Общественото обсъждане се извършва в съответните парламентарни комисии, където могат да присъстват представители на тези организации и да изложат вижданията си. Тъй като тук не става въпрос за засягане на някакъв широк кръг от интереси от гледна точка на общественото разпределение на труда, в смисъл – не е необходимо да се минава през предварително обсъждане на тези предложения, то то ще бъде в комисии. Депутатите имат право да си внасят законопроекти. Естествено. След като е законно, не виждам защо някой ще поставя някакъв нов тип условия.  Те ли твърдят това?! Това е повече от нагло. Ако някой си направи труда да провери каква част от необходимите средства за издържане на големите клубове се предоставят във вид на спонсорство, веднага ще види, че е 3% от необходимите средства за издържането на „Левски“ и малко над 3% за издържането на ЦСКА. Колко нагъл трябва да си, за да даваш такива нищожни средства за подпомагане на определени клубове… Явно че се прави само и единствено с цел да маркираш просто спонсорство и да претендираш, че по този начин ще бъде ощетен спортът. Радан Кънев: Да видим дали Бойко ще клекне пред наглото хазартно лоби Като са толкова големи спортни патриоти, искам да запитам, тези лотарии защо не започнат да дават толкова, колкото дава Българският спортен тотализатор. По закон трябва да дават по 18%, не по 3 на сто. И не само за футбола, но да дават и за бокса, и за борбата, и т.н. Футболният съюз и клубовете - в защита на хазарта и рекламата му Натам отиват работите. За някой, който е прекалено разглезен от продължително, дългогодишно облагодетелстване в ущърб на цялата държава, то крайно време е на този някой да му се покаже дебелата част на тоягата. И продължението вероятно ще бъде в промяната на данъчните задължения на тези фирми. Защото те получиха безплатна приватизация на хазарта в България. Сега хазартът няма ДДС, няма данък печалба, няма никакви други задължения. Имат едни 15% отчисления да дават и в същото време имат претенцията, че издържат спортни клубове. Това е повече от наглост. В момента навлизаме във второто действие на триактовата пиеса – симулация на обществено недоволство. Доста нескопосано, доста съшито с бели конци е това симулиране на недоволство и идва от конкретно засегнатите, а именно КРИБ, в която членува \"Нове холдинг\" – основната фирма на Васил Божков, и АБРО, на която членове са Нова тв и бТВ, основните потърпевши от това, че ще загубят приходи от реклама. Те си имат достатъчно приходи, така че да не ги жалим тях. След като великата организация на големите акули от рода на КРИБ се е намесила, те ще си получат заслуженото. Следващият законопроект ще бъде за промяна на данъчните задължения на частните хазартни оператори. Да, така е. Но това е въпрос на държавна политика. Държавна политика не означава, че ако някъде има пропуск, той не трябва да бъде поправен. Не мога да ви кажа все още, това е въпрос на по-прецизно съгласуване, както и справка как е в други страни. Във всеки случай частните оператори не бива да бъдат оставяни в такъв комфорт. Нищо няма да загубят. Бих казал, със задкулисното съдействие, даже на високо ниво, и в момента \"Български пощи\" задължават своите служители в отдалечените села на всеки дошъл да получи пенсията си пенсионер да му предлагат талончета за търкане. Това не е широко известен факт, но е факт. Търговските обекти, които си изкарват приходите от други дейности, а не от продажба на талони, не ги мислете тях. Аз питам - защо българската държава, институцията \"Български пощи\", задължава своите служители да продават талони без никаква комисиона. Как кой – ръководството на \"Български пощи\". Първата ми работа, като се върна от Черноморието , е да попитам министър Ивайло Московски как така стана, че в \"Български пощи\" се продават билети на частни фирми. Много ми е интересно по силата на какъв договор е станало това нещо. Така че магазините ще оцелеят. Все пак тези либерални промени за талоните са от 2012 г., не от 2002-а. Българският спортен тотализатор не е закъснял, но той е длъжен да разпределя всички свои средства по една стриктна схема, а частните хазартни оператори имат едно-единствено задължение – да платят едни 15% и даже нямат задължението да върнат 50 на сто като тотализатора. Нито пък да заделят 18% за спорт, нито да отделят за възстановяване на собствените си разходи 17на сто. Така че те нямат никакви задължения, докато Българският спортен тотализатор съзнателно е унищожен, наврян в ъгъла и изместен от този пазар. Което означава, че и тези 18%, които заделя за спорт, изключително много са намалели като стойност. Футболният съюз и клубовете - в защита на хазарта и рекламата му", "date": "2018.05.16", "title": "Валери Симеонов пред Клуб Z: Следва въвеждане на ДДС за хазарта"}
{"url": "http://clubz.bg/67906-bylgariq_lyska_i_chisti_za_pred_evropa_a_za_bylgarite_vsichko_e_samo_teatyr", "text": "За много българи обаче предстоящото мероприятие е просто поредното представление на техните избраници - с много блясък, но без конкретни мерки, които да спомогнат за решаване на проблемите. За едно нещо обаче българското правителство среща одобрение не само в Брюксел, но и у дома: усилията, които полага за евроинтеграцията на Западните Балкани. \"Съединението прави силата“ - под това мото България председателства ЕС през първата половина на 2018. Единство не само между страните-членки на Общността, но и по отношение на Западните Балкани. Почти няма конференция в рамките на българското европредседателсто, на която да не се говори за този регион на Европа. Посланието достигна и до Брюксел - благодарение на българските усилия. След като през 2014 обяви временно прекратяване на разширяването на ЕС, сега Жан-Клод Юнкер лично се ангажира за точно обратното. Преговорите за еврочленство с Албания и Македония трябва да започнат през лятото. Черна гора вече е отворила 33 от общо 35 преговорни глави, а Сърбия - 12. Повечето българи подкрепят сближаването със съседните страни и виждат България като посредник и адвокат за европейската интеграция на региона. И Николай Драгов одобрява политиката на България към съседните ѝ страни, но смята, че София не бива да се фокусира само върху външнополитически теми. Според разследващата журналистка Катя Илиева, демонстрираната от България прозападна и пронатовска позиция просто не съответства на заключенията, до които стигат различни международни анализи за страната. И докато за българите вътрешнополитическите провали са много по-важни от външнополитическите успехи, от съседите идва само признание. Спирко Лазаровски е от Македония. От 2003 година живее и работи в София. Сърбинът Данило Курчич дори вижда България като страна-образец. Българското европредседателство приключва на 30 юни. Именно то беше през последните месеци основна задача на правителството в София. Затова сега мнозина се надяват, че след като камерите угаснат и чуждестранните гости напуснат страната, българските политици ще се посветят отново на вътрешната политика и ще се захванат с тъй нужните реформи. В противен случай на управляващите може и да им стане неуютно. В началото на този месец опозиционната БСП поиска оставката на министър-председателя Борисов. Коалиционният партньор \"Обединени патриоти\" е разкъсван от вътрешни противоборства, а премиерът Борисов и президентът Радев се впускат почти всекидневно в словесни дуели. Едно е сигурно: ", "date": "2018.05.16", "title": "България лъска и чисти за пред Европа, а за българите всичко е само театър"}
{"url": "http://clubz.bg/67902-shte_spre_li_parlamentyt_shtatnite_objalvatelki_na_tyrgove", "text": "С 93 гласа \"за\", 20 \"против\" и \"въздържали се\" 42-ма, парламентът прие на първо четене измененията в Закона за обществените поръчки, целящи да се ограничи възможността т.нар. дежурни обжалватели да възпират търговете. Проектът бе подкрепен от ГЕРБ и Обединени патриоти, от левицата се обявиха срещу, а ДПС се въздържа. За такива изменения настоя лично премиерът Бойко Борисов още преди година, определяйки тези фирми като \"щатни обжалвателки\". Тогава Борисов се ядоса, че заради обжалване на обществената поръчка за обходния път Поморие-Ахелой, строителството не може да започне вече втора година. Проектът на ГЕРБ, начело с председателя на правната комисия в Народното събрание Данаил Кирилов, предвижда ограничаване на кръга от лица, които могат да обжалват обществени поръчки и търгове, изрично изискване жалбоподателите да приложат доказателства, че са \"заинтересовани лица\" по всяка конкретна поръчка, както и подробно описване на \"всички възражения и основанията зя тах\". Появява чисто нов текст, който вменява на обжалващите обществени поръчки и търгове задължението да  В текста не е описано какво точно значи това, но се дава възможност  В превод това значи, че всеки възложител на обществена поръчка - министерство, община, агенция и т.н. - ще може да съди жалбоподател по общия ред за това, ако смята, че са настъпили вреди.  КЗК пък ще има задължението да преценява дали жалбоподателят отговаря на изискванията за \"заинтересовано лице\" - тоест дали новите задължителни обстоятелства за интерес, които трябва да декларира, са убедителни.  ЕП предлага собствениците на медии  да не участват в обществени  поръчки Друга промяна гласи, че ако жалбоподателят е поискал временно спиране на обществена поръчка, то тази мярка може да влезе в сила едва когато Комисията за защита на конкуренцията (КЗК) вече е взела решение дали да образува производство по жалбата или не. В момента има случаи, в които временни мерки за спиране влизат в сила и докато КЗК още не е взела никакво конкретно решение.  Жалбоподаелите вече ще се считат за уведомени, ако уведомлението им е изпратено на електронен адрес ими факс, затова в текстовете съществува и задължение жалбоподателят да упоменава в жалбата си и елестронен адрес, и факс. Въпреки че в днешно време факсът отдавна е извън масова употреба. От ДПС обявиха, че ще се въздържат от подкрепа, но ако проектът бъде приет, ще внесат свои предложения между първо и второ четене. Данаил Кирилов се изненада от тази позиция на Движението: От левицата в лицето на депутата Явор Божанков възразиха, че \"макар законопроектът да има своята логика и добра идея\", има доста пропуски, а този въпрос изобщо не бил най-големият проблем по темата \"обществени поръчки\". \"Например – връчването. Този метод предвижда уведомяване по имейл адресатите, но това не е сигурно връчване. Това писмо може да попадне в спам, например и да се изпуснат всички срокове\", посочи Божанков. Христиан Митев от ОП защити проекта:  И към момента има възможност лицата да носят отговорност, ако вредят на обществото, възразиха обаче още от левицата. Не са съгласни и с въвеждането на \"законовата фикция\" по отношение на връчването – изискването лицата да притежават и електронна поща, и факс. С изпращането на документите те се приемат за връчени, което не било удостоверение, че адресатите наистина са ги получили и са запознати с тях, мотивират се \"против\" още от БСП. Според опозицията с измененията на практика се ограничава възможността за обжалване на търговете, а това можело да доведе до \"доста сериозни санкции\" от Брюксел. В заключение оттам поискаха да има широко обществено обсъждане преди приемане на подобни изменения и дадоха заявка, че няма да подкрепят законопроекта в този му вид. ГЕРБ спира \"саботажа\" на търгове, съд ще грози недобросъвестните ГЕРБ спира \"саботажа\" на търгове, съд ще грози недобросъвестните", "date": "2018.05.16", "title": "Ще спре ли парламентът \"щатните обжалвателки\" на търгове"}
{"url": "http://clubz.bg/67900-grigor_dimitrov_sreshtu_kej_nishikori_na_rojdeniq_si_den", "text": "Днес Григор Димитров навършва 27 години. И на празника си излиза на корта в мач от втория кръг на \"Мастърс\"-а в Рим, а негов съперник е японецът Кей Нишикори. Двубоят ще започне около 14 часа наше време. Нишикори, който дълго време лекуваше контузия и в момента е 24-и в ранглистата, но започна вече да си връща формата, води с 3:1 в преките мачове. Двамата за първи път ще играят на клей. Димитров спечели последния сблъсък с азиатеца - в Бризбън през миналата година, когато грабна титлата. Победителят ще играе в третия кръг срещу Филип Колшрайбер (Германия). Нишикори започна успех с 2:0 сета срещу Фелисиано Лопес (Испания) във Вечния град.", "date": "2018.05.16", "title": "Григор Димитров срещу Кей Нишикори на рождения си ден"}
{"url": "http://clubz.bg/67903-borisov_kym_zdravniq_ministyr_ako_ti_sprem_zaplatata_i_ti_shte_si_nedovolen", "text": "Премиерът Бойко Борисов направи обичайното си изявление пред медиите преди началото на заседанието на правителството. Тема на изказването му този път бе финансовото състояние на болниците във Враца и Ловеч, работещите в които не са получавали заплати от няколко месеца. Обикновено при тези изявления на Борисов ресорният министър просто мълчи и слуша публичното назидание на премиера. Този път обаче здравният министър Кирил Ананиев си позволи да го репликира. И изтъкна, че държавата никога в историята си не е отделяла такива пари за здравеопазването. Ананиев обаче заяви, че вината за състоянието в тези две болници е на тези, които са ги довели до това положение. И припомни, че по този въпрос има задържани, обвинени, включително представители на ГЕРБ. Ананиев попита защо досега тези две болници не са протестирали. И предположи, че преди за подобен протест е щяло да има уволнения. ", "date": "2018.05.16", "title": "Борисов към здравния министър: Ако ти спрем заплатата, и ти ще си недоволен"}
{"url": "http://clubz.bg/67893-phenqn_zaplashi_da_anulira_sreshtata_trymp_kim", "text": "Северна Корея заплаши да анулира предвидената за 12 юни среща на върха между лидера й Ким Чен Ун и президента на САЩ Доналд Тръмп заради съвместни военни учения на южнокорейските и американските сили, предаде Франс прес. Пхенян отмени предвидена за сряда среща на високо равнище с Южна Корея в знак на протест срещу военните учения, които се провеждат ежегодно, съобщи южнокорейската агенция Йонхап, цитирайки севернокорейската държавна агенция КЦТА. Срещата Ким-Тръмп - на 12 юни в Сингапур Северна Корея не е заинтересувана от среща на върха със САЩ, ако те продължат да настояват за едностранен отказ на Пхенян от ядрената му програма. Това заяви днес севернокорейският първи заместник външен министър Ким Ге Гуан, цитиран от Асошиейтед прес и ТАСС. Той разкритикува също изявленията на Вашингтон, че Северна Корея трябва напълно да се откаже не само от ядрената си програма и балистичните ракети, но и от биологическите и химическите си оръжия.  Съединените щати не са били уведомени за промяна в севернокорейската позиция и продължават подготовката за срещата на върха между президента Доналд Тръмп и севернокорейския лидер Ким Чен Ун. Такъв беше коментарът на говорителката на Държавния департамент Хедър Науърт след заплахата на Пхенян, че може да анулира тази историческа среща, планирана за 12 юни, заради съвместни американско-южнокорейски военни учения, съобщиха Франс прес и ТАСС. Същевременно Пентагонът омаловажи провеждащите се съвместни военни учения с Южна Корея, окачествявайки ги като рутинни и с отбранителен характер, предаде Ройтерс. Каква е играта на Ким Чен Ун?  Каква е играта на Ким Чен Ун? ", "date": "2018.05.16", "title": "Пхенян заплаши да анулира срещата Тръмп-Ким"}
{"url": "http://clubz.bg/67894-netanqhu_hamas_prashta_jeni_i_deca_na_ognevata_liniq", "text": "Израелският премиер Бенямин Нетаняху обвини палестинското ислямистко движение \"Хамас\", че изкарва жени и деца \"на огневата линия\" на израелските войници след гибелта на над 60 палестинци на границата между ивицата Газа и Израел, съобщиха Франс прес и ТАСС. По думите на Нетаняху, ако \"Хамас\" не подтикваше хората да участват в размириците, нищо подобно нямаше да се случи. \"Хамас\" е обявена за терористична организация от САЩ и Европейския съюз. Израелският премиер заяви също, че всяка армия по света би реагирала по същия начин, ако трябва да защити границата си от хора, викащи  \"Един велик ден за Израел\" (ОБЗОР, СНИМКИ) Откриването на посолството на САЩ в Йерусалим не е причина за палестинските протести, при които над 60 демонстранти бяха убити от израелските сили за сигурност в понеделник, а  Това заяви вчера говорителката на Държавния департамент на САЩ Хедър Науърт, цитирана от Франс прес.  На настойчивите въпроси на журналистите във Вашингтон Науърт отказа да призове Израел и дори всички страни в конфликта към сдържаност, както го сториха много западни държави, отбелязва агенцията. , оправда се говорителката на Държавния департамент.  , заяви Науърт по повод на връзка между насилието и американското посолство в Йерусалим, признат едностранно от САЩ за столица на Израел през декември миналата година.  Тя отбеляза, че Съединените щати изразяват съжаление за загубата на човешки животи, но смятат, че отговорността за смъртта на демонстрантите носи палестинското ислямистко движение \"Хамас\" и че еврейската държава има правото \"да се защити\". Съветът на ООН за правата на човека, в който участват 47 държави, се събира на специална сесия в петък за обсъждане на влошаващото се състояние на човешките права в окупираните палестински територии, съобщи Ройтерс. Прокурорката на Международния наказателен съд Фату Бенсуда заяви, че следи отблизо насилието в ивицата Газа и обеща \"да вземе всички подходящи мерки\", предаде Франс прес. Бенсуда поиска от всички участници в сблъсъците да се въздържат от влошаване на положението, а от израелската армия - да избягва да прибягва до прекомерна сила. Палестинската автономна власт е член на МНС от януари 2015 г. Съдът е компетентен за военни престъпления и престъпления срещу човечеството. По искане на палестинците Бенсуда започна през 2015 г. разследване на предполагаеми престъпления, извършени по време на войната в ивицата Газа от 2014 г. Днес тя припомни, че \"положението в Палестина е обект на водено от екипа ми предварително разследване\", предаде БТА.", "date": "2018.05.16", "title": "Нетаняху: \"Хамас\" праща жени и деца на огневата линия"}
{"url": "http://clubz.bg/67895-di_velt_zashto_mladi_chechenci_stavat_teroristi", "text": "В събота в центъра на Париж мъж прободе смъртоносно пешеходец и рани други петима, крещейки “Аллах е велик”. При терористичните атаки по време на маратон в Бостън преди пет години загинаха трима души, над 250 бяха ранени, някои от които тежко. Тези атентати имат нещо общо. И в двата случая престъпниците бяха расли в чужбина млади чеченци, радикализирали се ислямисти. Това посочва в своя публикация в. “Ди Велт” Павел Локшин, кореспондент на германския всекидневник в Москва. Журналистът прави анализ на причините за подобна радикалидация, позовавайки се на експертно мнение. В цял свят има близо 1,5 милиона чеченци, над един милион живеят в руската република, 200 000 в държави от ЕС, повечето от които бежанци. Преобладаващата реакция в социалните мрежи на напусналите родината си било изпитване на голям срам, казва експертката по проблемите на Северен Кавказ Екатерина Сокирианская от московската мислителница “Център за анализ на конфликти и превенция”. Според нея по традиция ислямът сред чеченците бил умерен. Това се променило по време на борбата за несависимост от Русия и последвалата в средата на 90-те години на миналия век война. Нападателят от Париж е френски гражданин, родом от Чечения Проповедници и бойци пристигнали в кавказката република от чужбина и така донесли радикалния ислям. Ислямизацията продължила и след победата на верните на Москва сили. “Който е успял да избяга в Европа от насилието на Кадиров, не е априрори готов за насилие ислямист”, подчертава Сокирианская. Точно за поколението чеченци, които през 90-те години като националисти водели битка срещу Русия, ислямизирането, предприето от Кадиров, било като трън в очите  – жените задължително пребрадени и пълен отказ от храна по време на Рамадана. Радикалните ислямисти по-скоро са се отправили към Египет, Турция или Сирия. Опасността произтичала по-скоро от младите, които се радикализират в Европа. Такъв е случаят с атентатора от Париж, е мнението на  Сокирианская. Проблемът не бивало да се съзира толкова в приемащата страна, колкото в самата Чечня. “Младите чеченци изгнаници внимателно следят случващото се в родината им”, кзва експертката. Чрез ютюб и социалните мрежи, като инстаграм, те узнавали как в републиката си Кадиров задушавал всякаква критика, как налагал в страната гробна тишина и така усещали собственото си безсилие. От отхвърлянето на политиката на Кадиров се създавал невероятен потенциал за радикализиране, който не се долавял от родителите на младите чеченци. Те оборват твърдението на родителите си, че не били добри мюсюлмани с разпространявани по интернет аргументи на имами, проповядващи омраза. Изглежда точно на тези проповедници се удава да пренасочат яростта срещу Кадиров към всичко антиислямско и така да превърнат млади чеченци в изгнание в терористи. Еднорък чеченец доставя джихадисти в Русия и Европа При това според Сокирианская на много родители се удава да отклонят децата си от пътя на насилието, тъй като те много добре знаят, че за радикалните ислямисти младите чеченци не са нищо друго, освен пушечно месо. За един малък народ като чеченците проблем на съществуване е фактът, че “Ислямска държава” рекрутира хиляди млади хора за битките си в Сирия или ги вдъхновява да извършват атентати в Запада. Сокирианская е на мнение, че извън борбата срещу тероризма европейците биха могли да направят нещо, поне да спрат опасното радикализиране. Примерно да подпомагат неправителствени организации за превенция и дерадикализиране. Същевременно тя предупреждава Европа да не блокира пътя за младите чеченски бежанци, тъй като за тях в Русия извън родната им република нямало сигурност: “За много жертви на Кадиров вратата към Европа е единственият изход. Тази врата не бива да се затръшва.” Еднорък чеченец доставя джихадисти в Русия и Европа", "date": "2018.05.16", "title": "\"Ди Велт\": Защо млади чеченци стават терористи"}
{"url": "http://clubz.bg/67873-izrael_ima_pravo_na_syshtestvuvane_palestincite_syshto_imat_prava", "text": "В понеделник бяха написани още редове в двата разказа за Близкия изток. В единия се говори за това, как преди 70 години е била основана Държавата Израел. В един регион с много деспотични режими възникна една-единствена по рода си общност, силна във военно отношение и икономически преуспяваща, иновативна и демократична, модерна и същевременно вярна на традициите си. Дотук тя успешно устоява на всички (екзистенциални) заплахи. Защото - особено след холокоста - готовността за отбрана никога не е била и няма да бъде поставяна под съмнение в Израел - политически и психологически, във военно и в материално отношение. В понеделник бяха добавени нови редове и във втория разказ за Близкия изток: този на палестинците, които виждат в основаването на Държавата Израел истинска катастрофа за себе си. Цели поколения са израснали с това усещане. При масовите протести на границата с Израел в ивицата Газа бяха убити десетки палестинци, а стотици бяха ранени. Недоволството беше породено от откриването на американското посолство в Ерусалим. Преместването на посолството на САЩ от Тел Авив в Ерусалим представлява триумф за израелския министър-председател Бенямин Нетаняху. За арабите обаче това е трагедия. Много държави, в това число и западни, са убедени, че едностранните действия на САЩ отдалечават във времето постигането на решение чрез преговори. Защото така Вашингтон унищожава надеждата за собствена държава на палестинците, които смятат Ерусалим и за своя столица. Те черпят своята ярост от чувството за безнадеждност. Голяма вина за това обаче носят и техните лидери, които пропагандират терора, вместо да използват шансовете за помирение. Правителството на Доналд Тръмп застана твърдо на страната на израелското правителство не само по отношение на преместването на американското посолство в Ерусалим. Вашингтон обосновава стъпката си с това, че такава е действителността и че е крайно време да я приемем. Може и така да е. Но дали това е мъдър ход във време, когато навсякъде наоколо ври и кипи? Близко е до ума, че - с оглед на случващото се - Израел все по-малко ще бъде готов да приеме решение на принципа на двете държави. Реализмът изисква да признаем,  че правото на съществуване на Израел никога не бива да бъде поставяно под съмнение. Както и това, че палестинците също имат права.", "date": "2018.05.16", "title": "Израел има право на съществуване. Палестинците също имат права"}
{"url": "http://clubz.bg/67876-v_blizkiq_iztok_sasht_go_igraeha_pojarnikar_sega_sa_podpalvach", "text": "Шансовете на президента Доналд Тръмп да успее да договори мирното \"споразумение на столетието\" станаха още по-малки с отварянето на посолството на САЩ в Ерусалим на фона на кръвопролитията в Газа. Този ден предизвика безпокойство по света, че политиката на САЩ тласка близкоизточния регион към по-дълбок и неограничен конфликт. В същото време Тръмп печели международна подкрепа за усилията си да постигне споразумение с притежаващата ядрени оръжия Северна Корея. Но спорните му решения в Близкия изток разбуниха регион, в който американските администрации по традиция се борят за най-голямата дипломатическа награда: все още изплъзващото се мирно споразумение между Израел и палестинците. Преместването на посолството, което Тръмп приветства като \"велик ден\" за Израел, в момент, когато десетки палестинци бяха убити в Газа, навреди на позицията на САЩ като посредник между страните в конфликта. И това е само последното от серията решения на Вашингтон, които може вече да са задействали \"ефекта на доминото\", който е с непредвидими последици. Решението на Тръмп да се изтегли от ядреното споразумение с Иран през миналата седмица въпреки протестите на европейските съюзници изглежда подтикна както Израел, така и Иран да се ориентират към пълномащабен сблъсък. В Сирия стремежът на Тръмп да изтегли войските на САЩ веднага щом групата \"Ислямска държава\" бъде победена, накара враговете на Иран да обмислят дали е възможно Техеран да запълни вакуума. Дан Шапиро, бивш посланик на САЩ в Израел, заяви, че Вашингтон не е отговорен за факта, че Иран действа като \"основния източник на напрежение и нестабилност в региона\". Но добави, че въпросът е дали администрацията на Тръмп, която се изтегли от ядреното споразумение, има стратегия да се справи с Иран без договора. Шапиро, който в момента работи в Института за изследвания на националната сигурност в Израел, заяви, че макар някои съюзници на САЩ, като Израел и Саудитска Арабия да са приветствали изтеглянето, реакцията \"скоро ще бъде последвана от известна загриженост дали администрацията е достатъчно фокусирана, подготвена, дали разполага с достатъчно персонал и е способна да отдели необходимото внимание, като в същото време се справя с друго голямо външнополитическо предизвикателство в лицето на Северна Корея\". Представители на САЩ настояват, че администрацията държи да поднови спрения израелско-палестински мирен процес. В реч на откриването на посолството Джаред Къшнър, зет и високопоставен съветник на Тръмп, заяви, че САЩ \"са готови да подкрепят мирно споразумение по всеки възможен за тях начин\". Никой не каза обаче, че екипът на Къшнър беше там, за да отложи за неограничен срок дългоочаквания мирен план на Тръмп, докато палестинците изразяват възмущение от преместването на посолството, посочват няколко представители на САЩ. Откакто през декември Тръмп призна Ерусалим за столица на Израел и обяви, че посолството ще бъде преместено, палестинците на практика прекъснаха всички връзки с Белия дом - дипломатическо захладняване, което е лошо предзнаменование за възможността Тръмп да предложи план, който палестинците да приемат или да сметнат за справедлив. Говорителят на Белия Дом Радж Шах заяви, че мирният план ще бъде представен \"в подходящия момент\". По всичко личи, че този момент не е сега. В отговор на откриването на посолството главният палестински преговарящ Саеб Еракат отхвърли Вашингтон, заявявайки, че САЩ \"вече не са партньори и посредници\". Реакцията на Белия дом на смъртта на десетки палестинци, убити вчера от израелски войници по време на масови протести на границата между Израел и Газа, също няма да помогне. Администрацията ги определи като трагични, но каза, че вината за тях е на движението \"Хамас\", което управлява Газа и разпалва протестите. Белият дом категорично подкрепи правото на Израел на самозащита. Новото насилие в Газа създаде притеснителната, но реална възможност Израел - който никак не се радва на нова ера на мир със съседите си - скоро да се окаже въвлечен във война на два фронта: с екстремистите от \"Хамас\", управляващи  крайбрежната ивица Газа, и с ирански военни и подкрепяните от Иран бойци на \"Хизбула\" в Сирия. Негативните последици от откриването на посолството вече се усетиха далеч извън Ерусалим, показвайки как в деликатния Близък изток една конфликтна точка често води до друга. Йорданският крал Абдула Втори заяви в туитър, че преместването на посолството ще има \"опасни последствия\" за сигурността и \"ще провокира мюсюлмани и християни\". На протест срещу решението в Турция се събраха хиляди. Няколко страни заявиха, че привикват посланиците си в Израел на консултации, за да протестират срещу смъртните случаи в ивицата Газа. А вчера Еракат заяви, че палестинското ръководство на Западния бряг е решило да заведе иск за военни престъпления срещу Израел в Международния наказателен съд. Той добави, че Тръмп е действал въпреки всичко \"поради вътрешен натиск, десни тенденции, евангелистите и други\".  ", "date": "2018.05.16", "title": "В Близкия изток САЩ го играеха пожарникар. Сега са подпалвач"}
{"url": "http://clubz.bg/67896-evrodeputat_ot_gerb_vliza_v_rolqta_na_tiradjiq_sreshtu_zakona_makron", "text": "Това написа във фейсбук евродепутатът от ГЕРБ Андрей Новаков, като посланието е придружено със снимка как се качва в кабината на камиона.  Акцията на Новаков има за цел да покаже, че т.нар. закон \"Макрон\", на името на автора му - френския президент Еманюел Макрон, ще доведе до фалит на по-малките фирми за превози.  Т. нар. Пакет за мобилност, който се обсъжда в момента в ЕС, предизвика протестите на българските фирми. Част от изискванията са шофьорите да се прибират до родното си място на всеки 3 седмици, след третия ден в страна от ЕС на шофьор да се плаща по нормите за командировки на държавата, в която е влязъл, да не се спи в кабините на камионите, а 45-часовата задължителна почивка на седмица да се изкарва в хотел. Има промени и в правилата за шосейния каботаж, който на практика ще го премахне. Българските превозвачи са гневни, че промените имат за цел единствено да изхвърлят от европейските превози компаниите от Източна Европа. Те ги определят като \"протекционизъм\", с цел да бъдат изхвърлени от пазара българските, полските, унгарските и румънските камиони. Парламент и правителство в един глас зад превозвачите Всеки четвърти камион в Европа е полски. Българските шофьори в Европа са над 40 000, а шофьорите у нас са близо 70 000. Страни като Франция, Германия, Австрия и Италия подкрепят промените.  Срещу пакета \"Мобилност\" официално се обяви българското правителство. Премиерът Бойко Борисов се срещна в понеделник с еврокомисаря по транспотра Виолета Булц, пред която също заяви, че промените \"убиват българския бранш\". Тя му обеща обособяването на охраняеми ТИР паркинги, където МПС може да \"нощуват\", както и че на шофьорите може да бъде предоставено решение сами да преценят къде да почиват - на място или у дома.", "date": "2018.05.16", "title": "Евродепутат от ГЕРБ влиза в ролята на тираджия срещу \"закона Макрон\""}
