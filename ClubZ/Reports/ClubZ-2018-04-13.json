{"url": "http://clubz.bg/66634-borisov_radev_i_karaqncheva_sys_syboleznovaniq_izqvleniq", "text": "Това написа министър-председателят Бойко Борисов във фейсбук профила си след днешната катастрофа. Президентът Румен Радев също написа във фейсбук:   Председателят на Народото събрание Цвета Караянчева заявява в профила си: Както вече бе съобщено, утре е обявен ден на национален траур.     ", "date": "2018.04.13", "title": "Борисов, Радев и Караянчева - със съболезнования (ИЗЯВЛЕНИЯ)"}
{"url": "http://clubz.bg/66635-kak_sa_se_vyoryjili_izbqgalite_zatvornici_neqsni_rezultati", "text": "Πpoвepĸaтa ĸaĸ ce e cтигнaлo дo дpъзĸoтo бягcтвo нa peцидивиcтитe Bлaдимиp Πeлoв и Paдocлaв Koлeв нa 3 aпpил oт Coфийcĸия зaтвop,  нa въпpoca ĸaĸ тe ca ce cнaбдили c opъжиe. Ho пъĸ тpъгвaт 14 диcциплинapни пpoизвoдcтвa – 12 oт тяx cpeщy нaдзиpaтeли, 2 – cpeщy pъĸoвoдни ĸaдpи, вĸлючитeлнo зaм.-диpeĸтopa нa зaтвopa, oтгoвapящ зa oxpaнитeлнaтa дeйнocт. Oщe пoвeчe, чe нa зaпиcитe oт ĸaмepитe ce виждaлa липca нa peaĸция oт нaдзopния cъcтaв, ĸoйтo нe e бил oбeĸт нa диpeĸтнa зaплaxa. Peзyлтaтитe бяxa oпoвecтeни oт зaм.-миниcтъpa нa пpaвocъдиeтo Hиĸoлaй Πpoдaнoв и цитирани от правния сайт \"Де Факто\". Πpoвepĸaтa e извъpшeнa oт ĸoмиcия oт 6 чoвeĸa. A Πpoдaнoв дoпycнa, чe пиcтoлeтът, c ĸoйтo Bлaдимиp Πeлoв e зaплaшвaл нaдзиpaтeли пpи бягcтвoтo, e бил вĸapaн в зaтвopa в xляб. Ho нe билo изĸлючeнo opъжиeтo дa e oтишлo пpи peцидивиcтa и чpeз дpyги вeщи. Hямaлo яcнoтa и дaли нoжът нa дpyгия бeглeц Paдocлaв Koлeв e бил caмoдeлĸa. Πpoвepĸaтa e ycтaнoвилa зaнижeн ĸoнтpoл, opгaнизaциoнни пpoпycĸи в oxpaнaтa нa зaтвopa, ĸaĸтo и чe нe ca извъpшвaни зaдължитeлнитe лични oбиcĸи нa лишeнитe oт cвoбoдa и пpoвepĸи нa пoлyчaвaнитe oт тяx пpaтĸи oтвън. Πpeпopъчaнo e пpeмecтвaнe нa пoмeщeниeтo, ĸъдeтo ce пpиeмaт пpaтĸитe. Инaчe e ycтaнoвeнo движeниeтo нa двaмaтa peцидивиcти. Eдин чac пpeди бягcтвoтo тe ca ce cъбpaли, oтишли ca дo лaвĸaтa, ĸъдeтo ca пaзapyвaли, a пocлe ce oтпpaвили ĸъм пoмeщeниeтo зa пoлyчaвaнe нa пpaтĸи. He им e бил нaпpaвeн личeн oбиcĸ, ĸoлeтитe им cъщo нe били пpoвepeни. Вечерта пък пред \"Панорама\" по БНТ министър Цецка Цачева даде пример, че много е направено, но дори и в момента съществуват 245 незаети щата, за които няма попълване.", "date": "2018.04.13", "title": "Как са се въоръжили избягалите затворници?... Неясни резултати"}
{"url": "http://clubz.bg/66632-vsichki_inakomisleshti_li_shte_izklyuchite_ot_sds_g_n_lukarski", "text": "Дни преди Националния съвет на СДС, насрочен за 17 април, разделението в партията лъсна публично и официално. В писмо, подписано от преговорния екип на СДС, който от два месеца организира срещи с актива по места, се твърди, че Въпросният преговорен екип бе избран на заседание на Националния съвет през февруари във Варна и в него влизат кметът на Карлово Емил Кабаиванов, Румен Христов от ръководството на партията, кметът на район \"Витоша\" в София Теодор Петков, Юлиян Леков  - също член на ръководството - и преизбраният шеф на изборния щаб Георги Ненков. Екипът трябваше в тримесечен срок да проведе организационни срещи с всички областни организации на партията за обсъждане на коалиционната политика и да изготви стратегическа рамка за бъдещите партньорства на партията. Това трябваше да е и една от основните теми на Националния съвет във вторник. СДС - между Валери Симеонов и \"лилавата коалиция\" По време на срещите в страната обаче започнаха да се чуват мнения за искане на оставката на лидера на СДС Божидар Лукарски. Според недоволните седесари не се прави никаква политика, има и настроения за ясна опозиционност на правителството на Бойко Борисов и \"Обединените патриоти\", каквато лидерът и екипът му не демонстрират, а според партийци зрее и неодобрение срещу водените разговори за бъдещи общи действия с партии като НФСБ на вицепремиера Валери Симеонов. За наличие на такива разговори между \"съквартираните\" на \"Раковски\" 134 официално се отрича, но самият Лукарски от месеци говори за създаването на \"консервативно-партиотичен\" съюз. А и настоящият формат, в който СДС участва - Реформаторският блок - е във фактически разпад.  \"Глас Народен\" разваля коалицията с Реформаторския блок Затова и очакванията са във вторник на Лукарски да му бъде поискана оставката. Любопитен детайл е, че всички, които стоят зад писмото, което публикуваме по-долу, са хора от действащото ръководство на СДС - тоест досега са работили с Лукарски. Уставът на СДС обаче казва, че за да се стигне до свикване на извънредна конференция за смяна на лидера, \"за\" това трябва да гласуват поне 2/3 от членовете на Националния съвет по списък. В случая става дума за около 70 души. Това е трудно постижимо мнозинство, но ако Лукарски получи \"вот на недоверие\", пък дори и от половината членове на висшия партиен орган - логиката вероятно е да се наложи сам да подаде оставка.  Според участници в срещите по места в специални анкети, които са били раздадени на над 300 души от актива, резултатът бил над 70% неодобрение за председателя. Като основен опонент на СДС пък партийците посочвали ГЕРБ веднага след политическия враг на сините БСП.  В писмото от преговорния екип от днес се твърди, че Лукарски и главният секретар на СДС подменят партийни структури преди ключовото заседание във вторник. Ето какво пише в текста: Клуб Z потърси главния секретар на СДС Филип Кирев. Той отрече обвиненията за подмяна на структури и апаратни игри преди Националния съвет.  И обясни, че става дума за \"самоизключили\" се по смисъла на устава на партията членове от цели организации. В чл. 11 от устава на партията пише, че  По думите на Кирев има три организации, които още около последната Национална конференция на СДС миналата година са били в самоизключено състояние на това основание - Разград, Търговище и Смолян. От няколко месеца било ясно, че повече от година членски внос не е представян от седесарите от Хасково, Кърджали и Ямбол. Кирев потвърди, че преди Националния съвет е имало смяна на областния председател на СДС в Сливен, но по думите му това е било решение на местното партийно ръководство и нямало намеса от централата в София и връзка с предстоящото заседание.  От другата страна - на недоволните, обаче твърдението е, че има документи за плащания на членство. Такива засега не са предоставени публично. По закон документация би трябвало да е налична в Сметната палата, където партиите по закон предоставят годишните си финансови отчети.  Една от версиите за разделението в СДС - тази, която се поддържа по-скоро от тези, които не искат лидерска оставка, е, че има намеса в партията \"отвън\", а \"заподозрени\" са хора от столичната организация на ГЕРБ. А целта била дългосрочна и засягала местните избори, които са догодина, най-вече тези в София.  \"Глас Народен\" разваля коалицията с Реформаторския блок", "date": "2018.04.13", "title": "\"Всички инакомислещи ли ще изключите от СДС, г-н Лукарски?\""}
{"url": "http://clubz.bg/66636-syrbin_ili_italianec_na_pytq_na_grigor_v_monte_karlo", "text": "Сърбинът Филип Краинович или италианецът Паоло Лоренци ще излязат срещу Григор Димитров на турнира от \"Мастърс 1000\" в Монте Карло, отреди жребият днес. Българинът е четвърти поставен (№5 е в ранглистата, но Роджър Федерер не участва) и стартира директно от втория кръг. Това е първата голяма надпревара на \"червени\" кортове за сезона. Димитров попадна с половината на световния №1 Рафаел Надал, когото може да срещне чак на полуфинал. Преди това възможен противник е Давид Гофен, стига и двамата да стигнат до четвъртфинал. През миналата година българинът отпадна във втория кръг, което означава, че и с една победа сега ще вземе точки за класацията на ATP. Турнирът започва в неделя. Завърналият се на корта след контузия Надал може да срещне на четвъртфинал Новак Джокович или пък Доминик Тийм, който през миналата година игра много силно на клей. Още на старта има интересен двубой - между Томаш Бердих и Кей Нишикори. В тази част от схемата са още Марин Чилич и Александър Зверев, които започват от втория рунд.", "date": "2018.04.13", "title": "Сърбин или италианец на пътя на Григор в Монте Карло"}
{"url": "http://clubz.bg/66626-i_hyrvatiq_prie_istanbulskata_konvenciq_vypreki_protestite", "text": "Хърватия е поредната страна от ЕС и член на Съвета на Европа, която ратифицира Конвенцията за защита на жените от насилие, по-известна като Истанбулска конвенция. Въпреки протеста в столицата Загреб, парламентът одобри документа с внушително мнозинство - 110 гласа \"за\" срещу 30 \"против\", съобщи \"Вашингтон пост\". Против решението от самото начало е хърватската Католическа църква, както и десни политически групи. Решението предизвика и разделение сред управляващата (консервативна) партия Хърватски демократичен съюз, но и това не попречи на правителството и на народните представители от различни партии да застанат твърдо зад документа. И в Хърватия се карат заради Истанбулската конвенция (СНИМКИ) Аргументите на противниците на конвенцията в Хърватия и у нас са подобни - съмнението, че документът \"узаконява\" гей браковете и дава нови права на трансджендър хората. Българското правителство, за разлика от хърватското, обаче реши да оттегли конвенцията от родното Народно събрание и да отмени решението си, с което я приема за ратификация. Така у нас практически процесът за одобрението или отхвърлянето й от Народното събрание е блокиран. Преди около месец, когато Европейският парламент заседава по темата, представител на Българското европредседателство на Съвета на ЕС така и не се появи на дебатите. Не изпрати и становище. Европарламентът обаче за пореден път призова страните от ЕС да ратифицират конвенцията. Председателят на ЕС - големият отсъстващ за Истанбулската конвенция На протестите в Хърватия преди гласуването на парламента, проведени в град Сплит, според местни медии демонстранти скандирали слоган от Втората световна война, използван от пронацисткия режим в държавата по онова време. Истанбулската конвенция е приета от 2011 г. от Съвета на Европа. До момента сред държавите в Съвета, които не са членки на ЕС, параф под документа не са сложили само Русия и Азербайджан, след като и Армения го направи през януари. Конвенцията е приета и от страни извън ЕС като Турция, Сърбия, Черна гора и т.н. С Хърватия държавите членки на ЕС, ратифицирали окончателно текстовете за превенция и борба с домашното насилие, вече са 18 от 28 - сстаналите са Австрия, Белгия, Германия, Дания, Естония, Испания, Италия, Кипър, Малта, Холандия, Полша, Португалия, Румъния, Словения, Финландия, Франция и Швеция. Конституционният съд ще се произнесе за Истанбулската конвенция В останалите страни, както и у нас, документът е подписан, но не и ратифициран.  Председателят на ЕС - големият отсъстващ за Истанбулската конвенция Конституционният съд ще се произнесе за Истанбулската конвенция", "date": "2018.04.13", "title": "И Хърватия прие Истанбулската конвенция. Въпреки протестите"}
{"url": "http://clubz.bg/66627-moskovski_ne_e_zadyljitelno_da_se_polzvat_kolani_zakonyt_ne_e_taka", "text": "Автобусът, водачът и фирмата - превозвач, участвали в трагичния инцидент на разклона за Вакарел, са напълно изрядни. Това стана ясно от думите на министъра на транспорта Ивайло Московски на извънреден брифинг с колегата му с ресор регионално развитие и благоустройство Николай Нанков. Московски напомни, че има работна група в Министерството на транспорта, която подготвя промени, които ще бъдат част от бъдеща наредба. Тази наредба обаче ще следва промените в Закона за движение по пътищата. А той, както е известно, в момента е в процес на \"цепене\" на 3 отделни закона, които ще разделят съвсем несъвместимите правни норми вътре. Московски заяви, че като гледа датата на производство на автобуса (която е август 2017 г.),  . Справка в Закона за движение по пътищата обаче показва, че това не е точно така. Ето какво пише в закона според последните промени на   от януари миналата година  Така прочетен, законът гласи, че ако автобусът притежава обезопасителните средства, те са задължителни за употреба. Затова е и масова практика сред превозвачи коланите да се отстраняват, за да не носят отговорност. А Московски вероятно има предвид \"висящия\" проект, внесен през ноември в Народното събрание, според който не само оборудваните,   Мярката е обявена като предстояща с апломб именно след срещата с премиера Бойко Борисов и правителството в края на ноември, посветена на катастрофите. Полицаи ще водят в участъка най-наглите нарушители на пътя В наредбата ще фигурират включително и видеорегистратори и др. подобни нововъведения, но нищо от това още не е факт. Иначе по думите на Московски автобусът притежава удостоверение за техническа изправност, протоколът за технически преглед е направен на 6 февруари 2018 г., за което има видеофайл от самия преглед. Превозното средство е вписано в лиценза на превозвача и има валиден пътен лист за курса. Екип на министерството в офиса на \"Юнион Ивкони\" проверява дали е изрядна документацията за предпътен технически преглед, предпътен медицински преглед за двамата водачи   и графиците им за почивка дали са спазвани. Самият Веселин, който е управлявал, има валидна карта за квалификация, валидно удостоверение за психологическа годност и валидна дигитална карта. Колегата му Нанков каза само, че асфалтово покритие, маркировката, мантинелите и другите фактори на мястото говорят, че От прокуратурата съобщиха, че започналото досъдебно производство е   – \"нарушаване на правилата за движение по пътищата при управление на МПС, от което по непредпазливост за причинени смърт и телесни повреди на повече от едно лице\".", "date": "2018.04.13", "title": "Московски: Не е задължително да се ползват колани. Законът: Не е така"}
{"url": "http://clubz.bg/66619-otnovo_bajern_real_madrid_v_shampionskata_liga", "text": "\"Байерн\" (Мюнхен) и \"Реал\" (Мадрид) ще играят на полуфинал в Шампионската лига. Това е повторение на четвъртфинала от миналата година, когато \"белите\" спечелиха и после вдигнаха купата. Драма, обрат и скандал - \"Реал\" някак оцеля срещу велик \"Ювентус\" (СНИМКИ) Другата двойка противопоставя \"Ливърпул\" и \"Рома\". Тимът от Вечния град ще търси реванш за загубата си на финала за КЕШ през 1984 г. с дузпи. Първите мачове са на 24-25 април, а реваншите - на 1-2 май. Победителят от първата двойка ще е символичен домакин на финала на 26 май в Киев. Именно заради Киев на жребия присъства кметът на украинската столица и бивш боксьор Виталий Кличко. Самите двойки пък бяха изтеглени от футболната звезда Андрий Шевченко. Много може да се пише за съперничеството между \"Реал\" и \"Байерн\". И за момента статистиката в двубоите от Шампионската лига и турнира за КЕШ е почти равна. Броят на мачовете е 24, победите са по 11, две срещи са завършили наравно, а головата разлика е 37:36 за \"лос меренгес\". През сезон 2016-2017 \"Реал\" преодоля \"Байерн\", а същото се случи и 2013-2014 г. Преди това обаче в две издания крайни победители бяха баварците. Любопитно е, че двата съперника никога не са спорили на финал. И сега няма да имат този шанс. \"Барселона\" капитулира на \"Олимпико\" \"Ливърпул\" има предимство в срещите с \"Рома\" - три победи, един равен и загуба в 5 сблъсъка в евротурнирите (не само ШЛ). В тази сметка е и финалът през 1984 г., игран на олимпийския стадион в Рим. В предишната фаза италианският отбор подчини \"Барселона\". По-рано днес бе теглен и жребият за полуфиналите в Лига Европа. Големите фаворити един срещу друг в Лига Европа \"Барселона\" капитулира на \"Олимпико\" Големите фаворити един срещу друг в Лига Европа", "date": "2018.04.13", "title": "Отново \"Байерн\" - \"Реал\" (Мадрид) в Шампионската лига"}
{"url": "http://clubz.bg/66630-ekspert_pri_naklanqne_horata_bez_kolani_izpadat_i_avtobusyt_gi_zatiska", "text": "Така коментира Владимир Тодоров - шеф на Българска асоциация на пострадалите от катастрофи, казуса с липсващите или неизползвани колани за пътниците, включително и в днешния инцидент. Московски: Не е задължително да се ползват колани. Законът: Не е така Той посочи, че контролът може да идва от две страни - едната е от фирмата превозвач, която така и така разполага със стюарди. Главният секретар на МВР: 6 са загиналите на \"Тракия\" Първата промяна, която трябва да се случи според Тодоров, е че \"независимо от протестите на превозвачите\" България трябва да приеме всички междуградски линии да се извършват с колани на пътниците. Второто е да се предвиди система за контрол върху тях. И трето е въждането на видеорегитстратори, за да се виждат причините за катастрофите. Тодоров посочи, че няма как да се обобщи една причина - защото при други случаи имало съмнения и за заспиване на шофьори, т.е. съществуват както обективни, така и субективни причини. 9 са жертвите на зверската катастрофа край Микре Той обърна внимание, че  - застраховка \"Злополука на местата\", и застраховка \"Гражданска отговорност\". Главният секретар на МВР: 6 са загиналите на \"Тракия\" 9 са жертвите на зверската катастрофа край Микре", "date": "2018.04.13", "title": "Експерт: При накланяне хората без колани изпадат и автобусът ги затиска"}
{"url": "http://clubz.bg/66618-nominaciite_za_%E2%80%9Easkeer_2018%E2%80%9C_pylen_spisyk", "text": " за ролите на Труфалдино и Панталоне в „Кралят Елен” по Карло Гоци, постановка Анастасия Събева, Театър „Азарян“, Национален дворец на културата  за режисурата на „Три сестри“ от Антон П. Чехов, постановка Делян Илиев, Родопски драматичен театър „Николай Хайтов“ – Смолян  за ролята на Варвара Петровна в Програма Достоевски „Изгонването на бесовете“ – „Бесове“ по Фьодор М. Достоевски, постановка Иван Добчев, Театрална работилница „Сфумато“  за ролята на М в „Петел” по пиесата „Соск“ от Майк Бартлет, постановка Стайко Мурджев, Младежки театър „Николай Бинев”  за ролята на Дани Тейлър в „Зимата на нашето недоволство” по романа на Джон Стайнбек, постановка Бина Харалампиева, Малък градски театър „Зад канала”  за ролята на сицилианеца Микеле в „Редки тъпанари“ по филма на Марио Моничели, постановка Стефан Москов, Драматичен театър „Сава Огнянов“ – Русе  за ролята на Бърди в „Лисичета” от Лилиан Хелман, постановка Бина Харалампиева, Народен театър „Иван Вазов”  за ролята на Марджи Йънт Хънт в „Зимата на нашето недоволство” по романа на Джон Стайнбек, постановка Бина Харалампиева и за ролята на Линда в „Пияните” от Иван Вирипаев, постановка Явор Гърдев, Малък градски театър „Зад канала”  за ролята на Ракел в „След репетицията” от Ингмар Бергман, постановка Валентин Ганев, Театър „Българска армия”  за „Хенри IV“ от Луиджи Пирандело, постановка Лилия Абаджиева, Театрално-музикален продуцентски център – Варна, Драматичен театър „Стоян Бъчваров” и за „Ако нямах лоши сънища” по Уилям Шекспир, постановка Лилия Абаджиева, Театър „Азарян”, Национален дворец на културата  за „Франкенщайн” от Ник Диър, постановка Стайко Мурджев, Театър „София”  за „Лисичета” от Лилиан Хелман, постановка Бина Харалампиева, Народен театър „Иван Вазов”  за „Хенри IV“ от Луиджи Пирандело, постановка Лилия Абаджиева, Театрално-музикален продуцентски център – Варна, Драматичен театър „Стоян Бъчваров”  за „Лисичета” от Лилиан Хелман, постановка Бина Харалампиева, Народен театър „Иван Вазов”  за „Калигула” от Албер Камю, постановка Диана Добрева и за „Три високи жени” от Едуард Олби, постановка Стефан Спасов, Народен театър „Иван Вазов”  за „Зимата на нашето недоволство” по романа на Джон Стайнбек, постановка Бина Харалампиева, Малък градски театър „Зад канала”  за „Moderato cantabile” от Маргьорит Дюрас, постановка Стилиян Петров, Театър „Любомир Кабакчиев” – Казанлък  за „Франкенщайн” от Ник Диър, постановка Стайко Мурджев, Театър „София”  за ролята на Калигула в „Калигула” от Албер Камю, постановка Диана Добрева, Народен театър „Иван Вазов”, и за ролята на Хари в „Палачи” от Мартин МакДона, постановка Стоян Радев, Театър „София”  за ролята на Бай Славе в „Чамкория” по романа на Милен Русков, постановка Явор Гърдев, Театър 199 „Валентин Стойчев”  за ролята на Сергей Василиевич Басов, адвокат в „NеоДачници” по „Дачници“ от Максим Горки, постановка Иван Пантелеев, Народен театър „Иван Вазов”  за ролята на Олга Алексеевна в „ NеоДачници” по „Дачници“ от Максим Горки, постановка Иван Пантелеев, Народен театър „Иван Вазов”  за ролята на Регина в „Лисичета” от Лилиан Хелман, постановка Бина Харалампиева, Народен театър „Иван Вазов”  за ролята на А в „Три високи жени” от Едуард Олби, постановка Стефан Спасов, Народен театър „Иван Вазов”  за „Лисичета” от Лилиан Хелман, Народен театър „Иван Вазов”  за „Танцът Делхи“ от Иван Вирипаев, Народен театър „Иван Вазов”  за „ NеоДачници” по „Дачници“ от Максим Горки, Народен театър „Иван Вазов”  от Реджиналд Роуз, постановка Пламен Марков, Общински културен институт Театър „Възраждане“  по „Дачници“ от Максим Горки, постановка Иван Пантелеев, Народен театър „Иван Вазов”  от Иван Вирипаев, постановка Галин Стоев, Народен театър „Иван Вазов”  за„Цветът на дълбоките води“, постановка Бойка Велкова, Народен театър  за „Закачане“, постановка Неда Соколовска, Театър „София“  за „Изход“, постановка Гергана Димитрова, Театър на НБУ", "date": "2018.04.13", "title": "Номинациите за „Аскеер 2018“ (пълен списък)"}
{"url": "http://clubz.bg/66625-ruskite_slujbi_testvali_novichok_po_dryjki_na_vrati", "text": "Руските служби са тествали нанасянето на веществото новичок на дръжки на врати, като също така са следили имейлите на бившия двоен агент Сергей Скрипал и дъщеря му Юлия от 2013 г. Това гласи класифицирана информация за атаката в Солсбъри, пише в. \"Гардиън\". Информацията бе разкрита по-рано днес. Световна организация подкрепи заключенията на Лондон за Скрипал Твърдението се съдържа в  от британския съветник по националната сигурност сър Марк Седуил до генералния секретар на НАТО Йенс Столтенберг. В писмото Седуил предоставя доплнителните сведения, които премиерката Тереза Мей е използвала за нейното изявление пред Британския парламент, че е \"много вероятно\" Русия да стои зад атаката в Солсбъри.  Марк Седуил заявява в писмото си, че нервнопаралитичното вещество е било разработено под кодовото име фолиант в руски изследователски съоражения в Шихани. Неговото производство е било част от програма за нападателни химически оръжия.   \n\tБританският съветник допълни, че Москва е възприемала поне някои от своите бивши агенти като \"легитимни мишени за убийство\" и предполага, че двойният шпионин на руските спецслужби (ГРУ) и на МИ6 Сергей Скрипал е бил един от тях.  Решението за разкриването на секретната информация е било взето след продължителния отказ на Русия да поеме отговорност за атаката в Солсбъри. По-рано в четвъртък Организацията за забрана на химическите оръжия (ОЗХО) потвърди, че нервнопаралитичното вещество новичок е било използвано при отравянето на Сергей и Юлия Скрипал.  ", "date": "2018.04.13", "title": "Руските служби тествали новичок по дръжки на врати"}
{"url": "http://clubz.bg/66616-borisov_i_zvizdich_s_ideq_balkanska_aviokompaniq_da_svyrzva_stolicite", "text": "Създаване на регионална авиокомпания, която да свързва балканските столици - това е една от идеите, които са обсъдили премиерът Бойко Борисов и председателстващият Съвета на министрите на Босна и Херцеговина Денис Звиздич днес на среща в Министерския съвет. Това стана ясно по време на съвместната пресконферен;ция на Борисов и госта му, които е на официално посещение у нас. Българският премиер заяви, че е възложил на министъра на транспорта Ивайло Московски да разгледа темата за полети между 4 - 5 държави от региона, които нямат свои национални авиокомпании. По другите инфраструктурни проекти - магистрали и жп пътища, също се работи, посочи Борисов и препоръча всяка от страните на Балканите да се постарае максимално да завърши своите участъци. Денис Звиздич от своя страна благодари на България, че е поставила темата за членство на страните от западните Балкани в ЕС като приоритет по време на председателството на Съвета на ЕС. По думите му Босна и Херцеговина работи усилено за интеграция в НАТО, за върховенството на закона в страната и за създаване на контакти със съседните държави в региона.", "date": "2018.04.13", "title": "Борисов и Звиздич с идея - балканска авиокомпания да свързва столиците"}
{"url": "http://clubz.bg/66603-%E2%80%9Esamo_idiot_moje_da_izpolzva_novichok_pri_vlaga%E2%80%9C", "text": "Само идиот би могъл да използва отровата новичок при влага. Така смята  - един от създателите на смъртоносния газ, предаде РИА Новости. Той коментира разпространения вчера доклад на Организацията за забрана на химическите оръжия (ОЗХО) за отравянето на бившия агент Сергей Скрипал и дъщеря у Юлия. Според документа нападението е извършено със силно отровно вещество и зад него стои Кремъл. Световна организация подкрепи заключенията на Лондон за Скрипал Недостатъкът на новичок е, че той е хидроуязвим, т.е. представлява неустойчиво съединение, отбелязва Мирзаянов в интервю за радио „Комерсант FM\". Такова вещество може да бъде устойчиво само при липсата на влага и влажност. На 4 март, когато са отровени Скрипал, в Англия е имало мъгла. Чрез доклада си ОЗХО опроверга десетките предложени от Москва алтернативни версии за случката в Солсбъри, пише пък в свой редакционен коментар в. „Таймс“. Русия се опитваше да отклони вниманието от простия факт, че изключително чистото и твърде отровно вещество от серията новичок, разработено там, е било използвано срещу цивилни в британски град. Ако тя бе отговорна държава, за каквато се обявява, сега властите й биха се опитали да разберат как и защо тази отрова се е оказала в Солсбъри. Създателят на новичок: Само Русия може да го създаде и използва Вместо това Кремъл продължава да отрича всичко, да лицемерничи и да се опитва да отклони вниманието от същността на въпроса. Но фактите не интересуват Москва, най-вече след като тя реши, че за нея няма изгода от честни взаимоотношения със Запада, отбелязва „Таймс“. И това е тъжно от гледна точка на всички. След нападението срещу Скрипал и покровителството над режима на Башар Асад остава открит въпросът могат ли да бъдат възстановени нормалните отношения с администрацията на Владимир Путин. Като начало не би било зле, ако Москва казва истината за отравянето, преговаря за изтеглянето на силите си от Източна Украйна и спре безкрайните кибератаки. Истинското презареждане означава  Путин трябва да разбере, че западното влияние може да бъде благо, а спазването на международните норми не е признак на слабост. Но малцина се надяват, че той ще промени мирогледа си, завършва „Таймс“. Създателят на новичок: Само Русия може да го създаде и използва", "date": "2018.04.13", "title": "„Само идиот може да използва новичок при влага“"}
{"url": "http://clubz.bg/66620-rusiq_spira_vnosa_na_cigari_alkohol_i_lekarstva_ot_sasht", "text": "Руски депутати работят по законопроект, с който целят да забранят вноса на редица американски стоки и услуги в Русия, както и да органичат икономическите връзки между двете страни, предаде Ройтерс. Така Москва ще отвърне на Вашингтон за наказателните мерки срещу руски олигарси от най-близкия кръг до Путин и които доводеха до най-големия спад в стойността на рублата за една седмица. Припомняме, че акциите на най-влиятелните руски компании на фондовия пазар бяха сринати с около 8%, като това повиши и разходите им по обслужване на кредити.  Новият удар срещу икономиката на Русия Руските депутати искат да ограничат вноса на американски лекарства, тютюневи изделия, алкохол, селскостопански продукти, суровини, както и да прекратят сглобяването на произведени в Русия ракетни двигатели на територията на САЩ. Законопроектът също цели да намали вноса на стоки от всички държави, които подкрепят американските санкции срещу Москва. Той също би блокирал износа на уран и части за самолети към САЩ.  7 руски олигарси с нови санкции от САЩ Допълнително, на 16 април, в Думата ще бъде обсъдено и евентуалното прекратяване на сътрудничеството между Русия и САЩ в сферата на ядрената енергия и производството на самолети. Ако бъде приет, законопроектът ще наложи органичения върху наемането на американски работници, включително и на високообразовани професионалисти, както и би спрял американски фирми от участие в руски сделки за приватизация.  Евентуалните ответни мерки биха имали последици върху американската икономика и редица щатски компании. Американските фирми \"Форд Мотор\", \"Пепси\" и \"Кока Кола\" са инвестирали милиарди в руската икономика след разпадането на Съветския съюз.   Според него напълно е обясним интересът на руските депутати към възможността за противодействие на държави, които провеждат недружелюбна политика към Русия, както и желанието на народните представители да намалят отрицателните последици от рестриктивните мерки. 7 руски олигарси с нови санкции от САЩ", "date": "2018.04.13", "title": "Русия спира вноса на цигари, алкохол и лекарства от САЩ"}
{"url": "http://clubz.bg/66609-nova_svetovna_vojna_hajde_da_ne_preuvelichavame", "text": "Нова световна война? По-полека, нека си поемем въздух, призовава Клеменс Вергин в обширния си анализ в германския „Ди Велт\", от който \" \" подбира няколко пасажа: В началото Вергин пише за все по-разпространените страхове, че ескалацията на конфликта в Сирия може да доведе до нова световна война. В тази връзка авторът цитира предупреждението на Тръмп в туитър и коментара на руския посланик в Либия, че неговата страна може да атакува американски позиции. „В момента е най-добре всички да поемат дълбоко въздух, включително политическите актьори\", препоръчва Клеменс Вергин. Защото „всъщност ситуацията изобщо не е сравнима с Кубинската криза. (…) Вече от дни е ясно, че ще има наказателни удари, след като сирийските сили използваха отровен газ срещу собственото си население. Още преди година Тръмп нареди да бъдат извършени такива удари, след като силите на Асад атакуваха с отровен газ град Хан Шейхун. А руснаците, подобно на Тръмп, правят сега именно онова, което най-добре умеят: да се бият в гърдите. Москва добре знае колко са чувствителни европейците и как начаса изпадат в паника, когато руският мечок задрънка с оръжие. Заплашителните гримаси са част от дневния ред на Москва, те целят да стреснат всички и да им припомнят, че страната може и да е икономически съсипана, но във военно отношение все още играе в първа лига най-малкото що се отнася до ядрените оръжия. Русия вече не е градивна сила, но иска поне да остане блокираща сила и да опази своя клиент Асад от последствията заради нападенията с отровен газ, прикривани от самата Москва. Заплахата, отправена от един по-скоро второстепенен дипломат - руския посланик в Либия, междувременно беше чувствително омаловажена от Кремъл. Сега се казва, че Русия ще отвърне на удара единствено ако бъдат атакувани руски позиции или руски войници. Тръмп също омаловажи своя войнствен туит и влезе в един по-миролюбив тон по отношение на Москва\", пише Вергин. По-нататък авторът коментира разпространените сравнения между сегашната ситуация в Сирия и Кубинската криза от 60-те години: „Сирия изобщо не може да се сравнява по значимост с Куба от онова време. През 60-те години СССР разположи в Куба установки за ядрени оръжия - директно край бреговете на САЩ. По този начин за САЩ възникна директна заплаха, и то от един противник, който беше много по-опасен от сегашна Русия. Тогава САЩ поставиха своите ядрени сили в предпоследна степен на бойна готовност, която важи непосредствено преди избухването на ядрена война. Докато конфликтът в Сирия е просто задочна война, в която никой, включително и Путин, няма да рискува ескалация до ядрена война. (…) Заплашителните гримаси на Русия трябва да бъдат разобличени като блъф. Москва вече от години се опитва да се състезава в много по-висока от реалната си категория. И досега имаше успех, защото на Запада му липсва волята да се противопостави по-решително срещу руските агресии. Навремето германският канцлер Хелмут Шмит беше определил СССР като „Горна Волта, но с ядрени ракети\". Същото важи и за днешна Русия, която се опитва да изиграе слабите си карти по най-умния възможен начин. Защото в действителност руската икономика е по-слаба дори от италианската, а страната е много уязвима от западните санкции. Както европейците, така и Обама и Тръмп реагираха през последните години неадекватно по отношение на Москва - като имаме предвид сериозните руски агресии. (…) Това не донесе нищо особено. Напротив, сякаш насърчи Москва да разширява периметъра на своите атаки, провокации и заплахи. Русия изцяло се е върнала към матрицата на студената война, макар че използва много по-модерни средства - показва го водената от нея пропагандна война в интернет. Ето защо вече е време Западът също да си припомни някои ходове от времето на студената война. На първо място, това означава да запази спокойствие и да не се оставя заплахите от Москва да го натикват в миша дупка. Изкуството на студената война се състоеше в балансиране, а Западът спечели тази война, защото при необходимост демонстрираше нужната твърдост и готовност за рискове, но без да води нещата към истинска ескалация. Подобна твърдост е необходима и сега\", заключава авторът на \"Ди Велт\".", "date": "2018.04.13", "title": "Нова световна война? Хайде да не преувеличаваме"}
{"url": "http://clubz.bg/66612-koga_edna_vrata_struva_100_hil_dolara", "text": "Вратата на стаята, в която е отсядал Боб Дилън в иконичния хотел \"Челси\" в Ню Йорк, беше продадена на търг за 100 хил. долара, съобщава Би Би Си. Певецът поет придоби нова слава, след като получи Нобелова награда за литература, като не беше ясно дълго време дали той възнамерява да я приеме. Вероятно и това е една от причините \"неговата\" врата да бъде продадена най-скъпо. Това е една от 50 врати на стаи, в които са пребивавали знаменитости, които бяха продадени. Вратата на стаята, в която Джанис Джоплин и Ленард Коен са имали секс афера, стигна на търг до 85 хил. долара. Хотел \"Челси\" в Ню Йорк се намира на 23-та улица и за него се знае, че винаги е бил пропаднал и неподържан. Построен е през 80-те години на XIX век. В него са живели поколения певци, бохеми, писатели. Той е последното бохемско средище на лошите деца на 50-те, това е мястото, където Дилан Томас е пиянствал, Боб Дилън е написал e Sad-Eyed Lady of the Lowlands, Ленард Коен е обличал прочутия си син дъждобран, а Сид Вишъс може би е убил Нанси. В него през 50-те години на ХХ век Джак Керуак пише \"По пътя\". Вратата на неговата стая беше продадена на търга за 30 хил. долара. В хотела са живели Марк Твен и Том Улф, там Артър Кларк пише \"Одисея в Космоса\" (2001: A Space Odyssey). В \"Челси\" не само се е творяло, ставали са и криминални истории. Най-мрачната е свързана със Сид Вишъс от пънк бандата \"Секс Пистълс\", който през 1978 г. е обвинен в убийството на Нанси Спънджън, след като тя е намерена намушкана в неговата стая. Той умира от свръхдоза хероин, преди делото да влезе в съда. Други от продадените на търга на аукционната къща Guernsey's врати са на стаята на Анди Уорхол и актрисата на Еди Седуик - за 52 500 долара, на Джими Хендрикс - 13 хил. долара, и на Мадона - за 13 хил. долара. Вратите са били запазени от бившия наемател Джим Джорджиу, той ги вижда захвърлени и успява да ги вземе. Това се случва, когато през 2011 г. започва голям ремонт на хотела. \"За мен те бяха история и красота. Бяха ценни, защото толкова много хора са били зад тези врати\", обяснява той пред \"Ню Йорк таймс\". През 1966 г. сградата е обявена за знакова за Ню Йорк, през 2016 г. е продадена на група инвеститори. През 2011 г. хотелът спира да приема нови посетители, но малка група от хора, които живеят от години в него, остават там на горните етажи, докато ремонтът продължава.    ", "date": "2018.04.13", "title": "Кога една врата струва 100 хил. долара"}
{"url": "http://clubz.bg/66611-glavniqt_sekretar_na_mvr_6_sa_zaginalite_na_trakiq", "text": "Шестима са загиналите, а 22-ма пострадали са настанени или прегледани в болници след катастофата на автобус на \"Юнион Ивкони\" по линията Бургас–София, заяви главният секретар на МВР Младен Маринов. Той уточни, че говори   при тежкото ПТП. Катастрофата стана на 27-и километър на АМ \"Тракия\" след \"Траянови врата\" преди Ихтиман. Сблъскали са се кола и автобус на \"Юнион Ивкони\", пътуващ по линията от Бургас за София.  Московски: Не е задължително да се ползват колани. Законът: Не е така Сред четиримата, настанени в \"Пирогов\", има и дете, на то е \"в задоволително състояние\" по думите на изпълнителния директор проф. Асен Балтов. Предстои му дрениране на белия дроб, защото има гръдна и коремна травма. Само в \"Света Анна\" има 10 пострадали - 7 жени и трима мъже, като обаче в критично състояние. Те имат комбинирани травми, предизвикани от затискането на автобуса. Трима са били в добро състояние. Сигналът за инцидента е подаден на телефон 112 в 11:20 ч. Изпратени са 14 линейки от Елин Пелин, Ихтиман и София. На мястото на инцидента е предприета организация от Пътна полиция за осигуряване на трасе за спешните екипи. Един от пострадалите разказа пред бТВ, че  , при което шофьорът е изгубил контрол и автобусът е влязъл в канавката. На място се вижда и ударено странично плевенско рено. Според Нова тв ударът е дошъл именно от колата с плевенска регистрация. Зад волана е била жена.  Младен Маринов каза по-късно, че двамата водачи дават своите версии. Сигурното е само, че е имало съприкосновение между лекия автомобил и автобуса. Пред агенция \"Фокус\" управителят на „Юнион Ивкони“ Георги Атанасов потвърди, че техен автобус по направление Бургас–София е ударен от лек автомобил на автомагистрала „Тракия“ и при удара е избутан от пътя. Атанасов уточнява, че автобусът е пътувал по направление Бургас–София и е тръгнал сутринта. Той поясни, че шофьорът е жив и е на около 34-годишна възраст. Управителят на „Юнион Ивкони“ също пътува към мястото. Автобусът е произведен  в момента на инцидента, заяви Атанасов. Според техния водач - лекият автомобил се завърта и го удря странично. И от правителствената информационна служба разпространиха информация по случая. Спешните отделения на Окръжна болница, „Пирогов“ и ВМА са в готовност да приемат пострадали. Линейките се ползват с коридори за бързо придвижване, а по-късно днес министърът на здравеопазването Кирил Ананиев посети пострадалите в \"Окръжна\". Той изказва съболезнования на близките на загиналите и благодари на екипите на Спешна помощ. Към мястото пътува по нареждане на премиера Бойко Борисов и вътрешният министър Валентин Радев, който е бил на посещение на ГКПП-Капитан Андреево с холандски депутат. Движението в участъка в посока София  . Образувалата се колона е огромна, свидетелстват и клипове на очевидци в социалните мрежи:   На мястото на инцидента е предприета организация от Пътна полиция за осигуряване на трасе за спешните екипи, съобщиха от МВР.  е старият път: от пътен възел „Ихтиман“ при км 34 по път I-8 Ихтиман–Вакарел, след което се продължава АМ „Тракия“. Алтернативният маршрут за движение е по път I-8 Ихтиман–Вакарел–Нови хан–София. За последно през ноември 2017 г. премирът Бойко Борисов събра извънредно в неделен ден ръководителите на МВР, транспортното и регионалното министерство по причина - загиналите десетина души в инциденти с автобуси само за няколко дни. По-рано такава среща на МС имаше и през май. Тогава се взе решение да се съблюдава стриктно слагането на колани и на пасажерските места в публичния транспорт. Главният секретар Младен Маринов пък анонсира екзотичната идея нарушителите да бъдат... отвеждани в районното, там да им се състави акт и да им се направи справка за нарушенията. Фирмата с автобуса в канавката е рецидивист. И е на депутат от ГЕРБ След един от миналогодишните проблеми с транспортна фирма „Юнион Ивкони“ от Министерството на транспорта съобщиха, че тя  Тогава един от собствениците на фирмата - Ивайло Константинов, бе депутат от ГЕРБ и член на транспортната комисия в НС. След катастрофа на рейса на \"Юнион Ивкони\" по курса София–Слънчев бряг той напусна Народното събрание. По-късно днес бе съобщено, че министър Ивайло Московски праща АПИ в офисите на \"Юнион Ивкони\", както и на мястото на инцидента. Фирмата с автобуса в канавката е рецидивист. И е на депутат от ГЕРБ", "date": "2018.04.13", "title": "Главният секретар на МВР: 6 са загиналите на \"Тракия\""}
{"url": "http://clubz.bg/66614-rusiq_blokira_dostypa_do_prilojenieto_telegram", "text": "Руски съд постанови днес достъпът до чат приложението Telegram да бъде блокиран на територията на страната, предаде Ройтерс. Това стана по искане на държавния телекомуникационен регулатор Роскомнадзор. Миналата седмица от него обявиха, че са завели дело за ограничаване на достъпа до Telegram, след като компанията отказа да даде на руските служби за сигурност ключа за декриптиране на тайната кореспонденция на клиентите.  След първия отказ съдът наложи през октомври 2017 г. на Telegram глоба от 800 000  рубли (14 000 долара). Сега в регистъра на блокираните сайтове в Русия ще бъдат добавени домейните  ,  ,   и IP-сървърите на компанията. Доставчиците на интернет услуги ще са длъжни да спрат достъпа до ресурсите на приложението в рамките на 24 часа. По време на 20-минутното днешно съдебно заседание в Москва не се появиха представители на защитата на Telegram. Създателят на приложението Павел Дуров забрани на адвокатите да участват в процеса, за да не легитимират един откровен според него фарс с присъствието си. Постановлението обаче ще бъде обжалвано. Причината за спора между Telegram и руските власти е отказът на Дуров да им предостави достъп до ключовете за дешифриране на криптираната комуникация на потребителите. Според Роскомнадзор информацията, която се разпространява през Telegram, може да влезе в нарушение на закона и да се използва за целите на терористични и екстремистки организации. Според руското законодателство администраторите на услуги за онлайн комуникация, електронни пощи и др. са длъжни да предоставят ключове за достъп до кореспонденцията на потребителите си по искане на Федералната служба за сигурност (ФСБ). Още през 2017 г. ФСБ поиска това от Павел Дуров, но той обяви, че няма да изпълнява закони, които според него не са съвместими със защитата на личния живот и политиката за конфиденциалност на Telegram. От компанията твърдят, че искането на спецслужбите е практически неизпълнимо. В т.нар. секретни чатове на Telegram кореспонденцията се криптира по метода end-to-end, при който ключовете се пазят в устройствата на самите потребители. Telegram дава възможност на потребителите си да обменят писмени съобщения, снимки или видео в групи с до 5000 членове, като комуникацията е защитена с криптиране. Чат приложението, пуснато през 2013 г., се ползва от над 100 милиона потребители.", "date": "2018.04.13", "title": "Русия блокира достъпа до приложението Telegram"}
{"url": "http://clubz.bg/66605-onova_kalno_breme", "text": "Понякога се разглеждам критически и се питам дали пък не искам да изтъкна страната си в положителна светлина от чисто самолюбие. И тъй да е, по-добре самолюбие по Петко Каравелов  , отколкото по Иво Христов  Имах преди време разговор с една приятна личност от Мадрид, която особено тачеше нас, българите, и хвалеше общата ни култура. Горчивина ме обзе обаче, когато събеседникът ми радушно отбеляза, че българите (ставаше дума за българската емиграция) са единствените, които престават да говорят на собствения си език в присъствието дори и на един чужденец. Макар и да не си го признах, помислих, че тази българска учтивост едва ли се дължи само на доброто ни възпитание. Понеже и аз съм жертва на онази смъртоносна обществена болест, на онова кално бреме, което се предава от човек на човек най-непосредствено с израза „българска работа“. Как да не се срамим, наивни Паисий, като от всеки ъгъл, от всяка паланка сърдито ни се натяква, че българската работа, това е нечиста работа? И дотам ми е натикана в главата тая проклета „българска работа“, че дори и аз, бидейки уверен и в миналото, и в бъдещето на народа си, се улавям понякога неволно смутен от корените си. Ако байганьовците просто викаха „булгар“ из европейските бани, човек би могъл да намери това почти очарователно. Но вместо туй последните бягат като дявол от тамян от титлата „българин“, веднъж напуснали родината на онази - мръсната работа. Тук слагам и себе си, понеже една от причините да избера да се уча в чужбина беше, че българското образование ми се виждаше равно на калпаво образование. Не на друго някое основание, а защото е българско. Тази нагласа обаче, драги съганьовци, не е завидна самоирония, нито възвишено самоотрицание. Това е плевелът на българския неосъзнат нихилизъм. Това е всенародната глупост. Това е лицемерът, който цитира Ботев, но не може да повярва и в най-близките си. Това е всезнаещият, който не е и чувал за Константин Стоилов, но бърза да разграничи българското от европейското. Ето такова е настроението на народа, който се утешава със средновековните си царе, но не ще и да чуе за съвременна България и нейните строители (по Симеон Радев). Първото нещо, което трябва да се изкорени от всекидневието на българина, не е толкова попфолкът, а неговото лингвистично и следователно по-редовно проявление: изразът „българска работа“. Както е видно, тази фраза е само част от една по-широка и злокачестевна тенденция. От кафеджийския скептик до послушния политик ние сме свидетели на едно и също явление. Когато Бай Ганьо чете за себе си, той само себе си не вижда. И вместо да сложи камък, той мята камък и отсича: „Това заслужава българската работа!“ Само че „българската работа“ е работа на българите и следващия път, когато използвате този израз, бъдете честни и счупете огледалото с главата си. От яд, задето в него виждате българин. ---- „Генерация Z“ – с подкрепата на „Америка за България“", "date": "2018.04.13", "title": "Онова кално бреме"}
{"url": "http://clubz.bg/66604-te_peqt_po_dobre_ot_originalite", "text": "В средата на май „Постмодърн Джубокс“ (PMJ) ще поставят своеобразен рекорд сред гостуващите у нас чужди изпълнители –  за по-малко от две години ще дойдат за трети път и ще изнесат четвърти концерт. Така че би трябвало да ги знаете. Те са едни общо взето незнайни музиканти, които изпълняват най-актуалните хитове на ХХI век така, че не можете да ги познаете, защото звучат по-добре от оригиналите. Всички присъствали на шоуто в НДК през март 2017-а могат да потвърдят, че беше незабравим музикален спектакъл. Скот Брадли – бащата и майката на PMJ – е много талантлив музикант, с едно гениално хрумване. Допреди „Джубокса“ най-естественото нещо в музиката бе стари песни да получават нови аранжименти. Брадли, израснал с вкус към суинга и джаз стандартите, решава да прави точно обратното: да облича стари дрешки на нови песни. От една страна така печели по-възрастната публика като залага на носталгията, от втора – това наистина бяха златните времена на хубавата музика, и от трета – събужда и интереса на по-младите зрители, защото това все пак са техните песни. Втората идеята, залегнала в основата на PMJ, не е толкова нова. Но в съчетание с първата, тя позволява на музикантите му да изнасят на ден по десет (или повече) концерта на пет континента (стига да има публика за тях) в продължение на десетилетия и никога да не страдат от липса на репертоар. Концепцията включва музиканти и певци, които обикалят света под името „Постмодърн Джубокс“, но „Постмодърн Джубокс“ не е група, а запазена марка на Скот Брадли. Поне два състава под това име и контрола на Брадли гастролират едновременно в Европа и Северна Америка тази пролет и изпълняват нови хитове в ретро стил. Музикантите в тези състави могат да се сменят постоянно. Сред тях има такива, които вече са станали доста популярни от видеоклиповете на PMJ в интернет – с над 500 милиона милиона гледания и над 3 милиона последователи в YouTube. И ако очаквате да видите някой от тях (или да не видите друг), може да останете (не)приятно изненадани. Защото засега организаторите са решили да запазят в тайна кои познати лица от „Постмодърн Джубокс“ ще можем да видим на 15 май в зала 1 на НДК – но обещават изненади. И най-вероятно изненадите ще са приятни. Маркатата PMJ не би трябвало да допуска друго.", "date": "2018.04.13", "title": "Те пеят по-добре от оригиналите"}
{"url": "http://clubz.bg/66606-peevski_dyrji_na_verijka_polovinata_kabinet", "text": "Това заяви пред бТВ Татяна Дончева, лидер на \"Движение 21\", по повод сделката за ЧЕЗ. И допълни: Според Дончева \"няма как да бъде измислено правителство, по-зависимо от външни интереси\". Лидерът на \"Движение 21\" коментира, че държавните институции са пълни с хора, които не са подготвени за работата, която им е възложена. Тя е на мнение, че въпросът с Желяз Андреев трябва да бъде решен политически. Според нея трябва да се даде гласност кои са фирмите, открити в България като кол центрове, но се ръководят от собственици, живеещи в Америка и сключващи сделките оттам. Така българските граждани ще бъдат предупредени.", "date": "2018.04.13", "title": "\"Пеевски държи на верижка половината кабинет\""}
{"url": "http://clubz.bg/66617-golemite_favoriti_edin_sreshtu_drug_v_liga_evropa", "text": "\"Арсенал\" - \"Атлетико\" (Мадрид) и \"Олимпик\" (Марсилия) - \"Ред Бул Залцбург\" са полуфиналните двойки в Лига Европа, отреди тегленият днес жребий в централата на УЕФА в Нион. Мачовете са на 26 април и 3 май. \"Топчиите\" и марсилци са домакини в първите срещи. Считаните за големи фаворити за трофея \"Арсенал\" и \"Атлетико\" се изправят в пряк сблъсък. Спечелване на купата е последният шанс на лондончани да попаднат в Шампионската лига от лятото, тъй като топ 4 във Висшата лига вече е мисия невъзможна.  \"Дюшекчиите\" не са така притиснати, в момента те са втори в Примера и няма как да бъдат изместени от челното каре.  \"Арсенал\" потрепери в Москва, но е на полуфинал В другата двойка \"Олимпик\" има предимство (поне на книга), но \"Залцбург\" не е за отписване. В миналия кръг австрийският тим зрелищно елиминира \"Лацио\". Финалът е на 16 май в Лион, Франция.", "date": "2018.04.13", "title": "Големите фаворити един срещу друг в Лига Европа"}
{"url": "http://clubz.bg/66613-ruski_medii_dokladyt_na_ekspertite_podkopava_poziciqta_na_london", "text": "Позицията на Организацията за забрана на химическите оръжия (ОЗХО) единствено подкопава позицията на Лондон, който настоява, че зад отравянето на двойния агент Сергей Скрипал и дъщеря му стои Москва, пише руското издание \"Комсомолская правда\". То изтъква, че експертите на ОЗХО не са уточнили как точно се нарича веществото и дали някоя държава е пряко замесена в производството му. Организацията обяви в публичен доклад вчера, че  Британските власти твърдят, че само Русия може да произведе химикала. Резултатите от паралелното разследване, проведено от експертите на ОЗХО, които включват и наименованието на отровата, са изпратени на Лондон под формата на  . Световна организация подкрепи заключенията на Лондон за Скрипал Вчера говорителката на руското външно министерство Мария Захарова заяви, че докладът на Организацията за забрана на химическите оръжия е част от  По думите й случаят изисква допълнителни усилия, включително съвместни - от страна на Русия и Великобритания. Русия има такава готовност, но настоява за пълен достъп до всички материали от разследването, каза Захарова. Тя допълни, че Русия няма да повярва на никакви изводи по случая, докато руски експерти не получат достъп до разследването. Миналата седмица Изпълнителният комитет на ОЗХО отхвърли искането на Русия за съвместно разследване на случая \"Скрипал\". Отхвърлиха искането на Русия за съвместно разследване на \"Скрипал\" ОЗХО е потвърдила само структурата на използваното вещество,  , коментира пред \"РБК\" Антон Уткин, руски експерт по химическите оръжия, цитиран от БТА. В публичната част от доклада специалистите от ОЗХО заемат доста предсказуемо \"отстранено-обективистична\" позиция, коментира пък политологът Андрей Кортунов. Всяка от страните ще интерпретира доклада в своя полза и ситуацията остава в задънена улица, смята Кортунов. Той заяви, че не очаква Москва да реагира остро на заключенията на ОЗХО, защото в момента за Русия не е добре да влиза в конфликт с организацията. 41 държави мъдруват кой е отровил Скрипал Организацията поиска достъп до сирийския град Дума, за да проведе разследване на предполагаемата химическа атака, извършена вероятно от режима на Башар Асад., подкрепян от Москва. Отхвърлиха искането на Русия за съвместно разследване на \"Скрипал\" 41 държави мъдруват кой е отровил Скрипал", "date": "2018.04.13", "title": "Руски медии: Докладът на експертите подкопава позицията на Лондон"}
{"url": "http://clubz.bg/66615-sbogom_na_toncho_rusev_snimki", "text": "Близки, приятели и почитатели на композитора Тончо Русев се събраха днес, за да се простят с него. Поклонение имаше между 10 и 12 ч. във фоайето на Зала „България“, а от 13 ч. – в църквата „Свети Седмочисленици“. Отиде си Тончо Русев Тончо Русев почина във вторник след кратко боледуване дни преди 86-ия си рождения си ден. Композиторът е автор на над хиляда песни, спечелил десетки престижни награди на български и международни музикални конкурси, много от които превърнали се в хитове. \"Тончо Русев оставя диря в българската естрадна музика. Голям музикант, но преди всичко той беше и голям човек. Почивай в мир!\", написаха близките му във фейсбук. Стотици днес се наредиха на опашка, за да отдадат последна почит на човека и твореца.        10 от най-големите хитове по музика на Тончо Русев (ВИДЕО)     10 от най-големите хитове по музика на Тончо Русев (ВИДЕО)", "date": "2018.04.13", "title": "Сбогом на Тончо Русев (СНИМКИ)"}
{"url": "http://clubz.bg/66608-naj_dobriqt_film_na_godinata", "text": "„Уестърн“ – пасторален културен сблъсък в най-добрия филм на годината“, гласи заглавието на ревю от  “. То е посветено на „Уестърн“, филм на Валеска Гризебах – копродукция между Германия, България и Австрия. Действието се развива у нас и от 20 април тръгва по българските екрани. Брадшоу дава на филма максималните 5 звезди. Появи се един от филмите на годината – може би най-добрият на годината – творба с несравним финес, сложност и артистичност. Филм за напрежение и прегрешения, който въпреки това успява да предизвика чисто и чудотворно спокойствие. Германската режисьорка Валеска Гризебах ви води нежно за ръка по криволичещата пътечка на драмата в дъбравата на загадките. Тя никога не ви позволява да правите предположения кои са добрите момчета и кои – лошите, не показва очевидните конфронтации и кризи, които друг вид филм би сметнал за задължителни, и не убеждава публиката да приеме неизбежността на насилието. Група отегчени германски строителни работници се появяват в отдалечен планински зашеметяващо красив район на Югозападна България, за да изградят водноелектрическа централа очевидно с европейски пари. Но има сериозен проблем: ръководителят на обекта не е бил достатъчно информиран за терена; няма редовно водоснабдяване, за да се излее бетонът – и чакълът, за който са платили, не е пристигнал. Работата спира и мъжете нямат какво да правят, освен да се наслаждават на слънцето, да пият бира, да отправят грубиянски предложения на жените от селото и да се гледат накриво с местните мъже. Майнард Нойман играе Майнард, мълчалив разсъдлив работник. Той е компетентен, работлив, избягва идиотското поведение и се отнася с уважение и без предубеждения към местните хора; наречат го Легионера заради предполагаемата му военна служба в Ирак и Афганистан, въпреки че истината за това така и не става съвсем ясна. Райнхард Ветрек играе шефа Винсент, арагантен и нагъл тип, който обижда една от местните жени, Вяра  , но след това по доста мъчителен и уязвим начин показва, че има чувства към нея. Сюлейман Алилов Летифов играе Адриан, българин, който се сприятелява с Майнхард и дори го наема за свой неофициален бодигард на кариерата за чакъл, която управлява. Заглавието се заиграва с идеята за жанра – холивудски уестърн, с форт във военен стил посред Земята на апачите и герои, изправени пред проблемите на верността към племето и братството. Но има и друг жанр: пасторал. С всичкия гняв и сексуално напрежение, с кавгите и интригите германците и българите се намират в един свят с райска природна красота. Райнхард казва на Адриан, че това е „раят“, когато той го води до една легендарна и внушителна скала близо до Сърница във формата на лице в профил. Водният проблем на немските строители се дължи на факта, че водата трябва да се разпределя между три местни селища, като това се прави със скрит клапан. Райнхард отвежда и започва да язди един от местните полудиви коне, а това дразни селяните, докато не забелязват искрената му любов към животното. Но този кон ще има съдбоносна роля за двуличието на Винсент и неговия арогантен план да открадне водата на местните хора. Това е микротрагедия, която странно напомня на един разказ на Томас Харди. „Уестърн“ не намеква само за американския Запад. В някои отношения това е притча за неоколониално приключение с опасното мъжкарство и самотата, свързани с него. Процъфтяващият Запад настойчиво налага своята търговска и политическа воля върху неразвитите територии. Германските работници подигравателно настояват, че правят на тези изостанали българи услуга, която не заслужават. Но дори тази интерпретация не е съвсем точна. Тези две европейски племена, изглежда, имат много общи неща помежду си и експлозията на насилието – която би заела третото действие във всеки друг подобен филм – от евро артхаус до холивудски трилър – никога не се случва така, както очаквате. Енергиите и страстите постоянно се отклоняват и разсейват в изненадващи посоки. Това е по-скоро културен сблъсък между Запада и Запада, който обаче се оказва повече среща на умовете, в която хората работят много усилено, за да преодолеят езиковата бариера и да комуникират добронамерено. И изпълнението на Нойман е мълчаливо и много убедително. В действителност Гризебах не е направила много филми; другите ѝ два са любовната история Longing   и драмата Be My Star  . Но след „Уестърн“ тя заслужава да бъде смятана за голям съвременен режисьор.    ", "date": "2018.04.13", "title": "Най-добрият филм на годината"}
{"url": "http://clubz.bg/66597-bivshiqt_shef_na_fbr_trymp_e_lyjec_i_mafiot", "text": "Президентът Доналд Тръмп е закоравял лъжец и изисква като мафиотски бос от хората в обкръжението си да спазват кодекс на лоялност, пише бившият директор на ФБР Джеймс Коми в мемоари, които предстои да бъдат публикувани идната седмица, предадоха Франс прес и Асошиейтед прес. Откъси от мемоарите на Коми, озаглавени  изтекоха в медиите. Бившият шеф на ФБР, който бе уволнен от Тръмп през май 2017 г., разказва скандални и пикантни случки, свързани с президента. Той му оказвал натиск във връзка с разследването за руска намеса в изборите в САЩ през 2016 г. и в разследването за имейлите на Хилъри Клинтън. Тръмп поискал Коми да разследва твърденията, че бил с руски проститутки в хотел в Москва през 2013 г. и че имало видеозапис на сексуалната среща, описана от бивш агент на британското разузнаване по поръчка на политически опоненти на републиканския кандидат за президент Доналд Тръмп. Твърдението първоначално било прието за достоверно от американското разузнаване, но впоследствие било поставено под съмнение. Коми пише, че през януари 2017 г. Тръмп го извикал в \"Тръмп тауър\" в Ню Йорк и му поръчал да  . Агенти на ФБР обявили Тръмп за идиот Бившият шеф на ФБР описва атмосфера, достойна за мафията: В мемоарите си Джеймс Коми проследява 20-годишната си кариера като прокурор в Ню Йорк, след това заместник-министър на правосъдието в правителството на Джордж Буш-син и директор на ФБР от 2013 до 2017 г., посочва БТА.", "date": "2018.04.13", "title": "Бившият шеф на ФБР: Тръмп е лъжец и мафиот"}
{"url": "http://clubz.bg/66601-sasht_se_pricelvat_v_8_obekta_v_siriq", "text": "Американският президент Доналд Тръмп се е срещнал с екипа си по националната сигурност за обсъждане на ситуацията в Сирия, но все още не е взел решение дали да използва или не военна сила, съобщи прессекретарката на Белия дом Сара Сандърс, цитирана от Си Ен Би Си. Анонимен източник обаче сподели пред медията, че САЩ обмислят удари срещу 8 потенциални цели в арабската република. Сред тях са две военни летища, изследователски център и завод за химически оръжия. САЩ удариха Сирия с 50-60 ракети. Тръмп призова за сваляне на Асад (СНИМКИ+ВИДЕО) Според източника сирийската армия прехвърлила значителен брой самолети на летища, контролирани от руските войски, с надеждата, че САЩ няма да нанесат удари там. САЩ вече разполагат с положителни проби от кръв и урина от градчето Дума, където на 7 април е извършена предполагаемата химическа атака. Това твърдят двама американски представители от сферата на разузнаването пред телевизия Ен Би Си. Те показвали наличието на  Обикновено такива проби се получават от болници или с помощта на разузнаването. Представителите „вярвали“ на разузнаването, но не могли да бъдат сигурни 100 процента.", "date": "2018.04.13", "title": "САЩ се прицелват в 8 обекта в Сирия"}
{"url": "http://clubz.bg/66576-oland_za_putin_dvulichniq_i_obama_nedoverchiviq", "text": "Бившият френски президент Франсоа Оланд предупреди своя наследник Еманюел Макрон, който обича помпозността, да не забравя, че френски кралски особи са губили главите си на гилотината, предаде Ройтерс.  В откъси от новата си книга   Оланд се опитва да пренапише хрониката на петте си години на най-високия държавен пост, чиято кулминация настъпи, когато стана първият в новата история лидер на Франция, отказал се да се бори за преизбиране.  Оланд стигна до това решение заради непопулярността си и сега твърди, че избирателите могат да се обърнат и срещу Макрон, посочва Ройтерс. Той критикува сега арогантния и надменен стил, който неговият бивш икономически министър наложи, след като стана президент през май м. г.  Предишният френски президент обвинява своя наследник на поста и в това, че задълбочава социалните неравенства, намалявайки данъци в угода на богатите и на корпорациите и провеждайки политически реформи, заради които левичарите нарекоха бившия банкер \"президент на богатите\".  Отношенията между Оланд и бившето му протеже Макрон, който напусна социалистическото правителство, за да издигне собствената си кандидатура за президент, са достигнали толкова ниска точка, че вчера вестник \"Монд\" ги нарече \"студена война\". През петте години в Елисейския дворец Франсоа Оланд е срещнал най-големите лидери в света. Неговият талант да ги обрисува като изящен художник личи в книгата му \"Уроци на властта\", пише \"Нувел обсерватьор\". Най-трудната ми среща? Несъмнено с Владимир Путин. Франсоа Оланд го среща три седмици след преизбирането му през 2012 година. Единствената, която не се бои от Путин, е Ангела Меркел. Двамата имат предимството, че са дълго време в политиката.   Малко преди церемониите в Нормандия през юни 2014 г. Оланд и тогавашният външен министър Лоран Фабиюс го приеха в Елисейския дворец. Собственикът на Кремъл се оказва много шармантен. Няколко месеца по-късно Оланд вижда отново Путин на неформална среща в зала на летището в Москва. Проблемите с анексирането на Крим и Сирия са вече налице и са взривоопасни. Преговорите зациклят. Оланд заключава: И продължава: Мнението на Франсоа Оланд за неговия американски колега със сигурност е по-сладко, но по-контрастно, отколкото можеше да се очаква. На първо място, Оланд трудно прощава на Барак Обама срамежливостта и отстъплението по сирийското досие. Когато на 18 май 2012 година влиза в Овалния кабинет, Франсоа Оланд за първи път вижда Обама. И всичко отговаря на описанието:  Но Барак Обама също е манипулатор: той започва всички разговори с дълги и сложни обяснения и завършва дори преди да се е ангажирал с нещо, споделя бившият президент. За него Франсоа Оланд ще запази в спомените си  Обаче отблизо Обама изглежда много по-студен: Той по никакъв начин не обича да се доверява или пък да показва чувствата си. Той е дружелюбен събеседник, но остава в изчаквателна позиция, коментира Оланд. И още: С Доналд Тръмп контактите са много редки. Всъщност двамата са си разменили два телефонни разговора.  Второто (и последно) телефонно обаждане бе още по-вездесъщо. След това последвало дълго мълчание и Тръмп разбрал, че разговорът вече няма да продължи. През януари 2014 година на фона на закона за брака във Франция, с който се разрешава съжителство на хомосексуални двойки, срещата преминава \"по-скоро хладно\". Светият отец го приема във Ватикана, седнал зад дървено бюро. Но папа Франциск притежава достатъчно финес, за да преодолее проблемите, които го дразнят, пише Оланд. Той обрисува позитивно папа Франциск, подчертавайки неговите позиции за борба срещу бедността, както и битката срещу глобалното затопляне и климатичните промени, а също и позициите за бежанците и миграцията. Това е един папа социалдемократ, обобщава бившият френски президент. Двамата се виждат през 2015 година в резиденцията на кубинския лидер в Хавана. Фидел вече е болен, но не е загубил словоохотливостта си. Оланд се бил приготвил да изслуша разсъждения за френската революция и нейните последици за развитието на партизанското движение в Латинска Америка, обаче останал много изненадан, когато Фидел заговорил за френските ботаници. Той му обяснил, че те имали голямо значение за развитието на зеленчуковото разнообразие на Куба. И стана така, че Кастро ми разказа за зеленчуковата реколта вместо за кубинската революция, спомня си Оланд. През юни 2014 година британската кралица е почетен гост по случай честването на 70-годишнината от десанта в Нормандия. Тя е приета в Елисейския дворец за пети път - 57 години след първото й посещение в него. Франсоа Оланд е покорен от нейния чар.  ", "date": "2018.04.13", "title": "Оланд за Путин двуличния и Обама недоверчивия"}
{"url": "http://clubz.bg/66598-zov_za_protest_putin_ne_ni_e_car_video", "text": " - под този лозунг опозиционният лидер Алексей Навални свиква общонационален протест на 5 май. Два дена по-късно се очаква официалната церемония по встъпването в длъжност за поредния шестгодишен мандат на президента Владимир Путин. Опозиционният лидер призовава милионите руснаци, които не са гласували за Путин или изобщо не са участвали в изборите, да излязат на улицата в своите градове и да протестират срещу   И така техният глас да бъде чут и взет под внимание. Навални съобщава, че още тези дни ще подаде в кметството на Москва молба за провеждането на митинга.  Путин спечели с рекордните 76,66 процента от гласовете президентските избори на 18 март т.г. Това е неговият четвърти мандат като държавен глава. Владимир Владимирович управлява неизменно Русия от 2000 година, като за един мандат бе и премиер, за да бъде спазена формално конституцията на страната. Още отсега се говори, че е възможно основният закон да бъде променен и Путин да може да бъде преизбран и след края на сегашния му престой в Кремъл.  ", "date": "2018.04.13", "title": "Зов за протест \"Путин не ни е цар\" (ВИДЕО)"}
{"url": "http://clubz.bg/66602-arsenal_potreperi_v_moskva_no_e_na_polufinal", "text": "\"Арсенал\" е на полуфинал в турнира Лига Европа след 2:2 в реванша срещу ЦСКА (Москва). Лондонският тим спечели с 4:1 първата среща, но имаше тежки моменти, тъй като руснаците поведоха с 2:0. Другите полуфиналисти са \"Ред Бул Залцбург\", \"Атлетико\" (Мадрид) и \"Олимпик\" (Марсилия), а жребият е по-късно днес. Московският ЦСКА поведе чрез Чалов в 39-ата минута, а в 50-ата Набабкин удвои. И се зададе нова драма (след тези в Шампионската лига), като \"армейците\" продължиха да атакуват. \"Арсенал\" явно си даде сметка за опасността и вдигна оборотите. В 75-ата минута гостите разиграха топката отлично и Дани Уелбек намали. До края \"топчиите\" нямаха големи проблеми, Аарън Рамзи изравни в 90-ата. Все пак имаше голям обрат и в Лига Европа, той принадлежи на австрийския \"Ред Бул\". Отборът от Залцбург отстъпи с 2:4 от \"Лацио\" преди седмица, но снощи стигна до 4:1 и Италия остана без представител в надпреварата. Второто полувреме бе истинска престрелка в Залцбург, започнала от Имобиле, който откри в 55-ата и направи задачата на австрийците още по-трудна. Те обаче имаха шанс да върнат гола още от центъра - Дабур изравни. И не след дълго \"Ред Бул\" избухна, като нокаутира съперника си само за 4 минути между 72-ата и 76-ата. Тогава се разписаха Хайдара, Хуанг и Лайнер. \"Лацио\" опита да излезе от шока, но резултатът не се промени и Залцбург празнува полуфинал. \"Атлетико\" (Мадрид) не допусна подобен крах, като загуби само с 0:1 от \"Спортинг\" в Лисабон и с общ резултат 2:1 продължава да преследва целта си - купата. Монтеро вкара за \"Спортинг\" в 28-ата. Много голове паднаха и в Марсилия. \"Олимпик\" загуби от \"РБ\" (Лайпциг) с 0:1 в първата среща, но отговори с 5:2. И тук имаше бърза размяна на попадения, при това още в началото. Брума откри във 2-ата минута за немците, Митроглу изравни в 6-ата, а в 9-ата Сар изведе за първи път французите напред. И до края те не изпуснаха шанса си. В 37-ата Товен даде предимство на \"Олимпик\" в общия резултат - 3:1. След почивката германците тръгнаха да заличават пасива и Огюстен в 55-ата намали - 2:3, което класираше напред Лайпциг. Много бързо обаче Пайе вкара за 4:2. В самия край Сакай фиксира крайното 5:2.", "date": "2018.04.13", "title": "\"Арсенал\" потрепери в Москва, но е на полуфинал"}
{"url": "http://clubz.bg/66600-opornata_tochka_e_ako_ne_si_s_gerb_si_s_bsp", "text": "Опорна точка на двете най-големи парламентарни партии е: \"ако не си с ГЕРБ, значи си с БСП и обратното\". Има и трети път. Правителството направи рязък завой към Москва, а идеологическият спор леви-десни, либерали и консерватори е несъществен. Тези тези изказаха в сутрешния блок на Нова тв Мартин Димитров и Асен Агов - и двамата бивши депутати от десницата, сега част от новото дясно обединение  (ДБ). Сдружението между ДСБ, \"Да, България\" и \"Зелените\" бе скрепено този четвъртък, когато те подписаха общи управленски цели и анонсираха \"правителство в сянка\". Екипът за управленска алтернатива на \"Демократична България\" (СПИСЪК) \"Сега, когато затворниците бягат от затворите като ученици, които бягат от прогимназиите, ни е необходима сигурност\", посочи още той по повод двете бягства на осъдени от изминалите седмици. \"България има нужда от фискална реформа, децентрализация\", изброи Агов две от целите на обединението. На въпрос дали формацията не е бутикова и няма ли да говори на неразбираем за всички език и как ще привлекат отново избиратели, Мартин Димитров отвърна: \"Демократична България\" срещу \"корупционния модел на ГЕРБ, БСП и ДПС\" (ВИДЕО) Димитров и Агов   ако влязат в парламента. Асен Агов пък допълни, че споровете кои са консерватори и кои либерали са напълно несъществени. Тази тема бе повдигната от лидера на СДС Божидар Лукарски, който остана извън дясното обединение.  \"Това е несъществен и на практика несъществуващ идеологически спор. Нямаме левица в България. В политиката важат законите на физиката - ако имаш полюс \"плюс\", трябва да имаш и полюс \"минус\". Нямаме левица, но имаме демократи. Хората, които вие наричате десница, са градски демократи. В голямата си част са с либерално мислене\", посочи Агов. \"Правителството в сянка\" обаче няма министър-председател и вицепремиери, което веднага повдигна въпроса пак ли има спор за лидерството в поредното дясно обединение. \"Демократична България\" срещу \"корупционния модел на ГЕРБ, БСП и ДПС\" (ВИДЕО)", "date": "2018.04.13", "title": "Опорната точка е: ако не си с ГЕРБ, си с БСП"}
{"url": "http://clubz.bg/66599-valeri_simeonov_da_vyrnem_pusheneto_tezi_hora_imat_prava", "text": "Едно \"от скритите оръжия на НФСБ\", което ще бъде представено на обсъждане първо с другите от \"Обединени патриоти\", а после и с ГЕРБ. Така вицепремиерът Валери Симеонов окачестви проекта за промени в Закона за здравето, които да върнат пушенето на някои обществени места. Той разкри, че планира да върне цигарите \"в обособени помещения\", а забраната ще остане за театри, зали и др. подобни. Той предложи да се промени законът, така че да отговаря, от една страна, на нормативите, но от друга -  Той уточни, че визира отпадане на забраната за места като  . Кауза на НФСБ е да съдействат на дребния и средния бизнес, така че те \"да не си гонят клиентите\", допълни политикът. Симеонов призна, че иска  да влезе преди старта на туристическия сезон. Така той разкри и другото: че НФСБ готви такса по Закона за местни данъци и такси за собствениците на т. нар. апартхотели, т.е. - жилища, които преотдават под наем в курортите. Той пресметна, че само по Черноморието над 100 000 апартамента, собственост основно на чужди граждани, се преотдават и от това в хазната не влиза нищо. Вицепремиерът даде за пример дори ниската според него курортна такса от 80 ст. на легло, която не се плаща. Готвените текстове предвиждат такси за апартхотелите в зависимост от това в какъв вид курорти са. В Рибарица или някъде във вътрешността щели да са по-ниски от тези по крайбрежието. Той коментира и две от другите си битки: с шума по крайбрежието и с лотариите на късмета и рекламата им по телевизиите. По първия въпрос Симеонов окачестви, че го атакува \"една измислена асоциация от Слънчев бряг – разни там около Радо Слънцето, Маджовци и такива, които в момента вече разпределят преместваемите обекти по Главната\". \"По Слънчев бряг има \"преместваеми обекти\" по 1,5 дка! Те са изградили огромни палати и това нещо е преместваем обект - като че ли можеш да го вдигнеш с летяща чиния.\" Вицепремиерът каза, че това били същите заведения, с които имали \"много приятни изживявания\" през миналото лято. А лотариите по телевизията той определи като разпад на нацията: \n\tТой определи в типичния си живописен стил, че в Закона за радиото и телевизията \"има едни тарикатски текстове, които са направени, за да обслужват собствениците на лотария\". Вицепремиерът допълни, че сме в цяла Европа държавата с най-голям процент приходи от хазарт като част от БВП - цели 3%. В Румъния например било процент и нещо. Това били приходи, които", "date": "2018.04.13", "title": "Валери Симеонов: Да върнем пушенето - тези хора имат права"}
{"url": "http://clubz.bg/66587-5_vyprosa_ot_koito_mark_zukyrbyrg_se_izmykna", "text": "Екипът на Марк Зукърбърг има още много работа. Основателят на фейсбук прекара два дни в Конгреса, където бе разпитван заради скандала с изтичането на данни към \"Кеймбридж аналитика\". Във вторник той чу въпроси от 44 сенатори и от още 55 конгресмени в сряда. Но често отговаряше твърде общо и често казваше, че членовете на неговия екип ще ги допълнят по-късно. Как Зукърбърг победи сенаторите Републиканският сенатор Джон Тун забеляза тази тактика. Си Ен Ен събра част от въпросите, които Зукърбърг заобиколи: Републиканският сенатор Роджър Уикър попита Зукърбърг за информацията, че фейсбук проследява какво посещават хората в интернет дори и след като са излезли от профила си. Когато въпросът му бе зададен повторно, той каза: Той каза, че фейсбук прави това по няколко причини - за сигурност или за да гарантира ефективността на рекламите. И добави, че екипът му ще допълни отговора по-късно. Какво знае Зукърбърг за българите След това Зукърбърг призна на конгресменката демократка Кети Кастър, че фейсбук проследява потребителите дори когато не са логнати в профила си. Когато сенаторът републиканец Дийн Хелър попита колко време отнема изтриването на информацията за един потребител, Зукърбърг каза: И продължи: Според правилата на фейсбук обаче за изтриване на информацията на закрит профил може да са необходими и 90 дни. Зукърбърг отбеляза също, че потребителите имат възможност да управляват и изтриват собствената си информация, но не успя да обясни колко трудно е да се унищожи информация, вече споделена с други компании чрез приложения. (Потребителите трябва да потърсят директен контакт с тези компании и да ги помолят да изтрият данните им.) Точно такъв въпрос бе зададен от сенатор Греъм, републиканец от Южна Каролина. Зукърбърг добави, че фейсбук се състезава с компании като \"Епъл\", \"Майкрософт\", \"Гугъл\" и \"Амазон\". Зукърбърг отговори: Той каза, че американците използват средно по осем приложения за комуникации. Фейсбук притежава три от 10-те най-популярни безплатни приложения – ф  Фейсбук също така притежава и у . Правилата на фейсбук и политиката за защита на данните са известни със своята сложност. Зукърбърг призна, че „повечето хора не четат всичко“. Сенатор Грасли попита защо фейсбук не посочва изрично всички начини, по които данните на потребителите могат да бъдат използвани. „Едно от нещата, с които отдавна се борим, е да направим нещата колкото се може по-прости, хората да ги разбират и да имат контрол.“ Конгресменката Ана Ешу каза, че фейсбук трябва да направи правилата си „прозрачни и на прост език“. Зукърбърг не предложи решение на този проблем. Конгресменката Ешу попита също дали компанията обмисля промяна на бизнес модела си, за да защити по-добре данните на потребителите. Ешу отговори, че ще му изпрати обяснения по-късно. По-рано Зукърбърг намекна за възможността за платена версия на фейсбук, като каза, че „винаги ще има версия“ на социалната мрежа, която ще е безплатна. Зукърбърг добави, че мисията на фейсбук е „да помага на хората да се свързват по целия свят и да сближи света. За да постигнем това, ние трябва да предложим услуга, която всеки може да си позволи, и полагаме усилия за това“. Сенатор Тун каза, че „повечето от нас разбират“, че когато използваш безплатна услуга като фейсбук, ти предлагаш в замяна част от твоята информация. „Но за да просъществува този модел, двете страни в сделката трябва да знаят какви са залозите. В момента не съм убеден, че потребителите на фейсбук имат необходимата информация, за да направят разумен избор“, допълни Тун. Какво знае Зукърбърг за българите", "date": "2018.04.13", "title": "5 въпроса, от които Марк Зукърбърг се измъкна"}
{"url": "http://clubz.bg/66588-ocelqvane_po_vreme_na_fejsbuk", "text": "Денят ви е тръгнал наверев. Скарали сте се вече с двамина във фейсбук. Не сте много сигурни дали им натрихте носовете, или те вашия. Щом не се побирате в кожата си, значи може би те вашия. Но все още не е късно да си го върнете. На единия вече няма да може, блокирахте го. Но другият все още е в списъка на приятелите, ей сега ще го поставите на мястото му, посягате към клавиатурата… Диагноза: вие имате фейсбук треска. Страдате от електронна охтика. Заразен сте от състояние, което е с размерите на епидемия и силата на щам, който се предава по компютърен път. Всичко това няма нищо общо със Зукърбърг, разкритията, параноята, опасения от това, какво може да направи с нас фейсбук. То има общо само с онази част от последствията, които ние сами причиняваме на себе си. В случая Марк Зукърбърг не ни е виновен. Той е създал инструмент. Ножът е инструмент. Този наръчник за оцеляване в условията на фейсбук съдържа някои съвети как да не се драскаме, порязваме, ръгаме и колим с ножа. Гледайте на стената си в социалната мрежа като на хола в жилището си. Това е място за вас и вашите приятели. Там си говорите, спорите, разказвате си истории, пеете, показвате си картинки при общо спазване на някакви правила за учтивост и уважение. И изведнъж в хола ви се появява човек, който започва да рита вас или гостите, да плюе по пода, да раздава шамари. Какво ще направите? Ако е у дома ви, ясно – ще го изпратите през вратата или ще го изхвърлите през прозореца. Точно същото имате право да направите и на стената си във фейсбук. После самият той или някой друг ще ви упрекне, че не понасяте различните гледни точки, че сте нетолерантен към чуждото мнение. Но ние не говорехме за мнение, за хулиганство ставаше дума. В реалния свят на такова нещо се реагира, същото е и във виртуалния – предупреждение, разприятеляване, блокиране, докладване, има си степени, изберете си коя отговаря на поведението му. Но не се чувствайте виновни, търпението си има граници. Вие обаче предпочитате да спорите. Не си падате по игнорирането. За вас е важно да докажете някому, че греши. Искате да образовате, да възпитавате, да осветите нечия заблудена душа с фара на знанието, да му направите услугата да напредне. Убеден сте, че го можете, защото фактите са на ваша страна, не на негова. А, когато фактите говорят, тогава и боговете, нали… Не и вашият опонент във фейсбук обаче. Той не мълчи. Изобщо не се впечатлява от вашата фактология, не я забелязва даже, веднага въвежда някакво ново разклонение на темата. Вие обаче не се отчайвате, впрочем отчайвате се, но вече сте напреднали в спора, подпалили моторетката, яхнали метлата и препускате с нови аргументи. Но и опонентът ви не дреме, той вече залага следващата динена кора… В един момент сте толкова вбесен, че си викате: „Е, това не е спор!“ Ами не е, наддумване е. Още ли не сте стигнали до оня момент, в който решавате, че трябва да се откажете. Не? Вие сте твърд човек, убеден в своята правота, готов да я разнася като хоругва в името на спасението на заблудените души. Пишете с валидолче под езика, жертвоготовна бойна единица от армията на просветените. През това време опонентът ви е написал нещо за сестра ви. Ако и тук не се откажете и започнете да обяснявате, че нямате сестра, вие сте много сериозен случай. Валидолът не е достатъчен. И все в един момент ще стигнете дотам да изхвърлите опонента си с електронен шут/клик, защото той друго не заслужава. Е, не можехте ли да го направите още в началото? Не можехте ли да си спестите време, нерви, думи, чувства? Ако нищо друго не запомните, запомнете това: Никой никога не е убедил никого в каквото и да е било във фейсбук! Никога аргументацията не е била важна. Във виртуалната говорилня всеки слуша и чува единствено себе си. Не е влязъл тук да научи, да разбере, да промени мнението си. Влязъл е да утвърди себе си. Споровете във фейсбук са излишни, защото те никога не са повече от надприказване. Истината не се ражда в тях. Това го казвам на вас, а сега още един път на себе си: Споренето във фейсбук е най-излишното, най-времеядното и най-празното занимание. Ако се познахте, не страдайте прекомерно. Има и по-наивно поведение от това. То се наблюдава в така наречените затворени, секретни групи. Малки на брой общности, обединени по някакъв признак, чието първо правило за общуване е, че всичко написано в групата остава в групата. Не, и тук няма да стане дума за Зукърбърг, чието изобретение подло запазва и е в състояние да предоставя всяка написана от вас дума. Пак за самите вас само става дума, за вашето „ще ви кажа нещо наистина тайно и се надявам никога да не го чуя извън тази група“. Ще го чуете. И това не е най-лошата новина – ще го чуете точно от този, от когото искате да го запазите в тайна. Ето го и следващото златно правило: Няма група, колкото и електронно да е заключена тя, от която да не изтича информация. Каквото и да решите да напишете в такава група, първо си дайте сметка дали ще можете да носите последствията от препредаването на вашите думи точно на този, на когото най-малко ви се иска да ги предадат. Ако да, давайте, пишете. Но после не се вайкайте като жертва на предателство. Предателството във фейсбук е същото като във всяка „чета с предател“ в живота, но многократно по-скоростно. Докато сте натиснали бутона за публикуване и може да ви се ококори от нечия чужда стена. И после става тя, каквато става. И ако дотук излиза, че колкото по-малко участие, толкова по-малко нерви, то има и ситуация, в която и мирно седяло, и чудо видяло. Някой написал нещо за вас на своята стена, неприятно нещо. И вие кипвате. Несправедливо е, нечестно е, отвратително е, обидно е, клеветническо е, какво може да се направи?! Много неща могат да се направят, но най-добре е да не се прави нищо. Първо, това, че някой е написал нещо лошо за вас, говори повече за него, отколкото за вас. То отразява негов проблем. Ако не беше за вас, щеше да е за някой друг, константата е проблемът на този, който има нужда да пише такива неща. Второ, колкото и да ви е неприятно, той има право да си мисли за вас каквото си иска. И мнението си е негово, и причините за мнението са негови. Вие нямате много общо с това. Трето, това все пак е неговото пространство. Ако говореше тези неща в хола на дома си, вие просто нямаше да ги знаете и нямаше да се ядосвате. Фейсбук прави мнението му достъпно за вас. Значи не мнението само по себе си ви наранява, а научаването му. Тоест нараняването е субективно изживяване. А след като е субективно, защо не изберете да не го чувствате като нараняване? Не оспорвайте, не доказвайте, не пишете. Само след няколко часа мнението ще потъне в електронните пластове и ще бъде невидимо. Колкото повече пишете под обидата, толкова повече й помагате да плува на повърхността. Другото го знаете, казват ви го всеки ден експерти по киберсигурност – не пишете на каква далечна почивка отивате, не слагайте снимки на децата си и т.н. Този наръчник беше по съвсем друга тема – как да ползвате инструмента фейсбук, без да се самонаранявате. Ножът е инструмент. Освен за самонараняване, става и да си отрежете филийка. Обърнете внимание само на онези възможности в социалната мрежа, които ви хранят с приятелство, познание и забавление.", "date": "2018.04.13", "title": "Оцеляване по време на фейсбук"}
