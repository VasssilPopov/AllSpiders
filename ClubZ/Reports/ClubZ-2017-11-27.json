{"url": "http://clubz.bg/61171-svidetel_%E2%84%96_1_sreshtu_cvetan_vasilev_plashtahme_v_paralelna_realnost", "text": "Пари са пристигали на адрес в София, откъдето са се раздавали на \"заслужили\" частни лица срещу хвърчаща разписка. Всички те са с краен произход КТБ, но нито една стотинка от портфейла, свързан с Цветан Василев, не е излизала, без до вечерта да му се осчетоводи. Това обаче е ставало далеч от общоприетите официални счетоводни документи, а в \"една екселска таблица\", която обаче дава достатъчно информация на крайния й ползвател. Тези документи все още някъде съществуват. Това заяви на първия си разпит днес Бисер Лазов - считан за коз № 1 на прокуратурата в предстоящото мегадело за КТБ. Бившият изпълнителен директор на финансова къща \"Фина-С\" според мнозина е бил \"дясна ръка\" на Цветан Василев, но е преминал към \"другия лагер\". Като \"паралелна реалност\" описа Лазов функциониращата система за поощрения, който днес за пръв път \"излезе на светло\", след като името му нашумя при краха на банката през 2014 г.  Лазов свидетелства по делото срещу журналистката Соня Колтуклиева за укриване и неплащане на данъчни задължения именно на суми, които получила по гореописания начин. Казаното от него е интересно, защото хвърля светлина най-малкото -  в Специализирания наказателен съд. Насрочиха мегаделото \"КТБ\" за 13 декември Спред икономиста на адреса на ул. \"Дебър\" 17 били регистрирани освен инвестиционният посредник \"Фина-С\" АД, и още много дружества, които обаче никога не са имали реална дейност, а са създавани само \"за да се свърши някаква работа\" на собственика. Той признава, че реален началник му е бил Цветан Василев: Той потвърди, че вече е дал обяснения как и защо се познава с Колтуклиева пред досъдебното производство \"по повод на изясняването на т. нар. модел \"КТБ\". Инструкциите били устни - сутрин, когато се раздават задачите. В случая с Колтуклиева - доколкото си спомнял - по 10 000 лв. на месец. На въпроса на съдийката - има ли сключен договор, по какъв начин и срещу какво стават тези плащания, той отговори: Към конкретното дело  има приложени 3 такива разписки, стана ясно днес. Сумата не се спомена в съда, но Колтуклиева според Лазов имала навика да не идва всеки весец, а на 2-3 месеца по веднъж накуп. Според прокуратурата става въпрос за 3 разписки по 30 000 лв. И все пак как е ставало отчитането, попита съдия Костадинка Костадинова. Всички други компании, регистрирани на адреса   са нямали никаква дейност, освен \"да бъдат използвани за финансиране от банката, за купуване на някакъв актив, т.е. все неща, които се подчиняваха на това да се изпълни някаква задача на банката и на нейния собственик\", каза още Лазов. Адвокатката му се сопна, че не го разпитват в момента за г-н Василев. Тези пари според Лазов все пак могат да бъдат проследени и днес, но \"в една паралелна отчетност, нямаща общо с формалните счетоводни документи на фирмите, но с достатъчно прецизно водени и отчитащи всекидневната динамика движения\". Как все пак са изглеждали отчетите към главния платец Василев? \"Нещото\" имало формата на екселска таблица, но информацията била предостатъчна за този, който я потребява. Отчетът към \"г-н Василев\"   се оформял на края на всеки работен ден.  Системата с паралелната вселена обаче явно е цъкала като швейцарски часовник, ако се съди по показанията на Лазов: На финала - къде са всички тези \"екселски таблички\" сега?", "date": "2017.11.27", "title": "Свидетел № 1 срещу Цветан Василeв: Плащахме в паралелна реалност"}
{"url": "http://clubz.bg/61176-princ_hari_se_sgodi_svatbata_e_naprolet", "text": "Принц Хари се сгоди за приятелката си Мегън Маркъл, съобщи  . Петият по линията на наследяване на британския престол ще се ожени за актрисата през пролетта. Принц Хари: Никой в нашето семейство не иска да е крал или кралица Двамата се срещат от юли 2016 г., но за пръв път се появиха на публично място като двойка този септември на откриването на международно спортно състезание за ранени войници под патронажа на принц Хари в Торонто. Двойката е получила благословията на кралското семейство и на близките на актрисата. Мегън Маркъл е най-известна с ролята си на Рейчъл Зейн в сериала \"Костюмари\". Елизабет II и принц Филип празнуват 70 години заедно (СНИМКИ) Елизабет II и принц Филип празнуват 70 години заедно (СНИМКИ)", "date": "2017.11.27", "title": "Принц Хари се сгоди. Сватбата е напролет"}
{"url": "http://clubz.bg/61198-sporen_us_herbicid_poluchi_oshte_pet_godini_licenz_v_es", "text": "Спорният химикал глифозат, активна съставка в хербицида “Раундъп” на американската корпорация “Монсанто”, получава разрешително за пазара на Европейския съюз за още пет години. Това реши тази вечер с гласуване комитет, в който всяка от 28-те държави на ЕС е представена от по един експерт. Според доклад на Световната здравна организация глифозатът е възможно да предизвиква рак, докато според европейските агенции по химическите продукти и по сигурността на храните той не е вреден. Решението беше взето с 18 на 9 гласа и 1 “въздържал се”. Този резултат е малко над прага за квалифицирано мнозинство в ЕС, което изисква минимум от 55% от държавите членки, представляващи 65% от населението на съюза. България, която при предишните гласувания се беше въздържала, този път гласува “за”, каза по телефона пред Клуб Z дипломат в Брюксел. Предишно предложение на Европейската комисия, което беше за нов 10-годишен европейски лиценз на глифозата, не успя да постигне квалифицирано мнозинство в серия гласувания в комитета. Природозащитната организация „Грийнпийс“ е събрала 1,3 милиона подписа под петиция за забрана на глифозата в ЕС. Досегашният му лиценз изтича на 15 декември. Ако и при това гласуване не беше постигнато квалифицирано мнозинство, решение за лиценза трябваше да вземе Европейската комисия. По време на серията безрезултатни гласувания тя предложи промени в прилаганата в случая процедура за вземане на решения, наречена комитология, за да отнеме на държавите членки възможността да прехвърлят на нея отговорността за трудни решения. Законодателите на ЕС още не са се произнесли по предложението. Евентуалната забрана на глифозата би довела до търговски затруднения в ЕС, тъй като би обхванала и третираните с него храни, произведени в Европа или внасяни в нея от трети страни. Според “Политико”, което се позова на неназовани дипломатически източници, за продължаването на разрешителното са гласували: България, Чехия, Дания, Естония, Финландия, Германия, Унгария, Ирландия, Латвия, Литва, Холандия, Полша, Румъния, Словакия, Словения, Испания, Швеция и Обединеното кралство. Против са били: Австрия, Белгия, Хърватия, Кипър, Франция, Гърция, Италия, Люксембург и Малта. Въздържала се е Португалия.", "date": "2017.11.27", "title": "Спорен US хербицид получи още пет години лиценз в ЕС"}
{"url": "http://clubz.bg/61179-teatralen_protest_sreshtu_seksualniq_tormoz_v_london", "text": "Мълчалива демонстрация в подкрепа на промяната в театралната индустрия на фона на широко разпространените твърдения за сексуален тормоз се проведе в Националния театър в Лондон. Организаторите описаха събитието в събота като „просто действие“, чиято цел е да популяризира „видимостта, солидарността и отговорността“ в индустрията, съобщава „Гардиън“. Участниците бяха помолени да бъдат с черно-бели дрехи и получиха бели панделки, които да носят „в знак на протест и солидарност“. Под мотото „Без сиви зони“ демонстриращите обиколиха мълчаливо седем пъти Националния театър, държащи плакати, обясняващи каузата им. А в театъра на Кевин Спейси нищо и не подозират Демонстрацията идва след разкритията за поведението на холивудския продуцент Харви Уайнстийн, които предизвикаха вълна от подобни обвинения срещу известни фигури от развлекателна индустрия. Събитието бе организирано от актрисите Настася Сомърс и Лора Хопуд, подкрепени от Националния театър. „Искаме да изразим нашата солидарност както с всички, които се осмелиха да говорят, така и с тези, които не могат да си го позволят и са избрали да мълчат“, заяви Хопуд пред „Гардиън“. „Видимостта е необходима, за да е ясно, че всички искаме промяна. Всяка жена, която познавам, е преживяла подобен тормоз от страна на мъж с власт или е попадала в „сивата зона“. „Важна е и отговорността. Ние всички носим отговорност по различни начини и трябва да създадем задължителен стандарт на уважение.“ Сред театралните личности, засегнати от текущия скандал, е и актьорът Кевин Спейси. Театър „Олд Вик“, където той беше артистичен директор, се извини, че не е създал среда, в която хората биха могли да изразят тревогите си от поведението за Спейси, след като са били получени 20 твърдения за неподходящо държание на актьора с негови подчинени. От театъра признаха, че 14 от сигналите са били толкова сериозни, че жалбоподателите са били посъветвани да се обърнат към полицията. Разследването на директорския период на Спейси по време на 11-те му години в „Олд Вик“ е заключило, че звездната сила на актьора, която театърът описва като „култ на личността“, е допринесла за провалите в организацията на нормална работна среда. По-рано този месец с цел предотвратяване на сексуален тормоз и злоупотреба с власт Кралският театър публикува кодекс за поведението в театралната индустрия.", "date": "2017.11.27", "title": "Театрален протест срещу сексуалния тормоз в Лондон"}
{"url": "http://clubz.bg/61187-prasetata_se_prevryshtaha_v_malki_jylti_angelcheta", "text": "Снегът валеше на парцали. На големи мръсни жълти парцали. Понякога падаше и на цели книги, които се трупаха като многотомни поредици в уличните кьошета. Де ги на двора и по-малките десни партии! Те станаха скромни жълти купчинки (точно като стария пън), а около тях продължаваха да подскачат и да лаят рижаво-кафяви Шаровци. Жълтата пелена покри “Правен свят” и оттам се отправи към ВСС, за да затрупа самотно стърчащия Лозан Панов. Снегът валеше тихо, на пачки. Защото парите обичат тишината и особено тишината в медиите. Всяка снежинка изглеждаше като столевка – жълта столевка. Фъртуната затрупа столчето на Ани Цолова, самата нея и Виктор Николаев до брадата. После Снежко навя в тв \"Европа\". След това малка лавина падна върху Кулезич. Сашо Диков като по-опитен скиор остана почти отгоре и само пискюлът на шапката му все още се полюляваше свободно. Но жълтият сняг бе напълнил устата му и не се разбираше какво обяснява. Снежко блокира „Икономедия“, или поне сметките на собствениците ѝ. В тишината държавните снегорини търпеливо чакаха, все едно снегът ги беше изненадал отново. Прокуратурата пък инициира проверки срещу хората, които се опитваха да изтръскат навятото или да изчистят тротоарите си. КОНПИ запорира имуществото им. Парцалите покриха и доклада на Брюксел и той заприлича на лимонено пишмание. Те облепиха и Конституцията, особено в частта ѝ за правовата държава. Навяванията засегнаха и гьола в Белене, който изведнъж доби жизнеспособен жълт цвят. За сметка на това КТБ се изгуби в преспите. Само \"Арена Армеец“ остана да стърчи над снежната пустиня, докато в нея медиите отразяваха единодушно поредния конгрес на управляващата партия и поредното избиране на нейния водач – другаря Т… Всъщност името май беше вече друго. С приближаването на Коледа кочините в страната заприличаха на Витлеемска рождествена сцена. Прасетата постепенно се превръщаха в малки жълти ангелчета и влъхви, носещи подаръци на народа. А снегът продължаваше да пада. Прогнозата беше за стабилен снеговалеж до края на ротационното председателство. Тихо. Код жълто. Като в снежна приказка.", "date": "2017.11.27", "title": "Прасетата се превръщаха в малки жълти ангелчета"}
{"url": "http://clubz.bg/61181-milan_uvolni_trenora_zaloji_na_klubna_legenda", "text": "\"Милан\" официално обяви уволнението на старши треньора Винченцо Монтела. За раздяла с бившия нападател се говори през последните няколко седмици.  През лятото \"Милан\", ръководен вече от новите си китайски собственици, направи мащабна селекция, една от най-големите (като брой играчи и отделени средства) не само в Италия, а и в цяла Европа. Представянето на \"росонерите\" в \"калчото\" обаче е слабо. Тимът е седми в класирането с 20 точки - на цели 18 зад лидера \"Наполи\". През миналия уикенд миланският гранд направи 0:0 с \"Торино\" и това се оказа последният мач на Монтела. Специалистът пое отбора през 2016 г. и го изведе до 6-о място, което означаваше завръщане в евротурнирите. \"Милан\" поне там се представя добре, като вече си осигури участие на осминафиналите напролет. На мястото на Монтела е назначен Дженаро Гатузо, легенда на \"Милан\" и италианския футбол. Той е световен шампион през 2006 г. Гатузо беше треньор на втория отбор на \"росонерите\", а преди това кариерата му мина през \"Пиза\", кипърския ОФИ, \"Палермо\" и \"Сион\" в Швейцария.", "date": "2017.11.27", "title": "\"Милан\" уволни треньора, заложи на клубна легенда"}
{"url": "http://clubz.bg/61186-judas_priest_idvat_v_plovdiv_na_festivala_hills_rock", "text": "Преди малко британските хеви метъл легенди Judas Priest обявиха в туитър, че ще вземат участие на фестивала Hills of Rock 2018 в Пловдив, предаде zrockradio.bg.     Датата е събота, 21 юли, мястото – Гребния канал в града на тепетата. Нищо, че са ни писали \"Полша\"... Очакваме повече официална информация от организаторите Sofia Music Enterprises, които до този момент са обявили за фестивални дати 20 и 21 юли, както и специалното участие на Iron Maiden в рамките на съпътстващото събитие Hills Exclusive (22 юли). Iron Maiden в България през лятото Билетите са в продажба в мрежата на Eventim, като организаторите предупредиха, че", "date": "2017.11.27", "title": "Judas Priest идват в Пловдив на фестивала Hills of Rock "}
{"url": "http://clubz.bg/61184-ochilata_na_mone_prodadeni_za_51_hil_dolara", "text": "Лични вещи на френския импресионист Клод Моне бяха продадени общо за 11 млн. долара на търг в Хонконг, съобщиха от \"Кристис\". Само за очилата на художника с позлатена рамка неизвестен азиатски ценител плати 51 457 долара, като аукционната къща смяташе, че те ще се продадат от 1000 до 1500 долара, съобщава АФП. Сред списъка на вещите бяха рисувани с молив скици, картини и японски принтове на дърво. Статуетка на котка от късния японски период Едо от XIX век или ранния Мейджи, която спи на кълбо и е с големина от 32,8 см, беше купена за 67 538 долара. \"Тази колекция дава интересна представа за живота на Моне като художник и като колекционер\", обяснява Ейдриън Мейър, който е един от завеждащите отдела за модерно изкуство в \"Кристис\". Повечето от нещата в списъка са продадени много над стойността, на която са били оценени. Над 75 на сто от тях са отишли при азиатски купувачи. Аукционите в Хонконг са известни със запалените наддавания, особено от богати китайски колекционери.", "date": "2017.11.27", "title": "Очилата на Моне продадени за 51 хил. долара"}
{"url": "http://clubz.bg/61182-protestirashti_zalashiha_evrodeputati_v_polsha_sys_smyrt", "text": "Крайнодесни заплашиха полски евродепутати, защото подкрепят резолюция срещу нарушаване на върховенството на закона от правителството във Варшава, съобщи EU Observer. На демонстрация в Катовице през уикенда протестиращи символично обесиха снимки на евродепутатите.  , коментира пред \"Политико\" един от полските членовете на Европарламента, подкрепили резолюцията срещу потъпкването на върховенството на закона в Полша. Председателят на Европейския парламент Антонио Таяни обеща да поиска от полската премиерка Беата Шидло да гарантира сигурността на политиците. Еврокомисията прие нови правила за електронните плащания, които ще станат по-сигурни и ще пазят личните данни на потребителите. Строгите разпоредби, които ще се борят с измамите, регулират начините на плащане и управлението на лични финанси чрез обединяване на информация от различни сметки. За извършване на електронно плащане задължително ще се изисква комбинация от най-малко два независими елемента, например физически носител — карта или мобилен телефон — и парола или биометрични данни, например пръстови отпечатъци. Новите правила уреждат приложението на втората директива на ЕС за платежните услуги, която е създадена, за да се подобри сигурността и на доверието на потребителите. Няма да има окончателно решение на въпроса с границата между Великобитания и Ирландия, докато Лондон и Брюксел не постигнат търговско споразумение. Това заяви британският министър на международната търговия Лиъм Фокс, цитиран от Би Би Си.  Въпросът за границата между Обединеното кралство и Ирландия е една от трите ключови точки от преговорите, по които трябва да бъде постигнат достатъчен напредък, за да може Евросъюзът да започне разговори за бъдещите отношения с Лондон. През миналата седмица Ирландия заплаши, че ще блокира втората фаза от преговорите за \"Брекзит\", ако предложенията на Великобритания за решение на граничния въпрос не я удовлетворяват. Ирландският премиер прави \"всичко възможно\", за да избегне предсрочни избори, заяви говорителят му, цитиран от \"Политико\". Лео Варадкар се е срещнал с лидера на опозиционна партия, който иска вот на недоверие срещу вицепремиерката Франсис Фицджералд, обвинена, че не е защитила човек, подал сигнал за нередности при полицейски акции. Ако вотът на недоверие успее, страната ще бъде изправена пред предсрочни парламентарни избори в решителен момент от преговорите за \"Брекзит\", които пряко засягат Дъблин. Отстраненият регионален премиер на Каталуня Карлес Пучдемон започна предизборната си кампания от Белгия, съобщава \"Политико\". Той призова гласоподавателите да \"ратифицират\" независимостта на областта.  , каза Пучдемон, цитиран от белгийския в. \"Соар\". През октомври испанският премиер отстрани регионалния парламент в Барселона и наложи пряко управление върху областта. Пучдемон и министите му са обвинени от прокуратурата в Мадрид в организиране на бунт, подклаждане на размирици и обсебване на властта. Сепаратистките партии може да не запазят абсолютното си мнозинство в регионалния парламент след извънредните избори, докато юнионистките партии вероятно ще подобрят значително изборния си резултат, сочи анкета на социологическата агенция \"Метроскопия\" за в. \"Паис\", цитирани от Ройтерс. На 21 декември сепаратистките партии биха получили 46% от гласовете в сравнение с 47.7% на изборите през септември 2015 г. Тези, които искат оставане в Испания, също ще разчитат на 46% - с 6% по-висок резултат от предишния вот. Близо 23% от избирателите още не са решили за кого да дадат гласа си, сочи още анкетата.", "date": "2017.11.27", "title": "Протестиращи залашиха евродепутати в Полша със смърт"}
{"url": "http://clubz.bg/61189-humor_kojto_ne_stava_i_za_chep_za_zele", "text": "Ако „Биг брадър“ събира главно персонажи, които да покажат най-голямата простотия, на която са способни, не се заблуждавайте, че в останалото ефирно време подходът към гостите е различен. Телевизиите вече залагат основно на герои, които могат да произведат пред камерата някоя превъзходна глупост, оригинална обида или интересна лъжа. И никога няма опасност домакинът да влезе в противоречие с тях, той просто ще подклажда огъня. Трябва да се признае на Вежди Рашидов, че вече седем години, откакто влезе във властта, той е сред най-атрактивните гости в телевизиите – не и в печата, където интервютата му почти винаги излизаха добре почистени от най-фрапиращата особеност на неговото слово, този културен миш-маш от незапомнени правилно фрази и сгрешени думи, подправен с известна доза агресия към всички, които не му се възхищават. Но как да устои на тази суета, как да се възпре от тази наслада да сподели с народа собственото си величие… Вежди Рашидов: В България остава това, което за чеп за зеле не става...  В БНТ, където по време на своето министерстване Рашидов заплаши водещия Георги Ангелов  , и днес той е сред най-драгите гости. Мина-не мина месец от предишното му гостуване, Георги Любенов пак намери повод да извади този жокер на политическия цирк – уж да говори за конгреса на ГЕРБ, но без да има да има какво да каже по темата. Сигурно няма как иначе: публиката има ежечасна нужда да бъде разсмивана между ходенето по въже и дресурата на лъвове на телевизионната арена. Представен като скулптор, депутат, шеф на комисия и бивш министър, гостът реши да поправи водещия: След като бе похвален, че открива изложба за рождения си ден след две седмици, Рашидов сподели, че ще представи платно на Рембранд, водещият Георги Любенов възкликна, че картината сигурно е много скъпа и вероятно гостът ще го обвини, че казва не колко е хубаво, а колко е скъпо. Но Рашидов го отведе в неподозирана посока: Думите на Вежди Рашидов най-вероятно не се отнасят за медиите, финансирани под една или друга форма с държавни пари – защото те надали правят медиите зависими, напротив – те са напълно свободни да канят през месец председателя на Комисията по култура… Впрочем, някой помни ли как се казваха предишните шефове на тази комисия? Освен Слави Бинев, който също забавляваше публиката в ефир. Тях май не виждахме толкова често в държавния ефир. Та председателят на комисия сподели радостта си, че по време на европредседателството ще открие още една изложба – „срещу телевизията, на „Сан Стефано“, след 2 години „застой“ ще покаже нови непоказвани скулптури и рисунки: След това Рашидов изброи другите изложби, които му предстоят – в Люксембург, Монако, Москва, Истанбул… А когато му остане време, може би работи и като депутат? Гостът похвали начинанието на Волен Сидеров с галерията, която наскоро откри – същия Сидеров, когото при нахлуването му в НАТФИЗ тогава министър Рашидов нарече  . Дали е редно държавната БНТ да ни предлага подобен тип хумор: Може би говори за хората от „Атака“? Кое е ценното в този словесен поток на Рашидов?! Ако го канят заради хумора, дори в БНТ има по-подходящи предавания.", "date": "2017.11.27", "title": "Хумор, който не става и за чеп за зеле"}
{"url": "http://clubz.bg/61178-atanas_atanasov_ivan_kostov_promeni_posokata_na_dyrjavata_na_zapad", "text": "Това заяви лидерът на ДСБ Атанас Атанасов пред Би Ай Ти. Така той коментира изявлението на Костов от вчера за плановете за отпадане на давността за престъпления при приватизацията. \"Нямам нужда от народната любов. Има нужда от истина\" Според Атанасов идеята на управляващите е новият антикорупционен орган да се занимава най-вече със събития, станали преди 20 години. Според него ще има опит да се отклони общественото внимание от това как Бойко Борисов разпределя порциите между своя тесен кръг от приятели. Така Атанасов коментира конгреса на ГЕРБ, който също се проведе вчера. Според него Борисов е притеснен, защто той знае, че ГЕРБ губи обществено доверие и се подкрепя само от 800 000 държвни служители. Според него управляващите и опозицията взаимно надъхвта електората си със скандали между тях, от които нищо съещствено не е произтекло. Атанасов припомни, че сега е времето, в което се приема бюджета, но дебатите по него вървят между другото. Той припомни, че България е член на ЕС от 10 години, но дори Сърбия и Македония имат по-висок жизнен стандарт. Според него ако европейските средства са били усвоявани в обществена полза България днес е щяла да бъде друга. За декларацията на ГЕРБ, с която се заявява, че партията никога няма да прави коалиция с БСП Атанасов припомни, че преди 3 години тогавашният соцлидер Михаил Миков е отказал коалиция на Борисов. Сегашният лидер на БСП Корнелия Нинова пък е отказала да стане председател на парламента, а Деница Златева е отказала да остане вицепремиер в сегашното правителство. Според него ако се наложи Борисов ще намери начин да прекачи обещанието си, че няма да прави коалиция с БСП.", "date": "2017.11.27", "title": "Атанас Атанасов: Иван Костов промени посоката на държавата на Запад"}
{"url": "http://clubz.bg/61180-kitaj_zasilva_%E2%80%9Ctoaletnata_revolyuciq%E2%80%9D", "text": "Китай трябва да продължава усилията да “революционизира” тоалетните си, докато задачата бъде изпълнена, каза президентът Си Дзинпин, цитиран от държавните медии днес. Целта е да се засили развитието на туризма и да бъде подобрено качеството на живота, предаде Ройтерс. Си обяви “тоалетната революция” през 2015 г., за да отърве страната си от това, което агенцията нарича “дълбоко вкоренени проблеми на липса на цивилизованост”. Китайската национална туристическа администрация наскоро обяви планове да построи 64 000 нови тоалетни между 2018 и 2020 г. Откакто дойде на власт през 2012 г., Си редовно посещава домове на хора в провинцията и проверява дали обитателите им използват септични ями или тоалетни с канализация, пише Ройтерс. В програмна реч пред конгреса на управляващата Комунистическа партия през октомври Си за първи път от 1981 г. насам предефинира “основното противоречие”, пред което е изправено китайското общество в това, че то днес се нуждае не просто от повече растеж, но от по-равен растеж, така че да задоволи желанията на хората за “по-хубав живот”.", "date": "2017.11.27", "title": "Китай засилва “тоалетната революция”"}
{"url": "http://clubz.bg/61185-borisov_razchitame_na_kitaj_za_magistralite", "text": "България ще разчита на Китай за големи инфраструктурни проекти, които са на етап планиране или довършване, като магистралите \"Хемус\" и \"Черно море\" и жп линията Русе - Варна. Освен домакин за председателството на ЕС догодина страната ни ще посрещне и участниците в т.нар. форум \"16+1\", в който влизат Китай и страните от Централна и Източна Европа. Това се похвали лично премиерът Бойко Борисов, който днес е в Унгария за участие във форума. В изказването си по време на пленарната сесия Борисов посочи, че форумът е принос към сътрудничеството между ЕС и Китай, от което те имат взаимна изгода, а България ще участва активно в работата по това сътрудничество. Премиерът посочи още, че след стартирането през 2012 г. на механизма за редовни срещи между ръководителите на Китай и страните от ЦИЕ китайските компании са засилили присъствието си в областта на инфраструктурата в този регион. Другите възможности за сътрудничество са в енергетиката, селското стопанство, индустриалните зони, електронната търговия, иновациите, медицината. По думите на Борисов реализацията на проекти в тези области ще доведе до откриването на нови paбoтни мecтa, повишаване cтaндapтa нa живoт и нов тлacъĸ нa иĸoнoмичecĸия pacтeж. По думите му това домакинство ще е в \"знаменателна\" за страната ни година предвид първото българско председателство на Съвета на Евросъюза.   С Борисов пътуват министрите на транспорта, икономиката и туризма Ивайло Московски, Емил Караниколов и Николина Ангелкова.  ", "date": "2017.11.27", "title": "Борисов: Разчитаме на Китай за магистралите"}
{"url": "http://clubz.bg/61183-lokomotiv_plovdiv_i_cska_sofiq_shte_igraqt_bez_publika", "text": "Дисциплинарната комисия на БФС наказа \"Локомотив\" (Пловдив) и ЦСКА-София с по два мача лишаване от домакинство заради сбиването между фенове на двубоя в неделя на \"Лаута\", довело до спиране на срещата и прибиране на отборите в съблекалнята. Фенове на \"Спартак\" (Москва) предизвикали баталните сцени в Пловдив Санкцията \"лишаване от домакинство\" е заменена със забрана за игра пред публика. Така двата тима ще играят на своите стадиони, но пред закрити врата. Масов бой между фенове спря мача \"Локомотив\" (Пд) - ЦСКА-София По няколко направления \"Локомотив\" е глобен с общо 14 000 лева, а ЦСКА с 14 300 лв. Самото нахлуване на публика край терена коства на двата клуба по 10 000 лв. и домакински мачове без публика. \"Черно-белите\" са санкционирани за хвърлени предмети, нецензурни скандирания - по 1000 лв., и 2000 лв. за \"извършено нарушение от публиката на отбора гост\". \"Червените\" ще се бръкнат с 300 лв. за използване на факли и димки, 1000 лв. за хвърлени димки на пистата, 1000 лв. за нецензурни скандирания и 2000 лв. за \"нерегламентирано използване на бомбички\". ЦСКА се задължава от комисията да възстанови щетите на ст. \"Локомотив\" - счупената ограда, например. Скандалната ситуация се разигра в края на първото полувреме, когато от двата сектора зад вратите на пистата нахлу публика и си спретна здрав бой. След укротяване на страстите от полицията мачът бе подновен и завърши. Според старши комисар Атанас Илков от полицията, фенове на \"Локомотив\" - сред тях руски хулигани, привърженици на \"Спартак\" (Москва), са слезли първи край терена и са предизвикали \"червените\", които на свой ред счупиха загражденията. Масов бой между фенове спря мача \"Локомотив\" (Пд) - ЦСКА-София", "date": "2017.11.27", "title": "\"Локомотив\" (Пловдив) и ЦСКА-София ще играят без публика"}
{"url": "http://clubz.bg/61193-bylgariq_i_kipyr_shte_si_sytrudnichat_v_koraboplavaneto_i_kulturata", "text": "Отличният политически диалог между България и Кипър е естествено продължение на дългогодишните културни и исторически връзки и на споделените ценности на държавите членки на ЕС. Това заяви държавният глава Румен Радев на съвместна пресконференция с президента на Република Кипър Никос Анастасиадис. Българският държавен глава е на официално посещение в страната по покана на кипърския си колега. По време на посещението между двете страни бяха подписани Меморандум за сътрудничество в областта на корабоплаването и тригодишна Програма за сътрудничество в областта на културата, образованието и науката за периода 2018-2021 г. от заместник-министъра на външните работи на България Емилия Кралева и министъра на земеделието, развитието на селските райони и околната среда Никос Кугиялис. Румен Радев запозна Никос Анастасиадис с приоритетите на България в рамките на предстоящото председателство на Съвета на Европейския съюз през 2018 г. Насърчаването на конкурентоспособността на отделните европейски държави и на Европейския съюз е възможно да бъде постигнато само чрез утвърждаването на Кохезионната политика като фактор за икономически растеж, подчертаха двамата президенти. Българският президент призова за нови мерки в подкрепа на бизнеса, които да насърчат двустранния икономически обмен, който през 2015 г. достига 200 млн. лева. Никос Анастасиадис оцени от своя страна високо и приноса, който българската общност в Кипър има за икономическото развитие на страната. Президентът Радев изрази признателността на страната ни за създадените от Република Кипър отлични условия за живот, труд и образование за многобройната българска общност на острова. Румен Радев и Никос Анастасиадис бяха единодушни, че проектите за диверсификация на източниците и маршрутите за пренос на енергийни ресурси за нашия регион са в интерес на сигурността и развитието и изискват обединените усилия на всички държави от Югоизточна Европа. Президентът Никос Анастасиадис изрази увереност, че България ще бъде достоен ръководител на дискусиите по време на нашето председателство на Съвета на ЕС и пожела успех на страната ни. Той добави, че България има подкрепата на Кипър за създаване на добросъседски отношения и разширяване на сътрудничеството със страните от Западните Балкани. По време на срещата Румен Радев изрази подкрепата си за усилията на Кипър за укрепване на мира, стабилността и сътрудничеството в регионите на Източното Средиземноморие, Близкия изток и Северна Африка в рамките на различните формати за политически диалог.", "date": "2017.11.27", "title": "България и Кипър ще си сътрудничат в корабоплаването и културата"}
{"url": "http://clubz.bg/61196-momcheto_koeto_ni_grabna_syrceto", "text": "Григор Димитров се оказа вдъхновител и на поета Недялко Йорданов. Майсторът на изчистената до опростеност рима му е посветил своята нова творба. \"Момчето, което...\".  Ако още тук в съзнанието ви се появява някакъв натрапчив рефрен и изплува Панайот Панайтов по брега със запретнати ръкави на бяла риза и излъчване, което трябва да е романтично, вие определено сте на възраст 40+ (поне). А това, което ви се върти из главата звучи така: \"Момчето, което говори с морето на някакъв странен език, аз ли бях тогава...\". Общото между \"момчешката\" тема е авторството на Недялко Йорданов. Който колкото и да е вдъхновен и възхитен от Григор Димитров, използва познатата матрица, за да стихоплетства. Иначе драма има - лирическият герой изстрадва своята победа \"през сълзи\". При това тук емоционалната температура градира -  не само за себе си, за Татко и Мама (с главни букви), не само за дамата си (Дама, отново главни букви, нейният ообраз не е еднозначен - тя е въведена като \"одумвана\"), за \"тези, които в чужбина милеят за свойта родина\" (\"прокудени\" в стил немили-недраги) и тук е кулминацията - \"За всички нас...За всички нас\" (което се римува със \"съдбоносен час\"). Има и социален елемент в иначе тази творба в образа на \"тъжните, бедни\" и в \"Европа последни\". Накрая е призивът: Ето и цялата творба: Момчето, което ни грабна сърцето... \n\tКак рухна на корта... Момчето което... Ах, как ни докара в жестокия мач \n\tдо ужас... до радост... до гордост... до плач... Момчето, което през сълзи ни гледа... \n\tКоето изстрада свойта победа. Не само за себе си... За Татко и Мама... \n\tНе само за свойта одумвана Дама... Не само за тези, които в чужбина... \n\tвсе още милеят за свойта родина. Макар и далече... Прокудени... Пак \n\tразвяват щастливи родния флаг. Не само за тях... В съдбоносния час... \n\tЗа всичките нас... За всичките нас. Макар и отчаяни... Тъжни... И бедни... \n\tМакар във Европа до днеска последни... Момчето, което ни вля малко сила... \n\tБългарийо свята... Българийо мила. Момчето, което любов заслужава \n\tМомчето, което ще пада... ще става... Но здраво да стъпва на двата си крака, \n\tзащото кой знае какво ли го чака... Защото такива сме... Зли, безпощадни \n\tкъм тоз, който утре посмее да падне... И затова тези думички пиша: \n\tДори и тогава, усмихвай се, Гриша. 27 ноември \n\t6.11 ч. сутринта    ", "date": "2017.11.27", "title": "Момчето, което... ни грабна сърцето"}
{"url": "http://clubz.bg/61197-da_se_prodadem_na_bylgarskite_oligarsi", "text": "Опитът за орязване на партийните субсидии за извънпарламентарните партии, който мина успешно през Комисията по бюджет и финанси в парламента, накара \"Глас народен\" да се обърне към всички \"братя по съдба\" - тоест извънпарламентарни партии, с обща оферта - \"Да се продадем на българските олигарси\". Миналата седмица бюджетната комисия изненадващо и без дискусия и мотиви прие предложение на депутати от \"Воля\" на Веселин Марешки държавната субсидия на парламентарните формации през 2018 г. да остане по 11 лв. на глас от последните избори, а за прескочилите 1%, но не и 4-процентовата бариера партии тя да е 11 пъти по-ниска - 1 лв. на глас. Практически догодина това засяга само една формация - \"Възраждане\", защото партиите, участвали в коалиции и невлезли в парламента нямат право на държавни пари - по закон. И все пак бюджетната комисия оряза субсидията на една партия Предложението, което предстои да се гласува окончателно в пленарната зала, създава опасен прецедент - в момента \"потърпевша\" за 2018 г. и до следващия парламентарен вот може да е 1 формация, но в бъдеще могат да са много повече. Затова и от \"Глас народен\" излизат с инициативата. И извън иронията - с призив този път да не са разединени срещу акцията по идея на \"Воля\" и реализираща се от ГЕРБ, БСП и ДПС. Ето и самата оферта - в три точки:", "date": "2017.11.27", "title": "\"Да се продадем на българските олигарси\""}
{"url": "http://clubz.bg/61191-maznoto_e_po_vredno_ot_sladkoto_silno_preuvelicheno_ot_zaharnata_industriq", "text": "Захарната индустрия е плащала на учени, за да представят по-слаба връзка между употребата на захар и сърдечните проблеми, като вместо това обвинят наситените мазнини, показват исторически документи, съобщи \"Ню Йорк таймс\". Става дума за вътрешна документация на индустрията, открита наскоро от изследователи в Калифорнийския университет. През 1967 г. Фондацията за изследване на захарта, организацията, която днес е Захарната асоциация в САЩ, е платила на трима учени от Харвард еквивалента на днешни 50 000 долара, за да публикуват ревю на поредица изследвания върху захарта, мазнините и сърдечните заболявания. Те са специално подбрани по такъв начин, че наситените мазнини да са основният виновник за увеличението на сърдечни проблеми сред американците - и са публикувани в престижния New England Journal of Medicine. Този тип статии в научните журнали комбинират множество изследвания от един тип и вадят общи изводи. По тази причини те са много по-важни от единичните изследвания за това как се развива впоследствие научният диалог. Как да отслабваме и да ядем сладко Нито учените, нито мениджърите на захарните компании са вече живи - но видно са оставили следа в професията си. Един от тях е доктор Марк Хегстед, който става шеф на Министерството по агрикултура, а през 1977 г. помага в писането на първите диетични насоки на федералното правителство. Друг е д-р Фредрик Дж. Стеър, който става директор на департамента по нутрициология в Харвард. Макар да става дума за случай отпреди 50 години, напоследък излизат все повече данни за начините, по които големите корпорации се месят в науката за храните. През миналата година \"Ню Йорк таймс\" разкри, че \"Кока-Кола\" е наливала милиони в изследвания, които да омаловажат връзката между употребата на захар и затлъстяването. Това лято пък Асошиейтед прес съобщи за производители на сладки, които са финансирали изследвания, според които децата, които ядат бонбони, са по-леки от тези, които не харесват сладко.", "date": "2017.11.27", "title": "Мазното е по-вредно от сладкото? Силно преувеличено от захарната индустрия"}
{"url": "http://clubz.bg/61188-bsp_s_otvoreno_pismo_borisov_izvini_se_za_levski", "text": "БСП излезе с \"отворено писмо\" до българските граждани в отговор на реплика на премиера Бойко Борисов от речта му пред Националното събрание на ГЕРБ. То се проведе в неделя в София и Борисов бе единодушно и без конкуренция преизбран за лидер. БСП стартира национална кампания за отмяна на санкциите срещу Русия В словото си той говори за критиките на левицата за строежа на оградата по границата ни с Турция и филма на Елена Йончева, който показва как мигранти прескачат съоръжението. В репликата му се споменава Васил Левски. Резултатът - БСП настоява Бойко Борисов да се извини на народа. Ето пълния текст на писмото на социалистите:", "date": "2017.11.27", "title": "БСП с отворено писмо: Борисов, извини се за Левски!"}
{"url": "http://clubz.bg/61190-i_lukarski_iska_doklada_belene_po_zakona_za_dostyp_do_informaciq", "text": "И лидерът на СДС Божидар Лукарски се включи в разговора за АЕЦ \"Белене\". Той обаче не пита нищо енергийната министърка Теменужка Петкова, а е изпратил до председателя на Съвета на директорите на Българския енергиен холдинг Петър Илиев писмо. В него седесарят настоява да получи копие от окончателния доклад на БАН за възможността за реализация на активите на АЕЦ \"Белене\". Лукарски се позовава на чл. 24 от Закона за достъп до обществена информация в искането си. По-рано днес с настояване Петкова и властите да оповестят доклада за \"Белене\" и анализите към него се обърнаха от ДСБ/Нова република, Да, България, Зелените, БЗНС и ДЕОС. ДСБ, \"Да, България\" и компания: Защо докладите за \"Белене\" са тайни? Неотдавна министър Теменужка Петкова сама съобщи, че докладът на БАН е секретен. Защо - така и не стана ясно. Министърката тогава се ангажира да види какво може да се направи за публичността му, но към момента не се е случило нищо извън едно кратко представяне на заключения в устна форма с нейно участие. При положение, че документът се води конфиденциален, то достъпът до него по реда на Закона за достъп до обществена информация не би трябвало да се случи. Процедурата по закон е следната - след като е изпратено заявлението за достъп до обществена информация, институцията има 14-дневен срок да отговори на поставените въпроси или да откаже. Този срок може да се отлага еднократно с още 2 седмици. При липса на отговори или отказ от предоставяне на информация  решението може да се обжална по съдебер ред. А докладът на БАН за \"Белене\" се оказва... таен А докладът на БАН за \"Белене\" се оказва... таен", "date": "2017.11.27", "title": "И Лукарски иска доклада \"Белене\" - по закона за достъп до информация "}
{"url": "http://clubz.bg/61194-merkel_poe_kurs_kym_shiroka_koaliciq_shulc_zasega_mylchi", "text": "След четирачасови дебати снощи в централата в Берлин на Християндемократическия съюз (ХДС) - дом “Конрад Аденауер”, членовете на партийното ръководство казаха “да” на формирането на широка управленска коалиция със социалдемократите. Сега топката била в полето на социалдемократите. Натиск върху Шулц да приеме коалиция с Меркел Подобна позиция изрази и премиерът на Северен Рейн-Вестфалия и заместник на Меркел по партийна линия Армин Лашет. Той обаче уточни, че преговори със социалдемократите изключват едностранен компромис от страна на ХДС. По-остър беше шефът на парламентарната фракция на ХДС Фолкер Каудер: Според заместник-председателката на ХДС и приближена на Меркел Юлия Кльокнер разговори по сформиране на широка коалиция със социалдемократите ще има едва през януари догодина: Кльокнер предупреди социалдемократите да не затрудняват преговорите с нереални претенции. Тя проявявала разбиране, че не било лесно ГСДП да се отвърне от позицията си да излезе в опозиция и да тръгне към преговори за съставяне на широка коалиция. Меркел категорично против нови избори На парламентарните избори на 24 септември ГСДП постигна най-лошия си резултат в историята на ФРГ – едва 20,5 на сто от бюлетините. Тогава партийният лидер Мартин Шулц категорично обяви, че социалдемократите излизат в опозиция. Засега Шулц пази пълно мълчание. Позиция изрази председателят на парламентарната фракция на ГСДП Карл Лаутербах: Федералният президент Франк-Валтер Щайнмайер е категорично против подобна опция. Не можело да се каже на избирателите, че на вота на 24 септември са пуснали погрешната бюлетина и сега трябвало да поправят грешката си. Според наблюдатели решаващият ден ще е идният четвъртък. Тогава Щайнмайер ще разговаря в двореца “Белвю” с лидерите на ХДС Ангела Меркел, на баварския Християнсоциален съюз (ХСС) Хорст Зеехофер (двете партии се наричат “Съюзът”, имат една парламентарна група) и на ГСДП Мартин Шулц. Щайнмайер е от редиците на ГСДП, макар като държавен глава да е замразил членството си. Вън от съмнение е обаче, че влиянието му върху Шулц е голямо. В крайна сметка сега точно от лидера на социалдемократите зависи дали ще се формира широка управленска коалиция или ще се стигне до предсрочни избори. Такива във ФРГ е имало само два пъти, и то при загубен вот на доверие в пленарна зала. Никога обаче това не се е случвало поради невъзможност да се състави кабинет. Меркел категорично против нови избори", "date": "2017.11.27", "title": "Меркел пое курс към широка коалиция. Шулц засега мълчи"}
{"url": "http://clubz.bg/61177-vynshno_syvetva_kak_da_se_opazim_na_ostrov_bali", "text": "Заради изригването на вулкана Агунг на остров Бали в българското посолство в Индонезия е създаден кризисен щаб, съобщиха от Министерството на външните работи. Това стана със заповед на министър Екатерина Захариева. Същевременно на втория етаж на международното летище в Бали функционира информационно бюро за гражданите на държавите членки на ЕС. Там те могат да получат подробна информация за обстановката и възможностите за консулска защита. Българка на о. Бали: Идвайте със защитни маски и очила Летището бе затворено днес най-малко за 24 часа заради продължаващото изригване. Това до доведе до отмяната на 445 полета и засегна 59 000 души. До днес по обед българско време с мисията ни в Джакарта се е свързала група от 10 български граждани, които са на почивка на острова. Тя се намира далеч от зоната на вулкана и е в безопасност в хотела, в който е отседнала. Към този момент няма български граждани, потърсили съдействие от бюрото за европейски граждани на летището в Бали. МВнР съветва българските граждани, които планират пътуване до о. Бали, предварително да се свържат с авиокомпанията и туристическата агенция, която са избрали. Препоръчва се на тези, които пребивават и пътуват за острова, да бъдат предпазливи, да не навлизат в определената ограничителна зона, да се осведомят предварително подробно за актуалната обстановка, да следят информацията в местните медии и да спазват стриктно указанията за безопасност на властите. 59 000 засегнати от отменени полети на о. Бали Министерството и посолството призовават всички българи, намиращи се понастоящем на Бали, да се регистрират на сайта на министерството в рубриката  , като предоставят мобилен телефон, имейл и точен адрес на местопребиваване на острова. Така, при необходимост, консулските ни власти ще могат да окажат своевременна помощ. На българските граждани, намиращи се на о. Бали, се препоръчва да вземат следните лични мерки за безопасност: Кризисният щаб в посолството в Джакарта е на разположение на българските граждани денонощно. В случай на нужда или необходимост от актуална информация за обстановката на о. Бали те могат да се свържат с мисията ни в Индонезия на тел.   или на денонощния дежурен тел.:  . 59 000 засегнати от отменени полети на о. Бали", "date": "2017.11.27", "title": "Външно съветва: Как да се опазим на остров Бали"}
{"url": "http://clubz.bg/61169-chetirima_magistrati_podslushvani_nezakonno", "text": "Спрямо четирима магистрати е имало неправомерно прилагане на специални разузнавателни средства (СРС). Това се казва в  на Националното бюро за контрол на СРС за 2016 г., който бе приет в края на миналата седмица от ресорната парламентарна комисия при закрити врати.  През изминалата година бюрото е започнало проверки за правомерност в прилагането на СРС (подслушване, следене, наблюдение, проследяване и пр.) за 88 случая. 81 от тях са по сигнали на граждани, между които  , отчитат от ведомството на Бойко Рашков. В доклада не се споменава подробно как са приключили проверките срещу народните представители, магистратите и адвокатите, освен, че работата по преписките е приключила, а лицата са уведомени за резултата. Казва се само, че  . Не по правилата е било и \"слушането\" на още един гражданин. Констатациите на бюрото се базират на липса на данни за извършени тежки престъпления, липса на данни за съпричастност на конкретното лице към конкретното престъпление, даване на разрешение от некомпетентен орган, както и на даване на срок за прилагане на СРС, по-дълъг от разрешения по закон. През лятото самият Бойко Рашков публично обяви, че е имало незаконно подслушване на политици, магистрати и журналисти, но после спря с изявленията. През миналата седмица от БСП поискаха темата да се разнищи в парламента. Кой иска да върне безконтролното подслушване? Като цяло докладът отразява позитивни тенденции в намаляването на безразборното и безконтролно \"слушане\", каквото имаше в изобилие през изминалите шест-седем години. Новото е, че този път не Софийският градски съд (СГС), а  за СРС, което се дължи на подалия сам оставка вече бивш шеф на СГС Калоян Топалов. Той замести компрометираната именно на тема СРС председателка Владимира Янева. В същото време обаче специализираният съд не смогвал с обработката на всички искания, от което съществува риск от хаос. От бюрото обаче отчитат  . Отбелязват също така, че   за нарушения на правилата по прилагането на \"слушането\", но все още имала  През 2016 г. са започнали процедури за подслушване, следене и пр. на 2749 лица, като през предходната година те са били 2638, а през 2014 г. с близо 35% повече - 4202. Пикът е бил през 2011 г. - имало е искания за 8184 лица. От тези данни бюрото вади извода, че след 2011 г. е започнала  , а през 2016-а - даже на стабилизиране. От ведомството на Бойко Рашков смятат, че положителната тенденция се дължи на редица фактори като засиления контрол на самите заявители, задължението всички материали на заявителя да минават първо през съдия, както и изпратените над 100 становища на бюрото до главния прокурор, министъра на вътрешните работи, шефа на ДАНС и др.  Най-много искания за подслушване са дошли от МВР и прокуратурата, каквато е и статистиката за 2015 г. Намаление обаче има в исканията, дошли от ДАНС - регистриран е спад с около 9 на сто (10,08% за 2016 г. при 19,16 на сто през 2015 г.). За това обаче си има обяснение - едното е връщането на ГДБОП от ДАНС в редиците на вътрешното ведомство, а втората е От бюрото обаче отчитат, че в сравнение с предходната година се е   - скокът е с 26%. Най-често исканията за подслушване са били по адрес на: организирани престъпни групи (2108 бр.), наркотици (702), акцизни стоки (307), кражби (235), измама (160), подкуп - едва 94 броя. За сравнение, през 2015 г. е имало двойно по-малко искания за СРС за разкриване на престъпления, свързани с ОПГ. През същата година обаче е имало 175 искания за подслушвания за вземане и даване на подкупи. Почти няма такива за шпионаж и издаване на държавни тайни. . Или разрешенията са се увеличили с 21 на сто спрямо 2015 г., когато са били 4034 броя. Най-много са дадени от Специализирания наказателен съд (2179), следван от окръжните съдилища в Пловдив, Стара Загора и Благоевград. Разрешенията, идващи от СГС, са драстично намалели до скромните 90 броя (2% от общите) на фона на това, че преди две години СГС издаваше над 40 на сто от всички разрешения (2298 броя от общо 5604), а през 2015 г. - 837 броя, или 21 на сто от всички. Позитивното в този доклад е, че през 2016 г. не е било открито характерното за предходни години нарушение даване на разрешение за комбинация от престъпления, за част от които обаче законът не предвижда прилагане на СРС. Съдиите вече давали зелена светлина за подслушване само за онези престъпления, за които законът го позволява.  От бюрото прилагат друг пример за работата с държавното обвинение - със случай, в който вече е било дадено разрешение за прилагане на СРС за 180 дни (т.е. половин година), след като обаче вече е било приложено СРС за същия срок, но от друг заявител. Разрешението е издадено от един и същ съдия. Така правата на лицето са били нарушени за 11 месеца при разрешени от закона до 6 месеца. Последвалата прокурорска проверка обаче излязла с решение за  . Бойко Рашков: Прокуратурата и ДАНС искат безконтролно подслушване От бюрото са сезирали през миналата година прокуратурата и за неправомерно прилагане на СРС спрямо военен прокурор. Разрешението не е било дадено от СГС, както би трябвало, а вместо това исканията са били отправени към Софийския окръжен съд, а впоследствие и към военния. През 2016 г. са  , което е почти двойно повече спрямо 2015-а.  . Следват МВР и прокуратурите. От доклада става ясно, че основните причини за отказите са \"недостатъчна мотивираност\", \"отправени са до некомпетентен съд или са изготвени от некомпетентен заявител\". Все пак от бюрото откриват още една положителна тенденция - съдиите вече не връщали неотговащите на закона искания с устно разпореждане да се изчистят недостатъците, а както е по закон, постановявали отказ. В резултат на прилагането на СРС са изготвени 1413 веществени доказателствени средства, с 15% по-малко от 2015 г. Бойко Рашков: Прокуратурата и ДАНС искат безконтролно подслушване", "date": "2017.11.27", "title": "Четирима магистрати подслушвани незаконно"}
{"url": "http://clubz.bg/61195-borisov_mychitelno_sydi_ninova_tq_nego_syshto", "text": "Днес започна делото между премиера Бойко Борисов и лидерката на БСП Корнелия Нинова. Двамата се съдят за обидни реплики пред медиите един към друг. Борисов първи завежда иск срещу Нинова за 26 000 лева и репликата й \"Крадецът вика дръжте крадеца!\" по адрес на премиера. Контраисковете на лидерката на БСП са свързани с няколко реплики - едното е определението \"Г-жа Лъжа\", друго е твърдението, че е била \"активист на СДС\". Обичайно всички искове бяха събрани в едно дело за клевета, което се гледа днес на първо заседание в Софийски градски съд. БСП: Още ли Нинова е \"г-жа Лъжа\"? Делото е \"мъчително\" за Борисов, който не го желае, заяви адвокатът му Марин Марковски днес. Но се налагало да го заведе. Според него не е обидно да наречеш някого \"активист на СДС\", защото дясната партия  \"не е Ислямска държава, терористична организация\". А не било доказано Борисов да я е наричал \"г-жа Лъжа\". Защитата на Нинова твърди, че репликите на премиера са били особено ощетяващи за лидерката на БСП, защото са изречени по време на предизборна кампания. Нинова иска общо 30 000 лв обезщетение. Следващото заседание на делото е насрочено за 21 май 2018 г.", "date": "2017.11.27", "title": "Борисов \"мъчително\" съди Нинова, тя него - също"}
