{"url": "https://clubz.bg/83464-bsp_za_rezultata_si_niska_aktivnost_i_strah_ot_uvolneniq", "text": "Ниска избирателна активност и страх от уволнения. Така от БСП коментираха първоначалните резултати от евровота, според които ГЕРБ води убедително пред червената партия. Само допреди месец социологическите агенции отреждаха преднина за левицата, макар и в рамките на статистическата грешка.  Първоначално от пресцентъра на БСП бяха обявили пресконференция в 20,30 ч. На влизане в централата на \"Позитано\" 20 обаче говори заместник-председателят на ПГ на „БСП за България“ и председател на Националния предизборен щаб на партията Георги Свиленски. По думите му от БСП няма да коментират резултати преди да приключи паралелното ни преброяване, защото \"предварителните данни са разнопосочни\". Той уточни, че утре Изпълнителното бюро на БСП ще заседава и след това ще има пресконференция.", "date": "2019.05.26", "title": "БСП за резултата си: ниска активност и страх от уволнения"}
{"url": "https://clubz.bg/83453-mihail_konstantinov_dannite_za_izbiratelnata_aktivnost_sa_nerealistichni", "text": "Официалните данни за избирателната активност у нас не са реалистични. Това заяви председателят на управителния съвет на „Информационно обслужване“ - математикът Михаил Константинов в предаването „Обеден блок“ на програма „Хоризонт“. Към 17,30 ч избирателната активност беше 25,5% по официални данни. Той припомни, че евроизбори у нас привличат около 2-2,5 млн. гласоподаватели и отново активността ще бъде в тези граници. Крайният срок на ЦИК да обяви окончателни резултати от евровота след преброяване на всички гласове е сряда, но още към 20 часа днес социолозите ще обявят достоверни данни или най-малкото разпределението на мандатите, каза още Михаил Константинов.", "date": "2019.05.26", "title": "Михаил Константинов: Данните за избирателната активност са нереалистични"}
{"url": "https://clubz.bg/83455-gerb_pecheli_evrovota_s_ubeditelna_prednina_pred_bsp", "text": "ГЕРБ печели евровота с убедителна преднина пред БСП. Това показват резултатите на големите социологически агенции след края на изборния ден. Засега мандати в следващия Европейски парламент взимат ГЕРБ, БСП, ДПС, ВМРО и \"Демократична България\". Коалицията около управляващата партия печели европейските избори с близо 33% от гласовете. Това показват първите прогнозни данни от   веднага след 19 ч.   остава втора с 23%. Третото място е за  с 13,2%. Според първите данни представители в ЕП изпращат  (6,8%)  (5,9%). За момента „Воля – Българските родолюбци” е с 3,9%. Така по първоначални изчисления на \"Алфа рисърч\"  Според \"Галъп интърнешънъл\" разпределението на мандатите за ЕП има следния вид:   Според данните на \"Екзакта\"   Според анализатора ГЕРБ трябва да направи промени в начина си на управление. , която продължаваше и в изборния ден с оферти за гориво на по-ниски цени. Според \"Алфа рисърч\" партията на бизнесмена взима 3,9 на сто от гласовете. \"Воля\" не успява да мине и 4% подкрепа и според данните на \"Тренд\" - партията е с 3,7 на сто, а според \"Галъп интърнешънъл\" - 3,5 на сто. На вниманието на ЦИК: Марешки съблазнява избиратели. Евтино Въпреки че  , която се яви на тези избори като независима, почти не водеше предизборна кампания, тя е с равен или по-висок процент от някои от партии - част от управляващата коалиция, като \"Патриоти за Валери Симеонов\" (НФСБ и още няколко партии) и \"Атака\" (с избрания си на тв кастинг водач на листа).  Според \"Тренд\"   и  са с по 1,2 на сто. Данните на \"Галъп\" са подобни за двете партии - 1,6% за \"Атака\" и \"Патриотите за Валери Симеонов\" - 1,4%. Въпреки добре познатото име, , която обединява няколко партии около АБВ, не взема повече от 1,5-1,6%% от гласовете. . \"Алфа рисърч\" отчете 26,5% гласували към 18,30 ч, \"Галъп интърнешънъл\" - 24,7 на сто към 17 ч, \"Тренд\" - 28,5% към 18 ч. От преференциите са се възползвали 42 на сто от гласувалите -  според данните на \"Алфа рисърч\". От \"Тренд\" измериха 48,6 на сто от избирателите, които поименно са отбелязали предпочетен от тях кандидат. Това са четвъртите евроизбори в България. На вотa, състоял се 20 май 2007 г., ЦИК отчете избирателна активност от 28,6% към 19 часа. Броят на действителните бюлетини беше 1 937 696. На 7 юни 2009 година България отново гласува на избори за Европейски парламент. Броят на действителните гласове бе 2 576 434. Избирателната активност към 19 часа е 37,49%. На 25 май 2014 година са третите избори за български представители в Европейския парламент. 35,8% е активността към 19 часа.", "date": "2019.05.26", "title": "ГЕРБ печели евровота с убедителна преднина пред БСП"}
{"url": "https://clubz.bg/83463-karakachanov_ne_znam_kak_utre_s_ataka_shte_se_gledame_v_ochite", "text": "Това каза пред БНТ лидерът на ВМРО Красимир Каракачанов след края на изборния ден в отговор на въпрос какво ще поиска ВМРО от коалиционните си партньори, след като формацията се оказа четвърта на гласуването за Европейския парламент - като според първоначалните резултати вкарва поне един евродепутат Ангел Джамбазки, с възможност и за още един. , попита той.  отбеляза лидерът на ВМРО. В отговор на въпрос задава ли се развод в патриотичната коалиция, Каракачанов отговори:", "date": "2019.05.26", "title": "Каракачанов: Не знам как утре с \"Атака\" ще се гледаме в очите"}
{"url": "https://clubz.bg/83447-chetvyrtata_zebra_zabyrzva_petata_na_ryba", "text": "Към 17,00 часа залозите на една от букмейкърските къщи показват, че четвъртата зебра е увеличила скоростта си, а петата е на ръба да постигне същото. Вижте резултатите  .  Дистанцията между първите две зебри се увеличава Към 15,30 часа - петата зебра с по-голям шанс Към 15,30 часа - петата зебра с по-голям шанс", "date": "2019.05.26", "title": "Четвъртата зебра забързва, петата - на ръба"}
{"url": "https://clubz.bg/83452-evropa_glasuva_po_aktivno_otkolkoto_predi_5_godini", "text": "Европейците гласуват по-активно на днешните избори за Европейски парламент, отколкото преди пет години, показват данните, публикувани от световните медии. Холандия, която гласува в петък отбеляза избирателна активност от 41,2% в сравнение с 37,3% на предишните евроизбори. Във Франция днес по обяд (13 часа българско време) активността е 19,26% при 15,7% в същия час на изборния ден преди пет години и се очаква тя да достигне 47%. По-късно днес данни от института Ифор (Ifop) показаха, че крайната избирателна активност във Франция се очертава 54%, т.е. с 10 пункта по-висока отколкато през 2014 г. и най-високата за последните 35 години. В Унгария в 15 часа (16 часа българско време) е 30,5% при 19,5% в същия час на изборния ден преди година и се очаква да достигне 36%. Наблюдателите в Словакия, която гласува вчера предричат избирателна активност от около 20%. Макар и ниска, тя е по-висока от 13-те процента през 2014 година - най-ниската избирателна активност в ЕС на тогавашните евроизбори. Румъния отбеляза в 13 часа активност от 31,42% в сравнение с 18,41% в същия час на изборния ден през 2014 г. Сега се очаква активността да достигне 46%. Успоредно с евроизборите в страната се провежда и референдум за реформи на съдебната система. Рекордьори по избирателна активност са гласувалите вчера малтийци със 72,6%. През 2014 г. тя беше 74,8%.", "date": "2019.05.26", "title": "Европа гласува по-активно отколкото преди 5 години"}
{"url": "https://clubz.bg/83449-fiat_krajsler_i_reno_pregovarqt_za_partorstvo", "text": "Фиат-Крайслер (Fiat Chrysler) и Рено (Renault) се очаква да потвърдят днес, че преговарят за възможно сътрудничество, докато управителният съвет на френския автомобилопроизводител е бил свикан рано тази сутрин да обсъди положението, предаде Ройтерс. Съобщението идва след новината от уикенда, че тези водещи световни автомобилни компании са в преговори за всеобхватно глобално партньорство, което може да адресира някои от главните слабости и на двете. Натискът за консолидация на производителите на автомобили се увеличи с предизвикателствата отправени от електрификацията на пътния транспорт, по-строгите регулации за емисиите и скъпите нови технологии за свързани и автономни превозни средства, които са в процес на развитие. По-рано тази година председателят на Фиат-Крайслер Джон Елкан - член на италианската династия Аниели, която контролира компанията - подчерта ангажимента на семейството към автомобилната промишленост. Но той добави, че то е готово на \"смели и креативни решения\", за да осигури солидно и привлекателно бъдеще на компанията. Фиат-Крайслер има високо печеливш бизнес с камионетките RAM и марката Jeep, но губи пари в Европа, където трудно се приспособява към ограниченията на емисиите. Рено, обратно, е пионер в електромобилите с относително горивно ефективни технологии на двигателите и силно присъствие на нововъзникващите пазари, но без бизнес в САЩ. Всяко партньорство би срещнало политическа и синдикална съпротива, особено в Италия. Повечето от европейските заводи на Фиат-Крайслер работят под 50% от капацитета си. Партньорство между Фиат-Крайслер и Рено няма да попречи на консолидация на съюза на Рено с японския автомобилопроизводител Нисан, пише Ройтерс, цитирайки неназован източник. Партньорството на Рено и Нисан, което се основава на размяна на акции, беше поставено на изпитание от скандал около бившия президент на групата Карлос Гон, който беше свален след ареста му миналата година по обвинения във финансови престъпления. Фиат-Крайслер и Рено заедно биха имали пазарна капитализация от близо 33 милиарда евро и общи глобални продажби от 8,7 милиона превозни средства. Партньорство, включващо и Нисан, би издигнало цялата група до автопроизводител номер 1 в света с годишни продажби от 13,8 милиона коли. То също би поддържало и плацдарм в Китай, където Фиат-Крайслер и Рено са маргинални играчи.", "date": "2019.05.26", "title": "Фиат-Крайслер и Рено преговарят за партьорство"}
{"url": "https://clubz.bg/83459-vakancuvashtite_v_gyrciq_zakysaha_za_byuletini", "text": "Българите, които почиват на гръцкия полуостров Халкидики са проявили голям интерес към евровота. И в избирателната секция в град Неа Мудания, най-близката до курортните селца на полуострова след Солун, бюлетините са свършили. С решение на Централната избирателна комисия и по разпореждане на вицепремиера и министър на външните работи Екатерина Захариева Министерството на външните работи пренасочи допълнителен брой от 100 бюлетини към избирателната секция в Неа Мудания. Това съобщиха от външно министерство. Българските граждани в Гърция могат да гласуват в изборите за членове за Европейски парламент от Република България в общо 13 избирателни секции, припомнят от външно министерство. И докато бюлетините пътуваха към сънародниците ни в Гърция, друга голяма част от почиващите се прибираха у дома. Натоварено беше движението по главен път Е-79 и по автомагистрала \"Струма\", като по-натоварено е движението по второкласен път 19 Симитли - Гоце Делчев. От МВР и Агенция \"Пътна инфраструктура\" обявиха, че са създали необходимата организация за справяне с по-интензивния трафик до 20.00 часа е въведена забрана за движение на тежкотоварни превозни средства над 12 тона по натоварените пътища. Натоварено беше и движението по магистралите \"Хемус\" и \"Тракия\" в посока София. \n\t ", "date": "2019.05.26", "title": "Ваканцуващите в Гърция закъсаха за бюлетини"}
{"url": "https://clubz.bg/83460-germaniq_skok_na_zelenite_i_krajnata_desnica", "text": "Скок на зелените и крайната десница на фона на отстъпление за управляващите ХДС-ХСС и социалдемократи и по-добро представяне на либералите, показват първите данни от евроизборите в най-голямата европейска страна, Германия, днес. ХДС-ХСС са първи с 28 места в следващия Европейски парламент (28,4% от вота) и с  шестима депутати по-малко, отколкото в сегашния. Зелените са втора политическа сила. Те печелят шест места повече от досегашните, за да стигнат до 18 мандата (18,15% от вота). Социалдемократите, които са част от голямата правителствена коалиция с ХДС- ХСС на канцлерката Ангела Меркел са трети с 16 места (16,37% от гласовете). Крайнодясната Алтернатива за Германия отбелязва напредък от пет мандата, за да достигне до общо 12 с 12,11% от гласовете. Тя е част от европейския алианс на популистите, доминиран от италианската Лига и френския Национален сбор. Либералните \"Свободни демократи\" и \"Свободни избиратели\", по-малка партия от същия политически цвят се връщат в играта с общо 9 мандата (и заедно 8,43% от вота). Три места и 2,8% от гласовете в следващия ЕП влиза новата и необвързана досега група \"Партията\". В Австрия печели дясноцентристката Народната партия на канцлера Себастиан Курц (34,50% или 7 места). Това е с два мандата повече отколкото в досегашния парламент. Втора е Социалдемократическата партия с 23,50%. Тя запазва сегашните си пет места. Следва крайнодясната Австрийска партия на свободата (17,50% или 3 места). Тя губи едно място, дащото е в основата на правителствената криза в страната. Нейният доскорошен лидер и вицеканцлер Хайнц.Кристиан Щрахе, беше принуден да подаде оставка от всичките си постове, след като документален запис го уличи, че обещава държавни поръчки на мнима руска бизнесдама в замяна на пари за неговата кампания за парламентартите избори през 2017 . ", "date": "2019.05.26", "title": "Германия: Скок на зелените и крайната десница"}
{"url": "https://clubz.bg/83461-radan_kynev_rezultatyt%C2%A0e_nad_50_ot_tova_koeto_ni_davaha", "text": "Това заяви пред бТВ Радан Кънев, водач на листата на \"Демократична България\". Според първите предварителни резултати коалицията ще вкара един евродепутат. Кънев обаче заяви, че тези коментари са излишни до утре сутринта. Според него кампанията на \"Демократична България\" е била силна и хората са разбрали, че БСП не може да бъде алтернатива на ГЕРБ. И допълни, че с влизането на \"Демократична България\" в европарламента, \"в А група на българската политика\", ГЕРБ ще има \"много сериозен проблем с една почтена алтернатива център-дясно\". Кънев каза още, че \"Демократична България\" е направила малка и важна крачка към консолидиране на демократичния вот. Той каза, че ако той е бил консолидиран в цялост още на тези избори коалицията е щяла да има двама или трима евродепутати. И допълни, че когато си тръгнал от 3% и си стигнал до 6% няма смисъл да се питаш защо не си стигнал до 9%. Кънев каза, че възможността да бъде изместен от първото място с преференциален вот е напълно реална и това не би било проблем. Най-важното за \"Демократична България\" било да покаже, че има силата да бъде алтернатива и той смята, че това вече е факт. Той декларира, че ще остане евродепутат, ако бъде избрн за такъв.", "date": "2019.05.26", "title": "Радан Кънев: Резултатът е над 50% от това, което ни даваха"}
{"url": "https://clubz.bg/83458-vladislav_goranov_borisov_moje_mnogo_dylgo_oshte_da_upravlqva_djipa", "text": "Така финансовият министър Владислав Горанов коментира политическото бъдеще на премиера Бойко Борисов. През голяма част от кампанията Борисов обикаляше страната, шофирайки джип, а Горанов бе на задната седалка. Финансовият министър допълни, че Борисов е фактор, който всеки обича да подценява. \"Твърде рано е да се радваме\", допълни. Той все пак призна, че \"добрият резултат дава перспектива\". Но и, че грешките на ръководството на ГЕРБ са ерозирали партията. Той допълни, че този скандал е бил претоварен с емоция, макар много от хората, замесени в него, да не са от ГЕРБ. Според него ниската избирателна активност се дължи на това, че има много хора, които не са в България. Според него ГЕРБ е научила своите грешки по неправилния начин.", "date": "2019.05.26", "title": "Владислав Горанов: Борисов може много дълго още да управлява джипа"}
{"url": "https://clubz.bg/83462-dps_shte_kaje_zaminava_li_peevski_za_bryuksel_sled_okonchatelnite_rezultati", "text": "ДПС ще обяви дали вторият в листата на евроизборите - депутатът Делян Пеевски - ще стане наистина евродепутат или не, когато излязат окончателните резултати от изборите. Това се разбра от думите на депутата от движението Хамид Хамид пред Нова тв. Юристът припомни, че водачът на листата Мустафа Карадайъ още по време на кампанията е обявил, че ще посещава Брюксел, но в качеството си на председател на ДПС. ГЕРБ печели евровота с убедителна преднина пред БСП Според първите данни от екзитпол на различните агенции ДПС взима между 12 и 14% от вота днес, което прави засега 3 мандата в ЕП. Трети в листата на ДПС (след Мустафа Карадайъ и Делян Пеевски) е Илхан Кючук, а четвърта е Искра Михайлова. Според Хамид обаче проведеният днес вот поставя един много важен въпрос пред партиите, участвали в изборите. И той е \"защо избирателят не отиде да гласува\". Причината - отчетената много ниска избирателна активност в днешния ден, при това на фона на много силна активност в други страни от ЕС.  Той припомни, че ДПС е партията, която е най-силно засегната от правилото за уседналост и в този смисъл резулатът от вота е в рамките на първоначалните вътрешни прогнози. ", "date": "2019.05.26", "title": "ДПС ще каже заминава ли Пеевски за Брюксел след окончателните резултати"}
{"url": "https://clubz.bg/83443-borisov_ne_mi_razvalqjte_nastroenieto_s_prezidenta", "text": "Малко преди 15,30 ч и премиерът Бойко Борисов упражни правото си на глас. Следобедният час сам обясни с това, че искал да е по-удобно за медиите, на които благодари, че са дошли до Банкя. Преди да пусне бюлетината си, министър-председателят разказа, че е минал през църквата да се помоли за здраве и просперитет. След като позира пред медиите преди да пусне гласа си в урната, Борисов обясни за какво е гласувал:  На опит за въпрос за президента Румен Радев, който гласува по-рано днес, премиерът реагира така: Радев: Нуждаем се от демократична България, силна с върховенство на закона Министър-председателят нарече \"лицемерие\" това, че по закон има забрана за публикуване на резултати от екзит пол по време на изборния ден, а при нарушение следват глоби (още по-сериозните ограничения за тези избори бяха приети от ГЕРБ и \"Обединени патриоти\" в началото на тази година - б.р.). Според него няма проблем да се оповестяват междинни данни за вота и нещо повече: \"Всяка една агенция, която е лъгала през този месец и като излязат резултатите, ако са любезни медиите - да пишат: \"непознала нито едни резултати агенция еди коя си...\" Премиерът каза още, че вероятно ако в изборната му секция е имало опция за вот с машина - щял да пробва.  заяви още Борисов. За сравнително по-ниската избирателна активност министър-председателят заяви, че хората пътуват, имат пари, а и празниците са били дълги. Дори МВР спрели камионите, за да могат хората спокойно да се приберат и да гласуват. Пътуванията пък потвърждавали данните за ръста на доходите. И още нещо: Той пожела още след вторник, когато изборите вече са минали, всички 17 евродепутати от България да работят добре и заедно, както и да се постигнат добри резултати от преговорите за това кои ще са хората, които ще управляват европейските институции. Премиерът поговори с хора, които бяха дошли да го видят, разпита и хлапета с колелета кой от тях е най-бърз, снима се с граждани. \n\t ", "date": "2019.05.26", "title": "Борисов: Не ми разваляйте настроението с президента"}
{"url": "https://clubz.bg/83444-noviqt_film_na_almodovar_s_premiera_na_kinomaniq", "text": "„Болка и величие“ – заглавието, под което ще се разпространява у нас новият филм на Педро Алмодовар – ще бъде показано премиерно в България на 33-ото издание на фестивала „Киномания“, съобщават от НДК. Творбата заслужено обра овациите в Кан, а Антонио Бандерас спечели наградата за най-добър актьор. По думите на Божидар Манов, отличието за Бандерас, персонализирал на екрана алтер егото на режисьора, съвсем не е достатъчна – според критика, Алмодовар е несправедливо пропуснат сред важните награди на фестивала.  , „Болка и величие“ е носталгична автобиографична изповед на испанеца. Филмът на Алмодовар е първото обявено заглавие от тазгодишното издание на „Киномания“, продуциран от НДК. Прожекцията ще бъде на 23 ноември. „Болка и величие“ е вдъхновен от филма „8½“ на Фелини и разказва за остаряващ режисьор. В ролята на Салвадор Майо Антонио Бандерас пресъздава пътуването в миналото на един самотен вече творец и емоцията от срещите му с хората, оставили траен отпечатък в живота му. Филмът търси отговор на въпроса дали човек намира смисъл в живота си без творчеството. Първи трейлър на новия филм на Алмодовар, вдъхновен от Фелини Актрисата Пенелопе Крус се появява в реконструирания свят на Майо като важна част от неговия емоционален пъзел. След епизодичните им появи в „Свалки в облаците“ (2013), това е първият филм на Алмодовар, в който двама от предпочитаните му актьори – Антонио Бандерас и Пенелопе Крус – играят главни роли. Новото кино на Алмодовар – хладна игра, никой не пее, няма хумор Фестивалът „Киномания 2019“ започва на 14 ноември и ще продължи до 28 ноември. Билетите за „Болка и величие“ ще бъдат в продажба от 29 май, сряда, на касите на Билетния център в НДК и онлайн. Новото кино на Алмодовар – хладна игра, никой не пее, няма хумор", "date": "2019.05.26", "title": "Новият филм на Алмодовар с премиера на \"Киномания\""}
{"url": "https://clubz.bg/83451-stiliqn_petrov_nauchih_se_da_obicham_trqbva_da_obichame", "text": "Стилиян Петров даде интервю за британския в. „Гардиън”, в което намекна, че иска да се пробва в треньорската професия. Българинът бе потърсен покрай решителния плейоф за влизане във Висшата лига между бившия му тим \"Астън Вила\" и \"Дарби Каунти\", воден от големия Франк Лампард. Двубоят е в понеделник на стадион \"Уембли\". \n\t Петров говори и за трудностите, причинени му от левкемията, информира Nova.bg. Зрелищно реми в благотворителния Мач за рака на Стилиян Четири години по-късно: Стилиян Петров отново в игра Четири години по-късно: Стилиян Петров отново в игра", "date": "2019.05.26", "title": "Стилиян Петров: Научих се да обичам. Трябва да обичаме"}
{"url": "https://clubz.bg/83456-hamiltyn_udyrja_truden_uspeh_v_pamet_na_niki_lauda_snimki", "text": "Люис Хамилтън спечели емоционалното състезание от Формула 1 за Гран При на Монте Карло, преминало в памет на починалия по-рано тази седмица Ники Лауда. Британецът посвети трудния си успех на австриеца, същото направи и тимът му \"Мерцедес\". Втори на подиума застана Себастиан Фетел (\"Ферари\"), а трети е Валтери Ботас (\"Мерцедес\"). Хегемонията на \"сребърните стрели\" частично беше нарушена, но все пак това е шестата победа на тима за сезона и четвърта за световния шампион. На пистата втори стана Макс Верстапен (\"Ред Бул\"), който обаче беше наказан с пет секунди заради инцидент и се нареди четвърти. Лудия Макс притискаше Хамилтън в голяма част от състезанието, две обиколки преди края опита да го изпревари и двамата се сблъскаха. Люис извади късмет, че не спука гума. Самото удържане на първото място беше впечатляващо с доста износени гуми. Дори да беше спечелил, Верстапен нямаше реално да е първенец - заради санкцията. Вчера Хамилтън даде най-добро време в квалификацията и това го фаворизира още повече за самото състезание. На старта той и Ботас (№2) удържаха атаката на Верстапен. Потеглилият от 15-а позиция Шарл Льоклер (\"Ферари\") пък бързо започна да се придвижва напред. На 10-ия тур Льоклер удари Нико Хюлкенберг, спука гума и трябваше да мине през бокса. На пистата излезе кола за сигурност, а младият французин отново изостана с много. Последва влизане в бокса на лидерите. На излизане на пистата Верстапен притисна Ботас и се стигна до контакт. Това е причината за наказанието на Макс. Финландецът пък трябваше отново да мине през бокса, което го извади от тройката. Междувременно проблемите за Льоклер продължиха и той се отказа, изпращайки уикенд с много гафове и от страна на \"Ферари\". Нататък бе интересна битката между Хамилтън и Верстапен, както и протестите на англичанина за избора на гуми по радиото на отбора. Стигна се до караница, но след края всички в \"Мерцедес\" празнуваха. Всички в кервана на Формула 1 носеха червени шапки в памет на Ники Лауда. Имаше надписи по болидите Danke Niki, по шапките, шлемовете и на много други места. Преди старта трикратният световен шампион беше почетен с минута мълчание и ръкопляскания. Няма да е пресилено да се каже, че всичко в дните на Гран При на Монако беше под знака на Лауда. След две седмици е състезанието в Канада.  ", "date": "2019.05.26", "title": "Хамилтън удържа труден успех в памет на Ники Лауда (СНИМКИ)"}
{"url": "https://clubz.bg/83448-nad_100_000_dushi_po_malko_v_izbiratelnite_spisyci_v_rodopite", "text": "Хората с право на глас на изборите за Европейски парламент днес в област Кърджали са със 100 000 по-малко, отколкото на последния парламентарен вот през 2017 г. и на вота за президент през 2016 г., съобщи бТВ. И разказа в репортаж как български граждани дошли от Турция да гласуват, не са могли да го направят, защото са в забранителния списък за това. Обяснението - на парламентарни и президентски избори право на глас имат всички пълнолетни български граждани, а за евровот има ограничение - т.нар. уседналост. Тя предвижда, че избирателят трябва да има едновременно и постоянен, и настоящ адрес на територията на България или на друга страна членка на ЕС поне 3 месеца преди датата на вота. Ако гражданинът има регистриран настоящ адрес в трета страна - например Турция (но законът гласи същото и за живеещите в САЩ, Канада, Швейцария и т.н. - б.р.), не може да участва във вота. Уседналост за всички избори Според бТВ именно това се е оказала основната тема в изборния ден в областта. Например село Горно Прахово е най-голямото село в община Ардино. За днешните евроизбори в избирателния списък хората са по-малко, отколкото в забранителния. Става дума за избиратели, които живеят в южната ни съседка. От старта на изборния ден сутринта районната избирателна комисия връща желаещи да гласуват, дошли от Турция. През през 2016 г. на президентските избори с право на глас са били 260 000 души от областта, на парламентарните през 2017 - 254 000, а сега броят им е 149 000. В село Горно Прахово е монтирана и една от 60-те машини за гласуване в Кърджалийско. Интересът към нея обаче клони към нулата, става ясно от репортажа на бТВ. ", "date": "2019.05.26", "title": "Над 100 000 души по-малко в избирателните списъци в Родопите"}
{"url": "https://clubz.bg/83441-kym_1530_chasa_petata_zebra_s_po_golqm_shans", "text": "Към 15,30 часа петата зебра постига все по-висока скорост, показват залозите на букмейкърите. Вижте прогнозите им  . Още две спортни агенции подават залози за състезанието със зебри", "date": "2019.05.26", "title": "Към 15,30 часа - петата зебра с по-голям шанс"}
{"url": "https://clubz.bg/83436-piratskata_partiq_vtora_sila_v_chehiq", "text": "Партията на (кибер) пиратите е втора на проведените в петък и събота европейски избори в Чехия. Пред нея е само управляваща \"Ано\", която е част от Алианса на либералите и демократите за Европа. Според предварителните данни \"Ано\" (\"Да\") прибявя още две към досегашните си четири места в Европейския парламент, след като е спечелила 21,74% от гласовете. Следва я \"Чешката пиратска партия\" с четири места и 15,38% от вота. Трета е Гражданската демократическа партия с три места и 12,35% от гласовете. Подобно на Словакия съотношението между евродепутатите на проевропейските и евроскептичните партии в през последните пет години се е изменило в полза на вторите. То е било 11 към 10 през 2014 година, а днес е 8 към 13. Социалдемократите губят три от четирите си предишни места. Партиите от ЕНП имат общи три места в сравнение с четири преди. Крайната левица (Комунистическа партия на Бохемия и Моравия) остава с едно от предишните си две места. Тези загуби са за сметка на възхода на нови партии като пиратската, които скачат от едно на четири места, но евроскептичните консерватори от Гражданската демократична партия, които прибавят един мандат до трима евродепутати и на крайнодясната \"Свобода и пряка демокрация\", която получава две места при никакви в предишния Европейски парламент.", "date": "2019.05.26", "title": "Пиратската партия - втора сила в Чехия"}
{"url": "https://clubz.bg/83442-valeri_simeonov_rykata_da_mi_izsyhne_ako_glasuvam_mashinno", "text": "Лидерът на НФСБ Валери Симеонов, който е и кандидат за евродепутат, се обяви срещу машинното гласуване. Точно преди да гласува, Симеонов се зарече, ако го направи с машина да му \"изсъхне ръката\". В 10 секции машините блокираха, ще се гласува на хартия Това не е първата сиусидна политическа закана на лидера на ВМРО. Миналата година той обеща да скочи от бургаския мост с релса на врата, ако държавата загуби делото за промяна на устройствения план на Национален парк \"Пирин\", за каквато настоява концесионерът на ски зоната в Банско. Засега държавата губи.", "date": "2019.05.26", "title": "Валери Симеонов: Ръката да ми изсъхне, ако гласувам машинно"}
{"url": "https://clubz.bg/83432-tri_chasa_pet_seta_i_izstradana_pobeda_za_grigor_v_parij", "text": "Григор Димитров се измъчи срещу 317-ия в света Янко Типсаревич (Сърбия) - 6:3, 6:0, 3:6, 6:7(4), 6:4, в първия кръг на Откритото първенство на Франция по тенис. Българинът набързо дръпна с 2:0 и  пробив в третия сет, но допусна срив и едва не загуби още на старта. Двубоят продължи три часа. Във втория кръг първата ни ракета ще излезе срещу един от най-неудобните си съперници в тура - Марин Чилич (Хърватия), който не се затрудни много срещу Томас Фабиано (Италия) - 6:3, 7:5, 6:1. Типсаревич, когото Григор надви с 3:1 в откриващия рунд и на \"Аустрелиън оупън\", участва в Париж с т. нар. \"запазен ранкинг\" заради контузиите, които го измъчваха напоследък. Тази година той е изиграл само седем мача. Двубоят започна с разменени сервис геймове за 1:1. И оттук тръгна серия от пробиви. Първият брейк направи Типсаревич, като се възползва от двойна грешка и колебливо подаване на българина. Димитров обаче отвърна веднага. Последва още една размяна с пробиви - 3:3. Първи от това русло излезе Григор, който поведе с 4:3 на своя начален удар. Последва нов брейк и спечелване на сета с 6:3 малко по-късно. Българинът записа четири поредни гейма с успех. Впечатляващата му серия продължи във втората част. Първата ни ракета направи \"геврек\" на опонента си с нови три пробива и стабилна игра на своето сервиране. Така резултатът стана 6:0 и 2:0 сета. Рейдът продължи в третия сет - 1:0 с пробив и вече 11 поредни гейма. Впечатляващо - и тук се очерта лесна трисетова победа. Моментално обаче последва спад в сервис гейма на Димитров. След две двойни грешки (продължават да са проблем) Григор допусна брейк, а така беше прекъсната и серията му. Дотук играта на бившия №3 в света спореше, ударите му имаха точност и дълбочина. Постепенно обаче Типсаревич започна да напипва ритъм и самочувствие. При 3:3 сърбинът удържа в завързан гейм. След което проби и не чака дълго, преди да спечели първия си сет на \"Ролан Гарос\" тази година с 6:3. А след три сета двойните грешки на Димитров бяха седем - твърде много. Зачестиха и непредизвиканите грешки от ракетата му. Така силите на корта се промениха. Гришо все пак спря поредицата на опонента си в началото на четвъртия сет. При 2:2 Типсаревич получи точка за пробив и веднага се възползва - 3:2. Затвърди - 4:2. При 4:3 Димитров напомни за себи си с три прекрасни изпълнения за 40:0. С добър сервис и здрави нерви обаче Янко удържа.  Геймът продължи и Типсаревич оцеля в още две ситуации. И измъкна маратонския гейм - 5:3. Ключов момент. При 5:4 сърбинът сервираше за сета и изравняване на резултата, но се пропука отново - 40:0 и този път Григор не изтърва шанса още от първата възможност - 5:5. Стигна се до тайбрек. Янко Типсаревич осъществи ранен минипробив за 3:0. При 6:4 той \"осребри\" още първия сетбол и изравни частите. Петият сет започна предпазливо, а при 1:1 Димитров имаше шанс за пробив, но Типсаревич не позволи това да се случи. Случи се по-късно и в решителен момент - 5:4 за Григор, който майсторски оползотвори брейк пойнт. Десетият гейм никак не беше лек, сърбинът дори стигна до точка за пробив, но Григор Димитров прояви устойчивост и успя да прескочи във втория кръг.", "date": "2019.05.26", "title": "Три часа, пет сета и изстрадана победа за Григор в Париж"}
{"url": "https://clubz.bg/83445-amerikanka_be_otkrita_jiva_sled_15_dni_v_gora_na_havaite", "text": "Тридесет и пет годишна жителка на Хавайските острови, която тръгнала на екскурзия и от повече от 15 дни нямало никаква вест от нея, бе намерена жива в дере между два водопада, съобщиха Франс прес и ДПА. В края на краищата йога инструкторката и физиотерапевтка в Хайку на остров Мауи бе открита с помощта на хеликоптер, който я транспортирал до близката болница.  На постната във Фейсбук снимка се вижда, че по глезените на младата жена има синини. Изчезването й на 8 май бе последвано от призиви за солидарност, довели до събирането на над 70 000 долара, които позволиха да се предприеме търсене от въздуха. Приятелят на Елър информирал местните власти за изчезването й. Полицията открила белия й автомобил на паркинг, близо туристическа пътека.   ", "date": "2019.05.26", "title": "Американка бе открита жива след 15 дни в гора на Хаваите"}
{"url": "https://clubz.bg/83440-ucheni_otkriha_procesi_na_mars_bez_analog_na_zemqta", "text": "Учени от университета на Аризона откриха процеси на Марс, които нямат свои аналози на Земята, съобщи Сайънс алърт.  Сред тези процеси е относителното бързото преместване на пясъчни дюни в условия на разредена атмосфера. Специалистите проследили промените в 54 дюнни полета, обхващащи 495 дюни с височина от 2 до 120 метра. За целта били изследвани снимки, направени с камерата HIRISE на космическия апарат \"Марс рикънисънс орбитър\" за 2-5 марсиански години. Бяла точица в средата на кратер в долина на Марс Оказало се, че средната скорост на миграция на дюни с формата на полумесец е половин метър годишно, т.е. около 50 пъти по-бавна е в сравнение с най-бързо мигриращите дюни на Земята. Преместването било най-бързо в Големия Сирт, планинската верига Hellespontus Montes и полярните пясъчни масиви Олимпия и Abalos Undae. Тези райони се отличават с резки топографски граници и температурни градиенти. Върху придвижаването на дюни на Земята влияят съвсем други фактори - подпочвените води и растителността го забавят. Друга по-рядко срещаща се марсианска особеност са пясъчните равнини с високо албедо. Те отразяват много слънчева светлина, нагряват въздуха и създават конвекционни потоци, които преместват пясъка. ", "date": "2019.05.26", "title": "Учени откриха процеси на Марс без аналог на Земята"}
{"url": "https://clubz.bg/83439-zashto_si_struva_da_se_razmyrdame", "text": "Днес сестра ми сподели история, която не знаех. За първото си пътуване в Гърция, въобще първото ѝ излизане в чужбина. Лятото на 1990-а, юни, около дните на грандиозния син митинг на Орлов мост. Сестра ми (тя е по-голяма от мен с дузина години) тръгва със съпруга си и приятелска компания на едноседмична почивка на Халкидики, един от тайфата работел в Министерството на промишлеността и нещо уредил. И така, хукват нашите – с два трабанта, москвич, шкода, общо десетина човека. Мъкнат храна за целия престой – сестра ми е изпържила кюфтета за всички, голяма кутия, носят три-четири щайги с домати и краставици, че и две-три пити кашкавал. Освен това мъкнат и всякакви други неща: чисто нов порцеланов сервиз (подарък за сватбата), комплект постелки за баня (производство ГДР). Идеята е да продадат което могат, хем да имат валута за престоя, хем и нещо да припечелят и върнат. 1990 г., юни, няма да споменавам каква е – и какво е в – онази България. Да, ама на границата гърците се заяждат и не пускат двата трабанта, москвича, шкодата. Нашите не могат да продължат с тях. Отнякъде гърците докарват разнебитен автобус – и цялата тайфа започва да пренася кюфтетата, щайгите с домати, сервиза, стелките за баня... целия багаж. Колите остават на Кулата, групата продължава с автобуса към Халкидики. Настаняват се в някакви къщурки и още първия ден успяват всичко да разпродадат. Хазяйката, вика сестра ми, веднага взе кашкавала, извади парите и плати. Всичко продадохме, и сервиза, и другите неща. На изборите сте в Гърция? И там може да гласувате (СПИСЪК) Та затова изтървала оня грандиозен митинг на 7 юни. Разказвам тая стория тъкмо днес, когато вероятно хиляди българи отмарят в Гърция. В собствени ваканционни къщи или в хотели и по вилни селища. Да идеш в Гърция днес е толкова достъпно, свободно, почти самоподразбиращо се, все едно да се вдигнеш да пиеш кафе в Пловдив. Визи, митничарски неволи, проблеми с валутата – всичко това е забравено. Онзи мрак, хаосът на отскубваща се от комунизма България е размит и все по-блед спомен. Нещо повече: растат поколения, работят, творят, създават блага и семейства... без да са го преживели. И това несъмнено е хубаво. Разказвам ви го, за да кажа защо си струва да се гласува днес. Защо си струва да си размърдаме дирниците, да си поразвалим малко кефа и хатъря. Да превъзмогнем его-то си (онова самовлюбено „Никой не отговаря на моите принципи, никой не може да ме грабне“), да забравим „Всичките са маскари“. Ами не, не са. Щото всичко, което имаме, е чупливо и крехко подобно порцеланов сервиз. Подарен на сватба:) Днешните построения могат се катурнат вмиг. Изобщо, светът май наистина се държи на косъм и не е нужно много, за да се скъса и небето да падне долу, пък земята да хвръкне горе. Да се преобърнат горе-то и долу-то. Сетете се само за 1914-а и 1933-а. И за тези вече 74 години мир в Европа, едно наистина единствено по рода си постижение – и построение. Щото подразбиращите се дадености не са подразбиращи се дадености. Не са автоматично спуснати от небесата, ами плод на всекидневни малки и големи битки. Които трябва да продължат.", "date": "2019.05.26", "title": "Защо си струва да се размърдаме"}
{"url": "https://clubz.bg/83433-btv_shema_kartofi_vmesto_glasove_za_evrovota", "text": "Нови схеми на изборни дилъри в района на Монтана разкрива  в репортаж с журналист под прикритие. Историята е от най-голямото село в района Лехчево и според екипа на телевизията там вместо за гласове за изборите се говори за картофи. Изборните дилъри до последно не казват за кого трябва да се гласува. Цената за глас е 30 лева, разказва журналистът Росен Цветков, който, заедно с екип, се включва под прикритие в наддаването за купен вот в Лехчево, разказва още телевизията.  От краткото видео, с което се анонсира материалът, става ясно, че един от хората говори за килограми картофи, а след малко събеседникът му го пита  По-късно стана ясно, че въз основа на материала в Лехчево са започнали претърсвания - проверяват се адресите на героите от разследването. Образувано е досъдебно производство, предстоят и разпити. Цялото разследване ще бъде излъчено след 17 ч. ", "date": "2019.05.26", "title": "бТВ: Схема \"картофи вместо гласове\" за евровота"}
{"url": "https://clubz.bg/83446-distanciqta_mejdu_pyrvite_dve_zebri_se_uvelichava", "text": "Към 16 часа една от спортните агенции прогнозира, че разстоянието между първата и втората зебра се увеличава. Какви са залозите можете да проверите  .  Към 15,30 часа - петата зебра с по-голям шанс Още две спортни агенции подават залози за състезанието със зебри Още две спортни агенции подават залози за състезанието със зебри", "date": "2019.05.26", "title": "Дистанцията между първите две зебри се увеличава"}
{"url": "https://clubz.bg/83434-vijte_zalozite_za_systezanieto_sys_zebri_kym_14_chasa", "text": "Към 14 часа букмейкърите залагат на досегашните тенденции в надбягването със зебри.  Вижте как вървят залозите  . Без промяна в подреждането на зебрите към момента", "date": "2019.05.26", "title": "Вижте залозите за състезанието със зебри към 14 часа"}
{"url": "https://clubz.bg/83414-neobichajna_pyrva_nagrada_za_imalo_edno_vreme_v%E2%80%A6_holivud_video", "text": "„Имало едно време в… Холивуд” на Куентин Тарантино спечели в Кан първата си награда. Мрачната комедия участието на Брад Пит, Леонардо ди Каприо, Марго Роби, Ал Пачино… имаше световната премиера в Кан във вторник, където бе добре приета от публиката и критиците. Първата награда за филма е актьорска, но тя не е за нито една от гореизброените звезди, а за една четирикрака актриса, съобщава „Холивуд рипортър”. Шест минути овации след новия филм на Тарантино в Кан Бранди играе питбула – домашен любимец на героя на Брад Пит, Клиф Бут – животно със значително екранно присъствие във филм и решаваща роля в поне една сцена. То   спечели наградата „Palm Dog“   за най-добро представяне на този вид животно във филм. Първи тийзър към новия филм на Тарантино (ВИДЕО) Бранди успя да пристигне в Южна Франция, но Куентин Тарантино изненада репортерите, когато неочаквано се появи на церемонията по награждаването в петък, за да получи наградата-нашийник заедно с „победителката“. Брад Пит, Леонардо ди Каприо и холивудските хълмове Тарантино добави, че осъзнал   чак по време на монгажа. Така че, каквито и дребни проблеми да са имали по време на снимките, те вече били напълно забравени. „Palm Dog“ е алтернативна награда за кучета, която филмовите критици присъждат по време на филмовия фестивал в Кан.     Първи тийзър към новия филм на Тарантино (ВИДЕО) Брад Пит, Леонардо ди Каприо и холивудските хълмове", "date": "2019.05.26", "title": "Необичайна първа награда за \"Имало едно време в… Холивуд\" (ВИДЕО)"}
{"url": "https://clubz.bg/83430-geolozi_otkriha_edin_ot_naj_golemite_podvodni_vulkani", "text": "Учени от Института по геофизика в Париж откриха един от най-големите подводни вулкани, като по този начин идентифицираха източника на загадъчната сеизмична активност, която бе регистрирана през ноември 2018 г. между Мадагаскар и източния африкански бряг, съобщи Лайв сайънс, цитирана от БТА. Вулканът се издига на височина 0,8 км над морското дъно. Бучене на свръхниска честота бе доловено от сеизмографи в целия свят. Сеизмичните вълни обикновено се регистрират на няколко честоти. Освен това учените не откриха признаци на характерна за земетресенията сеизмична активност. При това остров Майот се премести с няколко сантиметра на югоизток. \n\tУчените обясниха феномена с раждане на подводен вулкан, разположен на 50 км от източния бряг на острова. В подкрепа на тази версия са твърденията на местни жители, че от средата на миналата година почти всеки ден имало слаби земни трусове, чийто брой достигнал 1800. През месец май 2018 г. бе регистрирано земетресение с магнитуд 5,8, което е сред най-големите в региона. Геолози изследвали данни от сеизмометри, инсталирани в морските дълбини, близо до източника на сеизмична активност. Оказало се, че под морското дъно има голяма магмена камера, която съдържа около 5 куб.км магма. Бученето е свързано с излизане на магма от камерата и в резултат настъпва пропадане на земната кора. Известно е, че за година остров Майот е потънал с 13 сантиметра", "date": "2019.05.26", "title": "Геолози откриха един от най-големите подводни вулкани"}
{"url": "https://clubz.bg/83431-shte_stane_li_puchdemon_evrodeputat", "text": "Ще може ли каталунският сепаратистки лидер Карлес Пучдемон да стане евродепутат? Това е един от най-интересните въпроси покрай провеждащите се в момента европейски избори. Пучдемон получи правото да се кандидатира. Но се оказва, че дори да бъде избран, това не означава, че ще може да встъпи в длъжност. Той бе засечен по обед на централния брюкселски площад „Люксембург“. Малко по-късно сепаратисткият лидер говори пред журналисти.  Пучдемон ще може да участва на евроизборите Карлес Пучдемон оглавява листата на сепаратисткото движение „Свободни за Европа (Заедно)“. И е много вероятно да бъде избран в Европарламента. Проблемът обаче е, че преди да стане евродепутат, той трябва да положи клетва пред конституцията в родната си Испания. А там е издадена заповед за арестуването му. По тази причина Пучдемон е в доброволно изгнание в Белгия от края на октомри 2017 г. Това стана, след като парламентът в Каталуня обяви едностранно независимост. В отговор централното испанско правителство отне временно автономията на областта и уволни Пучдемон от поста регионален премиер. Дори да бъде избран който и да било евродепутат, той не може да получи имунитет, преди да се е заклел пред конституцията на родната си страна. Същото важи и за Пучдемон. Пучдемон за Клуб Z: Независима Каталуня е икономически жизнеспособна Той не гласува днес, тъй като няма да бъде допуснат в испанското посолство в Брюксел. Но е убеден, че неговото движение ще вземе достатъчно гласове. Бившият премиер на каталуня бе попитан дали е готов да отде в Испания, за да си вземе евродепутатското свидетелство и ако не, докъде е готов да стигне. На площад „Люксембург“ до него се приближи македонски турист на име Деян. И му подари флага на Република Северна Македония. Пучдемон бе тъжен от снощи, тъй като „Барселона“ загуби финала за Купата на краля срещу „Валенсия“. Но е бил още по-тъжен преди седмица, когато най-любимият му отбор - „Жирона“, изпадна от Първа дивизия. Пучдемон за Клуб Z: Независима Каталуня е икономически жизнеспособна", "date": "2019.05.26", "title": "Ще стане ли Пучдемон евродепутат?"}
{"url": "https://clubz.bg/83437-oshte_dve_sportni_agencii_podavat_zalozi_za_systezanieto_sys_zebri", "text": "По данни на втора спортна агенция към 15,00 часа разликата между първите две зебри в европейското състезание се затвърждава. Залаганията може да видите  . Друга агенция потвърждаав резултата. Вижте  Вижте залозите за състезанието със зебри към 14 часа", "date": "2019.05.26", "title": "Още две спортни агенции подават залози за състезанието със зебри"}
{"url": "https://clubz.bg/83413-vtora_poqva_na_peevski_glasuva_snimki", "text": "Вторият в листата на ДПС Делян Пеевски нечувано се появи за втори път в рамките на няколко дни. Депутатът и бизнесмен е пуснал гласа си тази сутрин, като за това ни уведомява партийният пресцентър. Най-търсеният кандидат за евродепутат се появи за първи път на публично място на 23 май. Младежката организация на ДПС във Велиград публикува съобщение и снимки на официалната си страница във фейсбук. Там се казва, че депутатът на ДПС е бил на среща с избиратели във велиградското село Пашови. Поводът е бил свещеният за мюсюлманите месец Рамазан. Пеевски се появи. На софра (СНИМКИ) Делян Пеевски бе сниман на централно място сред празничната софра заедно с местни активисти на движението.  От младежката фракция на партията разказаха че по-късно е посетил и село Света Петка. Където явно е решил да остане и днес. Иначе Пеевски пропусна дори официалното представяне на листата на ДПС. Не бе сред \"колегите си\" кандидати по време на предизборните обиколки заедно с лидера и водач на листата Мустафа Карадайъ. Делян Пеевски е сред народа, а мишките - в дупките си* Още една знакова фигура на Движението се появи публично днес - почетният председател Ахмед Доган, който също като Пеевски, в качеството си на депутат, не посещаваше Народното събрание. Той също гласува в 8:20 ч, но в София. С него бе депутатката от ДПС Велислава Кръстева, както и гард от НСО, който се вижда на някои от кадрите. Последно Доган се появи публично на парламентарните избори през 2017 г.  Делян Пеевски е сред народа, а мишките - в дупките си*", "date": "2019.05.26", "title": "Втора поява на Пеевски. Гласува (СНИМКИ)"}
{"url": "https://clubz.bg/83416-v_10_sekcii_mashinite_blokiraha_shte_se_glasuva_na_hartiq", "text": "Машинното гласува вече създава проблеми в някои избирателни секции. В 10 избирателни секции е преустановено гласуването с машини. Това съобщиха от Централаната избирателна комисия (ЦИК). Оттам успокоиха, че случаите са твърде малко в сравнение с броя на работещите машини, които са общо 3000 за цялата страна. Секциите с проблемни машини са във Видин, Кърджали, Кюстендил, Перник, София област, София град, Шумен и Сливен. В \"Подуяне\" гласуване ще има само с бюлетини. А за гласувалите машинно до момента в проблемните секции ще се наложи ръчно преброяване, казаха от ЦИК. По-рано Веселин Тодоров, управител на фирмата доставчик на машини за гласуване, коментира, че се правело всичко възможно да се оттрснят проблемите. За Видин се появи информация за машина, която е била доставена, но отговорният техник не е успял да я свърже с принтера, разказа председател на секционната избирателна комисия там.   ЦИК, МВР и \"Сиела Норма\" - в организационен хаос за доставката на машини за гласуване На много места в страната устройствата са били доставени в късните часове на съботния ден и инсталирането им приключило около 22.30 часа.", "date": "2019.05.26", "title": "В 10 секции машините блокираха, ще се гласува на хартия"}
{"url": "https://clubz.bg/83411-spasiha_7_godishno_dete_ot_udavqne_izdirvat_se_majka_mu_i_sestrichkata_mu", "text": "7-годишно момченце бе спасено от удавяне във водите на река Дунав. Това съобщава агенция \"Фокус\". За издирване са обявени майката на детето (31 години), както и сестричката му на 8 месеца. Произшествието е станало вчера около 20:30 ч. 56-годишен мъж разхождал кучето си в периферията на Дунавския парк, когато забелязал бедстващото дете. Влязъл в реката, успял да достигне момченцето, а с помощта на още един мъж успели да излязат невредими. На момченцето е оказана медицинска помощ, няма опасност за живота му. Майка му и сестричката му бебе са обявени за издирване.", "date": "2019.05.26", "title": "Спасиха 7-годишно дете от удавяне, издирват се майка му и сестричката му"}
{"url": "https://clubz.bg/83418-nato_se_vklyuchi_v_borbata_sreshtu_dezinformaciite_na_vota", "text": "НАТО помага на ЕС в борбата срещу заплахите в киберпространството по време на изборите за Европейски парламент. Това заяви генералният секретар на алианса Йенс Столтенберг в интервю, публикувано в днешния брой на германския в. \"Велт ам зонтаг\", предаде ТАСС. Той отбелязва, че НАТО и ЕС постоянно обменят информации за вредоносни програми и кибератаки. Генералният секретар на НАТО казва също, че алиансът е успял да не допусне разпространение на присъствието в интернет на терористичната групировка \"Ислямска държава\". В интервюто той отбелязва също, че Русия \"целенасочено се намесва в живота на демокрациите, разпространявайки лъжлива информация и извършвайки кибератаки\". \" , подчертава Столтенберг. ", "date": "2019.05.26", "title": "НАТО се включи в борбата срещу дезинформациите на вота"}
{"url": "https://clubz.bg/83420-moshtno_zemetresenie_udari_peru", "text": "Земетресение с магнитуд 8 удари северната част на Перу, съобщи Геофизичният институт на САЩ, цитиран от Асошиейтед прес. Първоначално американските сеизмолози съобщиха за трус с магнитуд 7,5, но по-късно коригираха данните.  Епицентърът е бил на 85 км югоизточно от селището Лагунас (9 хиляди жители) на дълбочина 105 км, предаде БТА. За момента няма съобщения за жертви и щети.  ", "date": "2019.05.26", "title": "Мощно земетресение удари Перу"}
{"url": "https://clubz.bg/83419-vodachyt_v_systezanieto_za_zebri_zapazva_predninata_si", "text": "Към 11,00 часа няма промяна във водачеството на състезанието за зебри. Само скоростта е малко по-висока. Вижте какво прогнозира една от спортните агенции  . Състезанието със зебри стартира, вижте първите резултати", "date": "2019.05.26", "title": "Водачът в състезанието за зебри запазва преднината си"}
{"url": "https://clubz.bg/83417-systezanieto_sys_zebri_startira_vijte_pyrvite_rezultati", "text": "Към 10,00 часа букмейкърите вече правят залагания за резултатите от европейския шампионат за зебри. Резултатите можете да видите  .", "date": "2019.05.26", "title": "Състезанието със зебри стартира, вижте първите резултати"}
{"url": "https://clubz.bg/83415-prokuraturata_e_obrazuvala_12_dosydebni_proizvodstva_za_kupuvane_na_glasove", "text": "Прокуратурата работи по дванайсет досъдебни производства за купуване на гласове. Съобщението направи лично главният прокурор Сотир Цацаров, малко след като гласува в Пловдив. До 18 часа в събота образуваните преписки по сигнали на граждани, ДАНС и МВР са 147. По част от тях са постановени откази. Други са отхвърлени като несъстоятелни, а по 40 са тези, по които продължават проверките. След това той обясни, че е гласувал за \"Европа в автентичния й вид\", която по думите му била \"Европа на гражданите, а не на брюкселските чиновници\". Районната избирателна комисия в Ловеч е сезирала прокуратурата в Троян за сигнал за купуване на гласове там, съобщи БНР. Това е вторият подобен сигнал в региона, след като в деня за размисъл такъв беше подаден за територията на община Угърчин. Жалбата е подадена от народен представител от една от водещите политически партии. В нея се съдържат и конкретни данни за посочени лица, които евентуално са извършвали тези деяния, както и възможност за събиране на допълнителна информация. Жалбата е срещу една от другите водещи коалиции. ", "date": "2019.05.26", "title": "Прокуратурата е образувала 12 досъдебни производства за купуване на гласове"}
{"url": "https://clubz.bg/83424-pak_tragediq_s_malyk_samolet_tozi_pyt_kraj_ihtiman", "text": "Мъж и жена - пилот и негова спътничка - са загинали при инцидент с малък самолет край Ихтиман. Сигналът за случилото се е подаден около 11,30 часа, съобщи Нова тв. Малко по-късно и от МВР потвърдиха за жертвите. На мястото са били изпратени две линейки. Спешните медици са установили, че телата на жертвите са обгорел, твърди още телевизията. Край Ихтиман има летище за наемане на самолети. Според очевидци самолетът е излетял, но малко по-късно е изпаднал в свредел, разказва бТВ.  По информация на Министерството на транспорта самолетът е експериментален, а маршрутът му е бил от летателна площадка Чернево до Ихтиман за Драганово. Само преди малко повече от месец имаше подобен инцидент загинаха двама души край пловдивското село Оризаре.  Малък самолет се разби край Пловдив, жертвите са две", "date": "2019.05.26", "title": "Пак трагедия с малък самолет - този път край Ихтиман"}
{"url": "https://clubz.bg/83412-trymp_imam_doverie_na_kim_obeshta_mi", "text": "Президентът на САЩ Доналд Тръмп омаловажи неотдавнашните ракетни опити на Северна Корея, като изпрати туит от Токио, че те не го тревожат - макар че тревожат Япония, предаде Асошиейтед прес. Освен това президентът е уверен, че севернокорейският лидер Ким Чен ун ще удържи на обещанието, което му е дал. Посланието влезе в противоречие с изявлението на президентския съветник за националната сигурност Джон Болтън, който заяви пред репортери вчера, че изпитанията на ракети с малък обсег са нарушение на резолюциите на Съвета за сигурност, отбелязва АП. Южна Корея готова да плати близо милиард на САЩ за сигурността си Президентът, който е на държавна визита в Япония, изпрати туита рано тази сутрин, преди да се присъедини към японския премиер Шиндзо Абе за игра на голф. Двамата ще наблюдават заедно финалния мач на турнир по сумо. Тръмп планира да подари на победителя трофей, произведен в САЩ. \"Купата на президента\" предварително предизвика интереса на медиите с внушителните си размери - височина близо 1,5 м и тегло около 30 кг, според Белия дом.", "date": "2019.05.26", "title": "Тръмп: Имам доверие на Ким, обеща ми"}
{"url": "https://clubz.bg/83421-radev_nujdaem_se_ot_demokratichna_bylgariq_silna_s_vyrhovenstvo_na_zakona", "text": "Това заяви президентът Румен Радев, след като даде своя глас на европейските избори в София. Държавният глава призова всички граждани да упражнят правото си на глас. Румен Радев припомни още, че масовото участие на гражданите в изборите е най-сигурният начин за неутрализация на всякакъв вид корпоративен или купен вот.", "date": "2019.05.26", "title": "Радев: Нуждаем се от демократична България, силна с върховенство на закона"}
{"url": "https://clubz.bg/83422-leko_razmestvane_sred_poslednite_v_systezanieto_za_zebri", "text": "Една от зебрите, които тичат в края на състезанието днес, е успяла да изпревари друга от състезателките, предава една от спортните агенции. Какво е разместването вижте  . Водачът в състезанието за зебри запазва преднината си", "date": "2019.05.26", "title": "Леко разместване сред последните в състезанието за зебри"}
{"url": "https://clubz.bg/83426-na_vnimanieto_na_cik_mareshki_syblaznqva_izbirateli_evtino", "text": "Лидерът на \"Воля\" Веселин Марешки, който е и водач на листата на партията за евровота, свяли цените на най-масовите горива в своите бензиностанции и обяви това в социалните мрежи, в това число и с видео клипове. Това не е първият опит на Марешки да съблазни избиратели с бизнеса си. Марешки - нарушител на Изборния кодекс с търговска предизборна тв реклама Ето какво съобщение разпратиха от \"Воля\". В Изборния кодекс е записано:  . Наскоро ЦИК вече глоби Марешки за търговска реклама с предизборен характер, излъчвана по телевизията преди официалния старт на кампанията. Клипът, започваше с търговска реклама на лекарства, следваха кадри от аптеки, в които се появява и самия Марешки, а накрая завършваше с призив: \"Заедно да спрем грабежа, ние от ВОЛЯ сме българските родолюбци\". В случая Марешки нарушава и забраната за политическа агитация в деня за размисъл и в изборния ден.                ", "date": "2019.05.26", "title": "На вниманието на ЦИК: Марешки съблазнява избиратели. Евтино"}
{"url": "https://clubz.bg/83427-bez_promqna_v_podrejdaneto_na_zebrite_kym_momenta", "text": "До момента класирането в европейската надпревара със зебри върви без промяна. Вижте резултатите към 13,00 часа  . Леко разместване сред последните в състезанието за зебри", "date": "2019.05.26", "title": "Без промяна в подреждането на зебрите към момента"}
{"url": "https://clubz.bg/83425-izborniqt_den_napredva_s_nego_i_jalbite_za_narusheniq", "text": "С напредването на изборния ден напредват и подаваните от партийните централи жалби за нарушения на опонентите. Валят сигнали за извозване на избиратели, за предлагане на пари, за агитация в изборния ден, както и срещу медии. Най-активни в \"изобличаването\" са двете най-големи партии ГЕРБ и БСП. Денят започна със сигнал от общинския ръководител на ГЕРБ-Троян Иван Миховски. Според него \"лицето Лалка Маринова Колева, която живее в кв. Велчевски, обикаля свои близки и познати и раздава пари, за да гласуват за БСП\". Пак ГЕРБ подаде сигнал за неправомерно извозване на жители на село Йоаким Груево до изборни секции. Става дума за многократен превоз на граждани с автомобил марка \"Ауди\", сив на цвят, с който хора от селото били извозвани до няколко секции, за да гласуват. ГЕРБ-Смолян пък сезира ЦИК за изборно нарушение от доставчик на медийни услуги. Жалбата е за агитация в електронния онлайн вестник \"Отзвук\".  На вниманието на ЦИК: Марешки съблазнява избиратели. Евтино От структурата на управляващата партия в Благоевград са подали сигнал до РИК, че зам.-кметът на Хаджидимово от БСП агитирал пред секциите. Раздавал агитационни материали пред изборни секции в с. Копривлен. Отмятал гласувалите избиратели в списък \"и всява ненужно напрежение\". Жалба има и в София. На таблото в кабината за гласуване, където се поставя списък с имената и номерата на кандидатите по кандидатски листи в поредност на партиите и коалициите, съобразно номера им в бюлетината - е допуснато умишлено разместване в номерацията. , посочват от партията на Бойко Борисов и прилагат снимка. Прокуратурата е образувала 12 досъдебни производства за купуване на гласове Десетки жалби за нарушения са пристигнали в централата на БСП в първите часове на изборния ден, съобщават и от пресцентъра на левицата. Още в 09.00 ч., секретарят и зам.-председателят на СИК в Русе са поискали членовете на секцията да подпишат черновата на протокола предварително, като единствено председателят на секцията, който е от квотата на левицата, е отказал, тъй като това е нарушение на Изборния кодекс. България вече гласува. Нарушения все още няма Сигнал от различни партии, че кметският наместник на с. Церовец, общ. Иваново, обл. Русе, насочва жителите на селото да гласуват за ПП ГЕРБ е получен от членове на СИК №18 в селото.  За рекламни материали на ДПС и ГЕРБ, поставени на по-малко от 50 метра от избирателните секции, в училище \"Пенчо Славейков\", в Пловдив, сигнализират жители на район Източен. Пак в пловдив, но в район Централен, има сигнал, че член на комисията от квотата на ДПС дава указания на лица от ромски произход как да гласуват. За агитация в полза на ДПС, пред СИК № 6, Пещера, сигнал подават членове на секцията, съобщават още от червената централа. В с. Побит камък, Разград пък кметът, регистрирана като представител на ГЕРБ, провежда агитация пред изборното помещение и давал насоки за гласуването. Сходно е и оплакването за с. Секулово, Силистра - там кметът стоял в самото изборно помещение. БСП подаде жалба до ЦИК за нарушения в изборния ден от страна на онлайн новинарското издание на 24 часа, както и за Пик - за това, че оповестяват междинни данни. Член на секционната комисия в дупнишкото село Баланово е била отстранена поради употреба на алкохол, съобщи регионалният сайт   След подаден сигнал, на мястото пристигнали полицейски служители, които установили, че тя е в алкохолно опиянение, съобщи председателят на РИК – Кюстендил Красимир Петров. Тестът с дрегер отчел 1,5 промила алкохол. Решението дамата да бъде отстранена е взела СИК в Баланово. Вероятно мястото й ще остане свободно, което няма да попречи на изборния процес, тъй като комисията има кворум. Прокуратурата е образувала 12 досъдебни производства за купуване на гласове България вече гласува. Нарушения все още няма", "date": "2019.05.26", "title": "Изборният ден напредва. С него и жалбите за нарушения"}
{"url": "https://clubz.bg/83428-obqsniha_kak_nedospivaneto_uvelichava_riska_ot_insult", "text": "Учени от университета на Колорадо в Боулдър откриха механизъм, който обяснява как недоспиването увеличава риска от смърт вследствие на инсулт и сърдечен пристъп, съобщи сайтът MedicalXpress, цитиран от БТА. Били изследвани кръвни проби от 24-ма души на възраст между 44 и 62 години. Около половината от доброволците спели между 7 и 8,5 часа нощем, а останалите - между 5 и 6,8 часа. Учените изследвали експресията на 9 различни микроРНК - късоверижни молекули РНК, регулиращи активността на гени, които са свързани с възпалителни процеси, имунната реакция и здравето на кръвоносните съдове.  Оказало се, че хората, които спят по-малко от 7 часа в денонощието, са с ниско ниво на три молекули регулатори, свързани с микроРНК. Въпросните съединения miR-125a, miR-126 и miR-146a са с ключова роля за намаляване на възпаленията и за поддържане нормалното функциониране на кръвоносната система. Било установено, че недостатъчният сън възпрепятства функционирането на клетките, които покриват вътрешните стени на артериите. Това оказва своето въздействие върху нормалното свиване и разширяване на артериите.", "date": "2019.05.26", "title": "Обясниха как недоспиването увеличава риска от инсулт"}
{"url": "https://clubz.bg/83423-proevropejci_i_evroskeptici_sa_pochti_naravno_v_slovakiq", "text": "Съотношението на местата, спечелени от проевропейските и евроскептичните и антиевропейските партии в Словакия на изборите за Европейски парламент в събота е 7 към 6 според предварителни данни, публикувани от  Това съотношение е било 12 към 1 за проевропейските партии на европейските избори преди пет години. В Туитър изтече диаграма с процентите от гласовете, спечелени от участващите партии, публикувана в един от влиятелните всекидневници в страната -  . Управляващите социалдемократи от партията СМЕР продължават да бъдат първата политическа сила, но губят едно от досегашните си четири места в Европейския парламент, пише \"Политико\". Общо четири места печелят партии, които са необвързани с традиционните европейски политически семейства - две за Народната партия \"Нашата Словакия\" и по едно - за \"Прогресивна Словакия и ЗАЕДНО - Гражданаска демокрация\" и Словашката национална партия. Две групи, които принадлежат към Европейските консерватори и реформисти, печелят по две, т.е. общо четири места - с едно повече от досешашните. Това са  \"Свобода и солидарност\" и \"Обикновените хора и независимите личности\". По едно място имат Християндемократическото движение, което е част от Европейската народна партия (ЕНП) и крайнодясната \"Ние сме семейство\", която принадлежи към Европа на свободата и нациите. Основни съставки на последната политическа група са италианската Лига на вицепремиера Матео Салвини и френският Национален сбор на Марин Льо Пен. Словашките партии от ЕНП губят четири от досешашните си пет места.  Избирателната активност в Словакия (20%) по предварителни данни се е повишила в сравнение с предишните евроизбори, когато тя беше най-ниската в целия ЕС (13%). ", "date": "2019.05.26", "title": "Проевропейци и евроскептици са почти наравно в Словакия"}
{"url": "https://clubz.bg/83408-yujnokoreec_grabna_zlatnata_palma_v_kan", "text": "Южнокорейският режисьор Бон Джун Хо спечели Златната палма на 72-ия кинофестивал в Кан, предадоха Франс прес и ДПА. Той е първият южнокорейски режисьор, печелил престижното отличие. Неговата черна комедия \"Паразит\" разглежда темата за социалното неравенство. \n\tГран при на фестивала печели филмът \"Атлантик\" на френската режисьорка от сенегалски произход Мати Диоп. Филмът й разказва за съдбата на мигрантите и младежите в Дакар.  \n\tДиоп беше първата чернокожа режисьорка, участвала в надпреварата в Кан, отбелязва Асошиейтед прес. \n\tАнтонио Бандерас получи наградата за най-добър актьор за филма \"Болка и слава\" на Педро Алмодовар. 58-годишният актьор, играл както Зоро, така и Пикасо, често работи с режисьора, който го лансира в киното през 1982 г., отбелязва АФП. \n\tСамият режисьор заяви, че това е най-добрата роля в живота на Бандерас. \n\t\"Клетниците\" на Ладж Ли и \"Бакурау\" на бразилските режисьори Клебер Мендоса Фильо и Хулиано Дорнелес печелят наградата на журито. \n\t\"Портрет на младо огнено момиче\" на френската режисьорка Селин Сиама спечели наградата за най-добър сценарий, съобщава БТА. ", "date": "2019.05.26", "title": "Южнокореец грабна Златната палма в Кан"}
{"url": "https://clubz.bg/83406-28_nyuansa_proporcionalna_sistema", "text": "По тип пропорционална система, квоти за жени или дата на гласуването всяка страна в съюза определя свои правила за европейските избори. Днес гласуват 21 от 28-те страни. Сред тях са Германия, Франция и Полша. \n\tБританците и холандците гласуваха на 23 май, ирландците - на 24-ти, а латвийците, малтийците и словаците - на 25-ти. В Чехия гласуваха два дни - на 24 и 25 май. Европейският съюз налага избори по пропорционалната система, но страните членки избират конкретния вариант. Има три типа избори: \n\t-   - в 19 страни, като Италия, Полша, Холандия и нордическите страни. Избирателят може, в зависимост от страната, да променя реда в листата с кандидати, по която гласува, да зачерква кандидати или дори да групира няколко листи. \n\t-  . По тази система се гласува в седем страни, включително Германия, Франция Испания, Великобритания (без Северна Ирландия). Избирателите гласуват листи, в които не могат да променят нито реда, нито състава. \n\t- . Използва се в Малта, Ирландия и Северна Ирландия. Избирателят не гласува по предварително подготвена листа, а съставя собствена, като подрежда кандидатите според предпочитанията си. Гласуването е задължително в пет страни: Белгия, Гърция, Кипър и Люксембург. \n\tВ Белгия и Люксембург неспазването на това задължение се наказва със солидна глоба. В останалите три страни санкциите, където съществуват, са по-малки. Само пет страни са разделили територията си на избирателни райони: Италия (5), Полша (13), Белгия (3), Ирландия (3) и Великобритания (12). Избирателните райони са географски с изключение на Белгия, където избирателните колегии са езикови (холандскоезична, френскоезична и немскоезична). \n\tВ останалите страни избирателите гласуват в един-единствен национален избирателен район. Гласуването по пощата е разрешено в 16 държави в съюза, в повечето случаи за да се даде възможност да упражнят правото си на глас гражданите, живеещи в чужбина. Така е в Германия, Великобритания, Испания и нордическите страни. \n\tШест страни разрешават гласуването с пълномощно - за всички избиратели, както е във Франция, Великобритания, Холандия и Белгия, или само за възрастни избиратели или инвалиди, които не могат да отидат до урните (Полша и Швеция). Този вариант позволява да поискаш друг избирател да гласува от твое име. \n\tЕлектронното гласуване все още не е разпространено. Естония, която е много напреднала в използването на новите технологии, единствена дава възможност на гражданите си да гласуват по интернет. Единадесет страни налагат квоти по пол в листите с кандидатите. \n\tФренските, италианските, белгийските и люксембургските листи трябва да включват равен брой мъже и жени. В Испания, Словения и Хърватия те трябва да съдържат най-малко 40 процента кандидати от всеки пол, в Полша изискването е за 35 процента, а в Гърция и Португалия - 33 процента. В листите в Румъния трябва да има най-малко една жена (или мъж). \n\tВ някои страни квотите са придружени от мерки, предназначени да гарантират присъствието на жени, но санкциите не винаги са убедителни. Ако в Гърция неотговарящите на изискванията листи се смятат за невалидни, в други страни като Франция или Люксембург нарушителите са заплашени единствено от глоба. В почти всички страни в ЕС трябва да си навършил 18 години, за да имаш право да гласуваш. Изключение правят три държави: в Гърция минималната възраст е 17 години, а в Малта и Австрия - 16. \n\tВъзрастовият праг за кандидатите е по-разнообразен. В 15 страни, включително Германия и Франция, тя е 18 години, в 10 страни, като Полша и Чехия, е 21 години, в Румъния - 23 години, а в Италия и Гърция - 25 години. БТА.", "date": "2019.05.26", "title": "28 нюанса пропорционална система"}
{"url": "https://clubz.bg/83404-finlandiq_kanada_na_finala_na_svetovnoto_po_hokej", "text": "Финландия - Канада е финалът на Световното първенство по хокей на лед в Словакия. Двубоят е в неделя от 21:15 часа наше време. На полуфинала скандинавците победиха олимпийските шампиони от Русия с 1:0 (0:0, 0:0, 1:0). Единственият гол реализира Марко Антила десет минути преди финалната сирена. Двубоят бе много равностоен и на доста високо ниво. Все пак по-добрите ситуации бяха за \"суоме\", а страхотни спасявания имаше вратарят на Сборная Андрей Василевски, предпочетен пред родения в Русе Александър Георгиев. Той е от български произход и пази на \"Ню Йорк Рейнджърс\" в Националната хокейна лига на САЩ и Канада. Георгиев вече игра на Световното, а в руския тим личаха много асове на ледената игра, начело с мегазвездата Александър Овечкин. Финландия обаче намери оръжия срещу тях. В предишната фаза тимът изхвърли и шампиона Швеция. Канада изигра най-силния си мач дотук на полуфинала, като отнесе Чехия с 5:1 (1:0, 2:0, 2:1). Головете реализираха Марк Стоун, Дарнел Нърс, Пиер-Люк Дюбоа, Кайл Търис и Томас Шабо за \"кленовите листа\". Малко преди края Томас Зохорна намали. В края играчи от двата тима се сбиха на няколко пъти - най-вече заради провокации на чехите (горе), които ще спорят за бронза срещу руснаците от 16:45 ч. Канада имаше доста трудности с Швейцария на четвъртфинала - 3:2 в продължението. Двата финалиста играха един срещу друг в група от първата фаза на шампионата и тогава спечелиха финландците - 3:1.", "date": "2019.05.26", "title": "Финландия - Канада на финала на Световното по хокей"}
{"url": "https://clubz.bg/83410-bylgariq_veche_glasuva_narusheniq_vse_oshte_nqma", "text": "От малко повече от час България гласува на вота за нов Европейски парламент. Всички секции в страната са отворили навреме. Нарушения все още няма. Проблем е имало само с две секционни комисии заради машините, но те са отстранени. Това отчетоха от Централната избирателна комисия.  Затварят улици в София заради превозването на бюлетините Днес избираме бъдещите 17 български евродепутати. Общо кандидатите са 317. 13 партии и 8 коалиции регистрираха листите си. В изборите участват и 6 независими кандидати. Общият брой на хората, които имат право на глас в България е 6 355 633 души.", "date": "2019.05.26", "title": "България вече гласува. Нарушения все още няма"}
{"url": "https://clubz.bg/83405-osem_se_borqt_za_stola_na_mej_zasega", "text": "Вече осем станаха британските политици, които открито заявиха намерението си да се кандидатират за лидер на управляващата Консервативна партия и премиер на мястото на Тереза Мей, твърдейки, че ще успеят там, където тя се провали - да изведе дълбоко разделената Великобритания от Европейския съюз, предаде Ройтерс. Шести е бившият министър за Брекзит Доминик Рааб, който вчера обеща, че ще се бори за по-справедлива сделка за Брекзит.  Седма в списъка се нареди Андреа Ледсъм, бивш лидер на Камарата на общините (де факто представител на правителството в долната камара на парламента), която обяви амбициите си на страниците на \"Сънди таймс\". Тя заяви, че притежава \"опит и увереност в собствените сили\", за да поведе страната към по-светло бъдеще, като обеща, че ако тя заеме премиерския пост, Великобритания ще напусне ЕС през октомври при всички случаи - със сделка или без. Тереза Мей се оттегля на 7 юни Ледсъм също така обеща, че ще прокара законопроект за гарантиране на правата на гражданите, за да сложи край на неопределеността около правомощията на гражданите на ЕС в Обединеното кралство, и че ще се стреми към решаване на въпроса за взаимното оказване на медицински услуги на жителите на ЕС в Обединеното кралство и на британците в страните от ЕС, както и към решение на проблема с Гибралтар. Преди това намерението си за участват в надпреварата обявиха бившият външен министър Борис Джонсън, външният министър Джереми Хънт, министърът на международното развитие Рори Стюарт, министърът на здравеопазването Мат Ханкок, бившата министърка на труда Естер Маквей.  Засега за несъмнен фаворит в надпреварата се смята Борис Джонсън, но според британските медии негов конкурент ще бъде министърът на околната среда Майкъл Гоув, който се очаква да обяви официално кандидатурата си тази вечер, предаде ТАСС. \"Сънди таймс\" и \"Сънди телеграф\" съобщават, че Гоув вече е уведомил депутатите консерватори, че смята себе си за оптималната фигура, способна да попречи на победа на лейбъристите на общите избори и да не позволи на лидера им Джереми Корбин да заеме премиерския пост.  Джонсън е фаворит за поста на Мей Така Гоув може за втори път да се опита да застане на пътя на Борис Джонсън в борбата за лидерството, както непосредствено след референдума през 2016 г., когато Джонсън пак се смяташе за фаворит, но се отказа по неясни и досега причини. Освен Гоув, според британската преса, още неколцина консерватори обмислят възможността да се включат - министърката на отбраната Пени Мордонт, вътрешният министър Саджид Джавид, както и Греъм Брейди, бивш председател на парламентарния Комитет 1922, обединяващ редовите депутати тори. При това всички претенденти - и официалните, и потенциалните, са далеч по-големи евроскептици от самата Мей и са настроени за по-решително прилагане на резултата от референдума за Брекзит, пише БТА.  Джонсън е фаворит за поста на Мей", "date": "2019.05.26", "title": "Осем се борят за стола на Мей. Засега"}
{"url": "https://clubz.bg/83407-hilqdi_na_protest_v_izrael_sreshtu_imuniteta_na_netanqhu", "text": "Десетки хиляди израелци протестираха в Тел Авив снощи против предложение за закон, даващ на премиера Бенямин Нетаняху имунитет срещу съдебно преследване по серия обвинения в корупция, предаде Асошиейтед прес, съобщава БТА. Протестиращите се събраха пред Музея на изкуството по призив на опозиционните партии \"Синьо и бяло\", Авода (Партия на труда) и Мерец съвместно с групи за граждански права под лозунга \"щит за защита на демокрацията\". Събитието бе демонстрация на сила от страна на новата опозиция месец след преизбирането на Нетаняху за четвърти пореден мандат като премиер, отбелязва АП. \"Няма да допуснем въвличането на Израел в опасно законодателство в турски стил, при което управникът е над закона\", написаха организаторите във Фейсбук, предаде ДПА.  Мрежа от фалшиви акаунти в \"Туитър\" помага на Нетаняху преди изборите на 9 април Пред протестиращите Яир Лапид от \"Синьо и бяло\" сравни усилията на Нетаняху да консолидира властта си с авторитарния турски президент, допълва АП. \"Няма да ти позволим да бъдеш Ердоган. Няма да имаме турски диктатор. Няма да го позволим\", каза Лапид, обръщайки се към Нетаняху. \"Ние не сме твои поданици. Няма да ти позволим да унищожиш Върховния съд. Ти не си над закона\", добави Лапид пред демонстрантите, някои от които носеха османски фесове.  Нетаняху е във финалната фаза от сформирането на ново коалиционно правителство и според опозицията подготвя закон, който да го защити от съдебно преследване, като ограничи властта на Върховния съд. ", "date": "2019.05.26", "title": "Хиляди на протест в Израел срещу имунитета на Нетаняху"}
{"url": "https://clubz.bg/83409-zatvarqt_ulici_v_sofiq_zaradi_prevozvaneto_na_byuletinite", "text": "Променя се организацията на движението в София заради превозването на бюлетините от днешния вот, съобщава бТВ. От 8.00 часа до приключване на транспортирането на изборните материали се забранява престоя и паркирането: От 20.00 часа до приключване на транспортирането на изборните материали се ограничава движението на пътни превозни средства, с изключение на колите на Жендов\";", "date": "2019.05.26", "title": "Затварят улици в София заради превозването на бюлетините"}
