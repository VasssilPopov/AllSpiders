{"url": "http://clubz.bg/80083-levski_vze_kazahstanskiq_mesi", "text": "В последния ден на трансферния период \"Левски\" привлече национала на Казахстан Еркебулан Сейдахмет. Нападателят ще играе при \"сините\" под наем до края на календарната година, съобщи официалният сайт на клуба. В родината си 19-годишият футболист е наричан Казахстанския Меси. Офанзивният футболист е роден на 4 февруари 2000 година и е считан за най-обещаващите млади играчи в страната. През 2017 г. играе за \"Тараз\", след което преминава в първодивизионния руски тим УФА, откъдето се озовава в \"Левски\". Еркебулан Сейдахмет премина успешно медицински преглед. Има левскарска връзка в историята на техничаря. Сейдахмет дебютира в националния си отбор, когато негов селекционер беше Станимир Стоилов. Той е единственото чуждестранно попълнение на \"Герена\" тази зима. Преди него клубът си осигури услугите на Живко Миланов, Мартин Райнов и Валери Божинов.", "date": "2019.02.28", "title": "\"Левски\" взе Казахстанския Меси"}
{"url": "http://clubz.bg/80057-bylgarka_prerazkaza_proizhoda_na_vidovete_na_darvin", "text": "Това са думи на Ема Дарвин – пра-пра-пра внучка на Чарлс Дарвин – и се отнасят за една детска книга с картинки, издадена във Великобритания: „Darwin’s on the origin of species“  , написана и нарисувана от българката Сабина Радева. Сабина е графичен дизайнер и илюстратор, в момента живее в Оксфорд, Англия. От биографичната справка в сайта на издателство „Пенгуин“ научаваме, че през 2008 г. тя е получила магистърска степен по молекулярна биология в Института „Макс Планк“, Германия. През 2009-а напуска науката, за да се насочи към творческа кариера и учи за илюстратор. Майка е на две малки момичета, които са нейният източник на ежедневно вдъхновение. С „Произход на видовете“ Чарлс Дарвин обяснява окончателно своята теория преди 160 години. Днес Сабина Радева обединява двете си страсти, за да преразкаже този основоположен научен текст в 64 страници. Достъпността на адаптацията представя еволюцията за деца и подрастващи чрез стилни илюстрации и прост, лесен за разбиране текст. Идеята да направи този опростен преразказ – с картинки, за деца, ѝ хрумнала, докато разглеждала красиво издание на труда на Дарвин, но твърде дълго и написано на остарял език. Резултат се оказал изненадващо добър – с дарения се отзовали близо 1400 души. Изданието излиза в електронен вид през юли 2018-а, а в началото на този месец се появи и с твърди корици.    ", "date": "2019.02.28", "title": "Българка преразказа \"Произхода на видовете\" на Дарвин"}
{"url": "http://clubz.bg/80073-cska_sofiq_pokani_berbatov", "text": "ЦСКА-София е поканил Димитър Бербатов да се завърне на стадион \"Българска армия\" като помощник-треньор на Любослав Пенев, информира БТА. 38-годишният Бербатов не е обявил края на състезателната си кариера, но не е играл от март миналата година след авантюрата си в Индия. Димитър Бербатов ще се подготвя с \"Берое\" Той изкара част от зимната подготовка с \"Берое\", като дори пътува със \"зелено-белите\" на лагер в Турция. Това породи слухове, че може да стане играещ асистент на един от най-добрите си приятели Александър Томаш, който е старши треньор на старозагорци. ЦСКА-София се подсили с \"поливалентен\" защитник От ЦСКА-София по-рано днес съобщиха, че към състава за пролетта ще се присъедини португалският полузащитник Нуно Мигел до Адро Томаш, като преотстъпен до края на сезона от \"Беленензес\". Очаква се до края на деня \"червените\" да обявят привличането на още играчи, с които в момента се водят финални преговори. Димитър Бербатов бе открит за големия футбол от ЦСКА. От Армията той тръгна към \"Байер\" (Леверкузен), а след това стана звезда на Висшата лига на Англия. ЦСКА-София се подсили с \"поливалентен\" защитник", "date": "2019.02.28", "title": "ЦСКА-София покани Бербатов"}
{"url": "http://clubz.bg/80072-dramatichen_obrat_v_bylgariq_paranoi_i_naludni_strahove", "text": "Вече втора седмица управляващите и услужливите медии се чудят с какво да се занимават, само и само да не стане дума за това, че руски служби май са шетали из България покрай отравянето на Гебрев (и не само). Че това съмнение не е окончателно потвърдено - не е. Но при такива сериозни подозрения всяка нормална държава би направила всичко възможно, за да разкрие истината. Независимо дали става дума за „Новичок\" или за отрова за мишки. Нашата държава обаче се посвети тази седмица на ловно-рибарските неволи на БСП и на една незнайно как попаднала в ямболските училища гей-брошура. И двата въпроса са от изключителна важност - не за друго, а защото са политически безопасни за основните партии. От първия скандал стана ясно, че докато лидерката на БСП не уважава с присъствието си ключови заседания на ПЕС (може би за да пести пари за пътни), нейни депутати са похарчили 13 хиляди лева народна пара като гости на ловно-рибарско изложение в Залцбург. Този скандал всъщност подкрепя позицията на Корнелия Нинова за бойкота на парламента - наистина е по-добре БСП да са извън него, ако ще се занимават с ловно-рибарски теми. А като са извън парламента, могат поне да помагат на министър Нено Димов в грижите му за жабешката популация в Рила. Полза особена пак няма да има, но поне разходите ще са по-малки. Ако обаче оставим шегата настрана, ще видим истинския проблем: в желанието си да свали ГЕРБ (което е легитимно желание за всяка опозиция) БСП все повече добива революционно-шумкарски облик. От проевропейска, центристка партия “столетницата” се превръща в радикална, патриотарска, хомофобска чета. Дори самият Ангел Джамбазки се уплаши от този завой и си постави за задача в предстоящата кампания да ни убеждава, че БСП не са наистина такива. За разлика от него. Като стана дума за хомофобия, и тази седмица топката беше вдигната за здравите патриотарско-консервативни сили. Този път чрез гей-брошура за безопасен секс, раздадена в ямболските училища. Спор няма, че мястото на тази брошура не е в училищата. Но за здравите консервативно-патриотарски сили този инцидент не е изолиран случай, а елемент от \"стратегията на Гейропа” и на местните морално развалени либерали за развращаване на младежите и превръщането им в содомити. Този \"джендърски план” съперничи по перфидност, лицемерие и коварство само на “плана Сорос”, разкрит от Виктор Орбан, според който Европа трябва да бъде напълнена с африканци. Представете си само една Европа, пълна с африканци и содомити! Африканец, содомит, африканец, содомит... Това не е нашата Европа! И аз с две ръце се подписвам под този предизборен лозунг и дори смятам, че една такава Европа е някаква съвсем налудна и безвкусна измислица. Вместо обаче да дойдат санитарите и да приберат разпространителите на подобни паранои, същите тези разпространители се перчат в политиката като потенциални “спасители” на Европа. И друг път е ставало дума, че горката Европа все бива отвличана от някое добиче, което много рядко се оказва Зевс. В параноично-сексуалните фантазии на днешните “спасители” на Европа, България се оказва най-слабото звено, което е особено податливо на смяна на сексуалната ориентация и даже на пола. Затова и тук трябва особено да се внимава - турците могат да приемат Истанбулската конвенция, но за нас, българите, тя е много опасна. Напоследък дори стана ясно това: при нас нещата са толкова напреднали в посока морален упадък, че вече хората могат да си сменят пола и при отговаряне на социологическа анкета. Малка грешка при попълването и след това цял живот си с друг пол! Представете си само какви размери би могъл да добие проблемът при тази функционална неграмотност на населението. Истинската новина във всичко това е, че подобни откровени налудности минават дори при интелигентни и отговорни хора за сериозни аргументи. И даже за истина. Обществените нагласи явно са се променили - хората са станали по-параноични, по-уязвими за политически манипулации. Ето ви един пример от изследване за европейските ценности, проведено в България под ръководството на професор Георги Фотев. Преди едно десетилетие - през 2008 година - на въпрос “Не желаете ли хомосексуални да са ви съседи” нежелаещите са били 42,3%, а 51,5% са нямали нищо против. През 2018 година съотношението е радикално преобърнато: 57,8% не желаят да имат такива съседи и само 33,4% нямат нищо против. Ето това е резултатът от появата на патриотарско-консервативни сили и медии в България. Тук очевидно не става дума за някакви дълбоки културни нагласи, вековни традиции и прочие - имаме ефект на пряко формиране на обществено мнение чрез партии и медии. За да се убедите, че не става дума за спекулация, ето резултатите и за една друга група - циганите. Тази група, както знаем, все по-интензивно попада във фокуса на атаките на онова, което ласкателно наричаме “популизъм”. През 2008 година хората, които не желаят цигани за съседи, са 48,3%, а 47,5% нямат нищо против. През 2018 година нежелаещите са вече 60,1%, а толерантните са спаднали до 30,2%. Този драматичен обрат е ефект от посочването на политически враг - обявяването на цели групи хора за потенциална опасност. С две думи: виждаме, че налудните паранои не са безопасни - в началото звучат комично, а техните носители изглеждат като палячовци, но след десетина години витаене в общественото пространство тези паранои започват да променят нагласите на хората, създават собствена реалност, собствен политически пазар. А основните партии вече не просто не са стожер срещу раздухването на подобни паранои, но дори сами станаха техни производители. БСП тук е с поне обиколка пред ГЕРБ. Дългосрочната вреда от параноичния обрат е загубата на доверие в другия, ограждането на политическата общност с бодливата тел на страха и омразата, желанието за “изчистване” на всеки, който е различен. На това параноиците отговарят, че днес светът бил станал по-опасен. Да, така е - светът е много опасен, когато параноиците са мнозинство. Апокалипсисът може да дойде и като самослучващо се предсказание. Отговорността за тази промяна в обществените нагласи е на партиите и медиите. През последните десет години тези обществени авторитети ни отведоха към все по-голямо недоверие и дори омраза към различието. Включването на “патриотични” формации в управлението понякога се прави с цел да бъдат “нормализирани\", да бъде намалена тяхната радикалност. Цената за това обаче е да бъдат “нормализирани” и техните паранои. До какво ще отведе всичко това, предстои да видим. Но историческите прецеденти не са особено окуражаващи.", "date": "2019.02.28", "title": "Драматичен обрат в България: паранои и налудни страхове"}
{"url": "http://clubz.bg/80079-es_dava_%E2%82%AC275_mln_za_visokoskorostna_jp_liniq_ot_istanbul_do_svilengrad", "text": "Европейският съюз и Турция подписаха днес споразумение, с което ЕС ще предостави 275 милиона евро за изграждането на високоскоростна жп линия от Истанбул до границата с България, съобщи ДПА, цитирана от БТА. Общата стойност на проекта е 1 милиард евро. Европейското финансиране в него е най-голямата единична инвестиция на ЕС в Турция, се казва в съобщение на Евросъюза. \n\tНа съвместна пресконференция в Истанбул с турския министър на икономиката Нихат Зейбекчи в Истанбул заместник-председателят на Европейската комисия Юрки Катайнен каза, че икономическият диалог между ЕС и Турция е добър пример за това, че е по-добре двете страни да говорят една на друга, а не една за друга. Двамата се срещнаха в рамките на годишна среща, която има за цел да засили икономическото сътрудничество между Турция и ЕС въпреки техните обтегнати отношения, уточнява Асошиейтед прес. \n\tТурция започна преговори по присъединяване към ЕС през 2005 г., но оттогава те са в застой. Европейският съюз казва, че Турция се отдалечава от европейските демократични ценности. Няколко репортери от страни членки на ЕС, чиито журналистически акредитации не бяха подновени от турското правителство, не можаха да присъстват на днешната конференция, съобщава АП. \n\tКатайнен каза, че \"дълбоко съжалява за това\". По думите му ЕС работи с турските власти, за да гарантира, че медийната свобода се спазва.", "date": "2019.02.28", "title": "ЕС дава €275 млн. за високоскоростна жп линия от Истанбул до Свиленград"}
{"url": "http://clubz.bg/80082-sydyt_ostavi_na_svoboda_chetirimata_lekari_obvineni_po_telk_aferata", "text": "Четиримата лекари, обвинени по ТЕЛК-аферата във Варна, остават на свобода, без никаква мярка за неотклонение. И апелативният специализиран наказателен съд на този етап не намери доказателства, че лекарите имат отношение към търговията с ТЕЛК експертизи, съобщи БНТ. Варненските лекари влязоха в съдебната зала с куфари, готови да бъдат върнати в следствения арест. Прокуратурата пък влезе с нови томове доказателства - записи на разговори и разпити на още свидетели. Един от козовете на обвинението беше записан разговор, в който обвиняемата д-р Мима Великова обяснява на пациент какво поведение да има докато е с холтер. Според обясненията на д-р Великова нейно задължение е да обясни на всеки пациент какво трябва да е поведението, за да бъде обективно изследването. В този разговор съда също не видя доказателства, че лекарката е давала инструкции как да се манипулира резултата от изследването, както твърди прокуратурата. Съдът не намери доказателства и за лекарите Петко Ников и Юлиян Крумов, че са били част от схема, в която срещу подкуп са издавали медицински документи, в които са описвали несъществуващи болести на здрави хора. А четвъртата обвиняема д-р Ваня Колева представи пред съда банкови документи, които доказват, че скоро е изтеглила от сметката си 10-те хиляди лева, които са намерени в дома ѝ. Според обясненията парите били нужни за непредвидени разходи. Съдът остави под домашен арест двамата братя Уафик и Райян Шахуд. Според магистратите само за тях има доказателства, че срещу подкупи са уреждали експертизи за влошено здраве на желаещи да получават пенсия по болест. Прокуратурата продължава разследването и събирането на доказателства за ТЕЛК-аферата във Варна. От Силистра, където има най-много освидетелствани, зам.-главният прокурор Иват Гешев обяви, че скоро ще се разплетат още афери. Разследванията в областта са 3, по още няколко случая се работи. Той добави, че проблемите с ТЕЛК са системни и могат да бъдат решени чрез законова промяна на самата система и начина, по който тя работи.  ", "date": "2019.02.28", "title": "Съдът остави на свобода четиримата лекари, обвинени по ТЕЛК-аферата"}
{"url": "http://clubz.bg/80081-svidetelstvata_na_koen_nqma_da_skvalqt_trymp_no_sa_samo_nachaloto", "text": "Показанията на бившия личен адвокат на президента Доналд Тръмп, Майкъл Коен, пред Комисията по надзор и реформа в Камарата на представителите бяха експлозивни и доста болезнени, но заключението е категорично: много политически дим, но малко огън, способен да доведе до импийчмънт, пише в четвъртък в. \"Вашингтон пост\", цитиран от БТА. \n\tТвърденията на Коен се свеждаха до три точки: 1. Президентът Тръмп е непочтен човек, патологичен лъжец и расист; 2. Той е използвал директно лични, корпоративни средства и средства от фондации, за да накара порноактриси да мълчат, да раздуе обема на личните си авоари, за да получи банково финансиране, и да плати да му нарисуват портрет. 3. Знаел е предварително, че \"Уикилийкс\" ще публикува хакнатите имейли на кампанията на Клинтън и продължил да преговаря по проект в Москва по време на предизборната си кампания, а казваше, че не го е направил. Бившият адвокат на Тръмп го нарече \"расист, измамник и лъжец\"  пред комисия на Конгреса \n\tРепубликанците няма да гласуват за сваляне на президента от власт, освен ако няма ясни и убедителни доказателства, че Тръмп е участвал пряко в нещо, застрашаващо до такава степен сигурността на страната, че те да нямат избор, допълва \"Вашингтон пост\". \n\tСвидетелските показания на Майкъл Коен са само началото. Изслушването на адвоката в Комисията за надзор, предшестващо доклада на специалния прокурор Робърт Мълър, предвещава според демократите в Конгреса период на продължителни проверки на Овалния кабинет. Според някои изходът може да даде (а може и да не даде) основания за импийчмънт. Други смятат, че евентуален импийчмънт не може да настъпи достатъчно бързо. Едно обаче е сигурно - напрежението расте, посочва Асошиейтед прес. Междувременно Франс прес предаде в четвъртък вечер, че Коен отново свидетелства пред комисия на Конгреса, а именно -  пред комисията по разузнаването в Камарата на представителите. Изслушването му обаче беше при закрити врата.  \n\tВъв вторник той бе изслушан при закрити врата и в комисията по разузнаване в Сената. \n\tВчера беше публичното изслушване на Коен в комисията по надзор и реформа в Камарата на представителите. То бе предавано по телевизията. \n\tПредседателят на комисията по разузнаването в Камарата на представителите, демократът Адам Шиф, обяви, че тя ще разгледа задълбочено при днешното изслушване много въпроси, свързани с подозренията за таен сговор между Русия и предизборния екип на Доналд Тръмп по време на президентските избори в САЩ през 2016 г.", "date": "2019.02.28", "title": "Свидетелствата на Коен няма да сквалят Тръмп, но са само началото"}
{"url": "http://clubz.bg/80076-finlandiq_spira_dobiva_na_energiq_ot_vyglishta_sled_10_godini", "text": "Финландският парламент одобри днес предложението на правителството за забрана за употреба на въглища за производство на енергия от 1 май 2029 година, предаде Ройтерс, цитирана от БТА. Германия обмисля да спре използването на въглища след 2038 г.", "date": "2019.02.28", "title": "Финландия спира добива на енергия от въглища след 10 години"}
{"url": "http://clubz.bg/80075-do_kraq_na_2019_a_shte_mojem_da_si_triem_istoriqta_vyv_facebook", "text": "Година след като Зукърбърг обеща, че ще създаде възможност да трием историята си в социалната мрежа, Facebook обяви, че тази опция ще бъде пусната до края на годината. Германия ограничи събирането на данни от Facebook След поредицата скандали с изборите в САЩ, Брекзит и Cambridge Analytica, изпълнителният директор на компанията заяви в началото на 2018 г, че се разработва инструмент, с който да можем да трием историята на това какви сайтове сме посещавали през социалната мрежа. Тези данни в момента се пазят в сървърите на Facebook и се ползват основно, за да се подбират по-точни и подходящи реклами за потребителите. Facebook добре припечели от скандала с Cambridge Analytica Случаят с Cambridge Analytica обаче показа, че е възможна и друга употреба - целенасочен анализ на електората и манипулацията му на базата на данните.  Макар хората на Зукърбърг да твърдят още от 2017 г, че е невъзможно този случай да се повтори, потребителите не бяха доволни от факта, че не могат да премахнат тези данни. Facebook с нови правила за политическа реклама за евровота  През последната година Facebook включи и други възможности за скриване и триене на данните, които събира.  Тестовете на новия инструмент започват през пролетта.  Facebook добре припечели от скандала с Cambridge Analytica Facebook с нови правила за политическа реклама за евровота ", "date": "2019.02.28", "title": "До края на 2019-а ще можем да си трием историята във Facebook"}
{"url": "http://clubz.bg/80066-bryuksel_ne_karame_budapeshta_da_priema_kvoti_za_migranti", "text": "Еврокомисията опроверга днес в   кампанията, предприета срещу нея от унгарското правителство по въпроса с миграцията. Комисията подкрепя защитата на границите и няма никакво намерение да предлага издаване на хуманитарни визи. Тя не работи с неправителствени организации за насърчаване на миграцията. А страните от ЕС сами решават дали искат да приемат законни мигранти. Унгария започна нова кампания - този път и срещу Юнкер Средствата, отпускани от Брюксел, не са свързани с насърчаване или възпрепятстване на миграцията, изтъкна Андреева. Миналата седмица ЕК определи като дезинформация кампанията на унгарските власти, която внушава, че председателят на Комисията Жан-Клод Юнкер и финансистът Джордж Сорос работят за възобновяване на задължителните квоти за мигранти в ЕС. Будапеща твърди, че Брюксел възнамерява да ограничи възможностите на държавите за охрана на собствените им граници и да улесни притока на мигранти. Другите твърдения на унгарските власти са, че ЕС осигурява допълнителни средства за организациите, подкрепящи мигрантите, както и за самите мигранти, достигнали Европа.", "date": "2019.02.28", "title": "Брюксел: Не караме Будапеща да приема квоти за мигранти"}
{"url": "http://clubz.bg/80074-zalogyt_e_dalech_po_golqm_ot_tranzit_na_gaz", "text": "Ако някой се е съмнявал защо се появи и в чия услуга президентът Радев, след днешното му проруско изказване в Кошице не трябва да има и грам съмнение. Да говориш пред партньорите си - например балтийците, разтревожени от руските хибридни и други атаки, че вадиш от общия документ на срещата текст, за да угодиш на Медведев е срам. Доброто в цялата история е, че маските падат. Сега Първанов е огорчен, че друг ще се бори за \"шлем\". Земан, Салвини и льо Пен може и да се притеснят от това,  че се появява нов играч на полето на руските проксита в Европа и цената им пада. А Борисов би трябвало да е доволен, защото няма да пропусне този проруски пас от Радев. Как точно обаче ще го използва и с какъв знак - ще стане ясно едва след като Столтенберг и Медведев си тръгнат от София. Залогът е далеч по-голям от транзит на газ...  ", "date": "2019.02.28", "title": "Залогът е далеч по-голям от транзит на газ"}
{"url": "http://clubz.bg/80063-lejdi_gaga_socialnite_medii_sa_toaletnata_na_internet", "text": "Певицата и актриса Лейди Гага \"изригна\" срещу социалните медии, наричайки ги \"тоалетната на интернет\" заради това, че разпространяват неверни слухове за романтична връзка между нея и Брадли Купър, съобщи Контактмюзик.  \n\tОтношенията между певицата и актьора и режисьор са една от най-обсъжданите теми в социалните медии след отминалата преди броени дни церемония за наградите \"Оскар\". На шоуто Лейди Гага и Брадли Купър изпълниха хитовото си парче \"Shallow\" от филма \"Роди се звезда\". За \"Оскар\": Лейди Гага и Брадли Купър издухаха света с невероятна Shallow (ВИДЕО) Вместо обаче да обсъждат отличието, което песента спечели, потребителите се заеха да нищят прочувственото изпълнение на двойката. Според мнозина то е свидетелство за романтичните отношения между Лейди Гага и Брадли Купър, при това демонстрирано \"под носа\" на Ирина Шейк - половинката на актьора и майка на 23-месечната му дъщеря.  \n\tПомолена да изясни слуховете като гост в шоуто на Джими Кимъл, Лейди Гага отвръща: Лейди Гага настоява, че с екранния й партньор в музикалната драма, който е и неин режисьор, са пресъздали песента в образите на персонажите си Али и Джак, защото и двамата са артисти, желаещи да поднесат най-доброто възможно изпълнение.  Блатечки за Лейди Гага: Не е никаква актриса! С голям нос и ... Блатечки за Лейди Гага: Не е никаква актриса! С голям нос и ...", "date": "2019.02.28", "title": "Лейди Гага: Социалните медии са тоалетната на интернет"}
{"url": "http://clubz.bg/80070-bylgarskata_domashna_rakiq_poiska_simeonov_za_vodach_na_evrolista", "text": "Четири сдружения подкрепиха днес номинацията на Валери Симеонов за водач на листа за предстоящите евроизбори. Зад кандидатурата на лидера на НФСБ застанаха Национално сдружение \"Българската домашна ракия\", Национална асоциация \"Българско Черноморие\", Национално сдружение \"Защита собствениците на имоти\" и Сдружение \"Обединен селски район\". Завръзка: Валери Симеонов кандидат за евроводач - на \"Обединени патриоти\" или нещо друго За това се похвалиха от НФСБ. Подкрепата на всички тези организации не е случайна. Тя се крие в законодателната дейност на Симеонов и партията му - в полза на секторите, които те представляват. \"Патриоти\" пак пробутват поправка за строежите по морето. Този път със закон за... посеви По думите му Валери Симеонов е политикът, който ясно и последователно е показал с действия, че подкрепя малкия и среден бизнес, малките и средни собственици на имоти. Тази заявена подкрепа не е изненада. Сдружението, което Канариев представлява, е създадено от собственици на хотели, ресторанти, атракциони и земи по морето. Въпросната организация горещо подкрепяше инициативата на НФСБ за промяна в Закона за опазване на земеделските земи. Както е известно, партията на Симеонов на няколко пъти се опита да направи изменения в закона в посока на по-лесното застрояване на тези земи и накрая успя - чрез преходните и заключителни разпоредби на закона за посевите - с поправки, направени устно и в последния момент. Поправката доведе до хаос в земеделската комисия и при гласуването в зала. В последствие и до президентско вето. Което бе преодоляно. Показно: Как държавата се справя с \"картирането на дивакуващите\" Здравко Младенов от \"Защита собствениците на имоти\" също заяви подкрепата на сдружението за Валери Симеонов като водач на листа на предстоящите евроизбори, защото той показал, че е \"политик, който реално е доказал, че помага на хората\". Мотиви, извън свързаните с домашната ракия, изтъкнаха и от едноименната асоциация. Андон Андонов беше категоричен, че лидерът на НФСБ е показал с действия как може и трябва да се защитава средния и малък бизнес в България. Той припомни и факта, че Валери Симеонов е положил сериозни усилия цената на тока да не се повишава и вече няколко години това не се допуска. \"Затова смятаме, че той трябва да отиде в Брюксел, за да продължи да защитава българските национални интереси\", заключи Андон Андонов. Кой освен „Българска домашна ракия” подкрепя Симеонов (ПОИМЕННО) По думите му защитата на правата и интересите на българските общности зад граница е следващият им аргумент, защото Валери Симеонов е човекът, ангажирал се сериозно със защита на правата на нашите сънародници в Западните покрайнини и Украйна. Въпреки че Андонов не го изтъкна, Симонов има основна роля в спасяването на малките ракиджийници преди няколко години. По предложение на НФСБ парламентът върна старите по-олекотени правила за малките казани. През 2015 година бе решено, че в домашни условия можем да варим до 500 литра. С измененията на Симеонов литрите бяха върнати до 1000. Все по-малко вероятно е Обединени патриоти да се явят заедно на изборите, особено след като вчера ВМРО обяви, че ще се яви сама и ще издигне за водач на листа сегашния си евродепутат Ангел Джамбазки. От НФСБ заявиха преди няколко седмици, че също може да се явят сами, а номинацията на Симеонов от структурите на партията дойде малко след това. \"Патриоти\" пак пробутват поправка за строежите по морето. Този път със закон за... посеви Показно: Как държавата се справя с \"картирането на дивакуващите\" Кой освен „Българска домашна ракия” подкрепя Симеонов (ПОИМЕННО)", "date": "2019.02.28", "title": "\"Българската домашна ракия\" поиска Симеонов за водач на евролиста"}
{"url": "http://clubz.bg/80071-znachitelno_nahodishte_na_priroden_gaz_kraj_kipyr", "text": "Залежи на природен газ от 5 - 8 трилиона кубически фута (142 - 227 милиарда кубически метра) са установени при проучвателните сондажи в блок 10 на кипърската изключителна икономическа зона, обявиха днес кипърското правителство и компанията Ексън Мобил (ExxonMobil), съобщи в електронното си издание кипърският вестник \"Филелефтерос\", цитиран от БТА. \n\tСпоред кипърския министър на енергетиката Йоргос Лакотрипис това е едно от най-големите открития на природен газ в световен мащаб за последните три години. Представителят на Ексън Мобил Тристан Аспрей изрази ентусиазъм от находището в целта \"Глафкос\" и заяви, че американската компания ще продължи да анализира резултатите. В коментар на турските претенции към кипърската изключителна зона, представителят на Ексън Мобил каза, че блок 10 не е спорен. \n\t\"Глафкос\" е вторият сондаж на Ексън Мобил в блок 10 на кипърската зона. В първата цел, \"Делфин-1\", не бяха открити търговски рентабилни залежи. \n\tГоворителят на кипърското правителство Продромос Продрому каза в интервю пред гръцката държавна телевизия ЕРТ, че резултатите в блок 10 на кипърската ИИЗ ще имат катализиращ ефект за разполагането на Кипър на енергийната карта. Той предупреди, че ако Турция започне сондажни дейности в кипърската ИИЗ, както заплашва, това ще бъде негативно развитие и ще представлява нашествие. \n\tПредставители на водещи компании в областта на природния газ, сред които \"Ени\", \"Ексън Мобил\", \"Хеленик Петролеум\", \"Ноубъл Енерджи\" и \"Тотал\", ще се срещнат на 6 и 7 март в Никозия, за да обсъдят последните развития и перспективите на сектора в Източното Средиземноморие.", "date": "2019.02.28", "title": "Значително находище на природен газ край Кипър"}
{"url": "http://clubz.bg/80067-manchestyr_siti_podpisa_dogovor_za_760_miliona_evro", "text": "\"Манчестър Сити\" подписа 10-годишен договор за екипировка с германския производител \"Пума\" на стойност 650 милиона паунда (760 млн. евро), съобщават световните агенции. Контрактът е сред най-големите от този тип във футбола. Нещо повече - \"Пума\" ще снабдява не само английския шампион, а и \"побратимите\" му от \"Сити футбол груп\" (CFG). Това са \"Жирона\" (Испания), \"Ню Йорк Сити\" (САЩ), \"Мелбърн Сити\" (Австралия), \"Йокохама Маринос\" (Япония), \"Клуб Атлетико\" (Уругвай) и наскоро присъединилия се \"Сичуан Джуню\" (Китай).  \"Адидас\" позлатява \"Реал\" (Мадрид) с нов договор \"Небесносините\" заменят \"Найки\" с \"Пума\". Преговорите започнаха през 2017 г. Във Висшата лига единствено \"Манчестър Юнайтед\" разполага с контракт за екипи за повече пари. \"Адидас\" облича \"червените дяволи\" за 750 милиона паунда (2015-2025 г.). В този смисъл изборът на \"Пума\" никак не е случаен. Сега съперничеството между двата клуба (в последните години е в полза на \"Сити\") се пренася на още едно поле. А някога братята Адолф и Рудолф Даслер основават заедно фабрика за спортни обувки в Бавария, но после се разделят и стават непримирими врагове. Ади остава в \"Адидас\", а Руди слага началото на \"Пума\". Шефът на „Адидас“ не се спира пред нищо Като изключим \"Юнайтед\", има само още два отбора, договорите за екипировка на които са по-добри от този на \"Сити футбол груп\".  \"Барселона\" се обвърза с \"Найки\" през 2018 г. за десет сезона и 1,2 милиарда евро. \"Реал\" (Мадрид) е №2 с 1,1 млрд., осигурени от \"Адидас\" (2015-2025 г.). В топ 10 е още \"Арсенал\", контрактът на който с \"трите ленти\" влиза в сила тази година и е за 350 млн. евро (300 млн. паунда) само за пет години обаче. Останалите са \"Челси\" (\"Найки\", 2017-2032 г., 1 милиард евро, 900 млн. паунда), \"Ювентус\" (\"Адидас\", 2019-2027 г., 430 млн. евро) и \"Байерн\" (\"Адидас\", 2015-2030 г., 745 млн. евро) и т.н. В тази осмица най-много позиции има \"Адидас\" - пет. \"Найки\" е с две, а сега на сцената излиза и \"Пума\". Веднага стартира рекламна кампания на фирмата с най-големите звезди на \"Манчестър Сити\", които позират с нейни екипи. Сред тях са Серхио Агуеро, Давид Силва, Венсан Компани и т.н. Шефът на „Адидас“ не се спира пред нищо", "date": "2019.02.28", "title": "\"Манчестър Сити\" подписа договор за 760 милиона евро"}
{"url": "http://clubz.bg/80069-rumen_radev_ochakvam_kabinetyt_da_materializira_vizitata_na_medvedev", "text": "Такъв коментар направи президентът Румен Радев от Кошице. Той се намира в словашкия град на регионална среща, част от инициативата \"Букурещ Б9\".  В нея участват президентите на България, Естония, Латвия, Литва, Полша, Румъния, Чехия, Словакия и Унгария. На обсъжданията им се очаква и генералният секретар на НАТО Йенс Столтенберг. Събитието е част от инициативите по повод 70-ата годишнина на НАТО и влизането в алианса на шест от деветте държави на срещата в НАТО преди близо 15 години, на 29 март 2004 г. (Полша, Чехия и Унгария стават част от НАТО пет години преди това - през 1999 г.). Дмитрий Медведев идва на 4 март Медведев се очаква на посещение в България на 4 и 5 март по покана на Бойко Борисов. От пресцентъра на правителството уточниха, че двамата ще проведат разговор на четири очи в сградата на Министерския съвет, последван от пленарна среща на двете делегации. Основните теми, които ще бъдат обсъдени между българската и руската страна, са свързани със сътрудничеството в енергетиката, икономиката и туризма. Радев уточни от Кошице и че по време на срещата е трябвало да бъде приета декларация. В нея той установил, че има текстове, които \"застрашават реализацията на важни инфраструктурни проекти от наш национален интерес\". \"Направих необходимото проблемните текстове да бъдат изкарани от декларацията\", каза още Радев, цитиран от прессекретариата си. Според него не трябвало \"да допускаме друг да решава бъдещето на българските енергийни проекти\".  В прессъобщението на институцията се цитира изказване на президента, в което той обяснява, че по време на конференцията във формат Б9 е установил текстове, които \"застрашават реализацията на важни инфраструктурни проекти от наш национален интерес\". Той е направил необходимото да бъдат извадени от декларацията на форума.", "date": "2019.02.28", "title": "Румен Радев: Очаквам кабинетът да материализира визитата на Медведев"}
{"url": "http://clubz.bg/80059-cska_sofiq_se_podsili_s_polivalenten_zashtitnik", "text": "ЦСКА-София подсили една от проблемните си зони - клубът привлече защитника Нуно Мигел до Адро Томаш. Бранителят, определен от официалния сайт на клуба като \"поливалентен\", е преотстъпен от португалския \"Беленензес\" за пролетта. \"Червените\" освободиха трима защитници, а имат и проблеми с контузени футболисти. Пробойните проличаха в мачовете с \"Черно море\" и \"Левски\" - и двата загубени. Прави се всичко възможно Нуно Мигел да пристигне в София възможно най-скоро и да бъде на разположение на треньора Любослав Пенев още за мача със \"Септември\" в събота. 23-годишният португалец може да играе в центъра и в лявата зона на отбраната. ЦСКА-София: Жертва сме, подадохме жалби Снощи стана ясно, че ЦСКА-София е осъществил пореден изходящ трансфер - на тарана Мауридес с китайския \"Чангчун Ятай\". През януари Кирил Десподов стана част от \"Каляри\".", "date": "2019.02.28", "title": "ЦСКА-София се подсили с \"поливалентен\" защитник"}
{"url": "http://clubz.bg/80061-bulgartransgaz_podnovi_tyrga_za_stroitel_na_turski_potok", "text": "Търгът за проектиране, строителство и доставка на материали за газопровод между турската и сръбската граница на България е възобновен, съобщи възложителят му - държавната компания \"Булгартрансгаз\". Става дума за трасето, определяно като българската част на проекта \"Турски поток\".  Новият срок за подаване на оферти е 6 март. Обществената поръчка бе обявена в края на декември миналата година и е на стойност 2,7 млрд. лв. Срокът за подаване на оферти трябваше да е 15 февруари, но жалба от компанията \"Атоменергоремонт\" спря процедурата. \"Атоменергоремонт\" оттегли жалбата си срещу \"Турски поток\" Изненадващо обаче фирмата оттегли възраженията си преди Комисията за защита на конкуренцията (КЗК) да се произнесе, а това даде карт бланш на \"Булгартрансгаз\" да продължи с търсенето на изпълнител.  РБК: Известен бил руският доставчик на тръбите за \"Турски поток\" в България Възобновяването на търга идва два дни, след като руският специализиран сайт РБК съобщи, позовавайки се на свои източници, че вече е ясно кой ще е доставчикът на тръбите. Въпреки че търгът у нас е в много ранна фаза, според изданието, тръбите ще дойдат от руската \"Трубная металлургическая компания\" (ТМК) на Дмитрий Пумпянски. От самата компания са казали пред РБК, че обмислят да кандидатстват в търга на \"Булгартрансгаз\", когато той бъде възобновен. В публикацията се споменава за вариант, в който фирмата на Пумпянски се свързва с австрийската \"Щрабаг\" и участват по този начин в процедурата. Пред РБК от \"Щрабаг\" са отрекли да се водят разговори с руснаците.       РБК: Известен бил руският доставчик на тръбите за \"Турски поток\" в България", "date": "2019.02.28", "title": "\"Булгартрансгаз\" поднови търга за строител на \"Турски поток\""}
{"url": "http://clubz.bg/80060-obshtestvenoto_vnimanie_se_vyzpalqva_po_lesno_ot_temi_za_djendyra_a_prenebregvame_pandemiqta_ot", "text": "Това коментира по БНР политологът Ружа Смилова, преподавател в СУ „Св. Климент Охридски“ и програмен директор в Центъра за либерални стратегии. Поводът е поредният случай на домашно насилие, завършил със смърт във Варна, както и поредното споменаване на механизмите за превенция в Истанбулската конвенция, която не беше приета у нас. На 24 февруари тази година 41-годишният Борислав Николов пребива съпругата си. След като звъни на майка си, за да дойде и да му помогне да изнесат багажа му. Майка и син напускат жилището, без да се интересуват за състоянието на пребитата жена. Действията по разследването показват, че малтретираната жена е подавала няколко жалби за домашно насилие срещу агресивния си съпруг през годините на брака им. Борислав е бил предупреждаван с полицейски протоколи. Впоследствие обаче жената съобщавала в полицията, че отношенията помежду им са се подобрили. На 26 февруари тази година е било насрочено бракоразводното дело на семейството във Варненския районен съд. Убийство при домашно насилие - затвор от 15 г. до доживот Според Ружа Смилова има голяма гражданска поносимост към случаите на битово насилие, те като че ли се вписват в \"статистическата информация за поредното престъпление, като че ли не правят новини, не правят скандала, който трябва да събуди обществото ни и да доведе до неговото отрезвяване и осъзнаването на необходимостта да започнем сериозна борба за справяне с тези проблеми - не с една или друга малка законодателна промяна, а с цялостна обществена промяна на нагласите към подобни престъпления“.  каза още анализаторката, според която няма нито обществена, нито институционална подкрепа за жертвите на домашно насилие.  добави в коментар Смилова, която се съгласи и с казаното от окръжния прокурор на Варна Радослав Лазаров пред „Нова телевизия“, че са твърде дълги сроковете, в които властите се активизират, когато има жалба за домашно насилие. Тя отбеляза, че отхвърлената Истанбулска конвенция е била насочена основно към промяна на нагласите на обществото към проблемите на този тип насилие.", "date": "2019.02.28", "title": "Общественото внимание се възпалява по-лесно от теми за джендъра, а пренебрегваме пандемията от насилие"}
{"url": "http://clubz.bg/80065-ahchieva_bila_predupredena_da_ne_pishe_i_da_ne_govori", "text": "Журналистката Валя Ахчиева внесе в четвъртък искова молба в Софийския районен съд срещу наложеното ѝ дисциплинарно наказание от генералния директор на БНТ Константин Каменаров, съобща  . Като датата на заповедта на генералния директор на телевизията е 18 февруари 2019 г. По това време Каменаров би трябвало да не е на работа - поне според болничния лист, който шефът на БНТ представи пред съда и с който извини неприсъствието си на последното заседание по делото си за шофиране с алкохол. Според документа директорът на БНТ е страдал от дихателна инфекция. Ден по-късно Каменаров се оказа в Брюксел на конференция, организирана от председателя на Европейския парламент Антонио Таяни. Съдът разпореди проверка на болничния лист, а Каменаров представи по-късно обяснение, от което стана ясно, че е бил болен, но бил поел отдавна ангажимента в Брюксел и нямало как да откаже на Таяни. БНТ отговори на съда: Каменаров бил в Брюксел болен, при това само за ден Дихателна инфекция спаси Каменаров от евентуална присъда \"Току що депозирах искова молба в Софийския районен съд, с която оспорвам наложеното ми наказание от генералния директор на БНТ „Предупреждение за уволнение“. Представила съм документи, от които става ясно, че това наказание е незаконосъобразно и трябва да бъде отменено. То е наложено без причина и е свързано с моето последно журналистическо разследване за незаконен бетонов център\", каза Валя Ахчиева пред журналисти, след като внесе исковата молба. БНТ закрива \"Открито\" с Ахчиева. Последва покана за телевизията на БСП На 23 януари БНТ обяви, че спира предаването \"Открито\" на Валя Ахчиева и обявява вътрешен конкурс за ново предаване за разследваща журналистика. Решението е взето от Управителния съвет на националната телевизия, съобщиха тогава оттам. Предложения за нов формат на разследващо предаване в обявения конкурс може да подаде всеки от журналистите в телевизията до 20 март 2019 г. В съобщението се посочваше, че за да се осигури максимална равнопоставеност при кандидатстването с концепции на всички журналисти, настоящият тв формат - \"Открито\"-  временно слиза от ефир. Според Ахчиева на 27 януари е трябвало да бъде излъчено разследването за незаконен бетонов център, но то е било свалено от ефир по време на монтажа, в деня, в който УС на БНТ съобщава, че сваля от ефир \"Открито\". \"Наказанието ми е свързано с моето желание да докажа по независим път, с експертиза и лабораторни изпитвания в една независима лаборатория дали бетонът от незаконния бетонов център, с който са построени къщи, не е опасен за живота и здравето на хората, които живеят там. Това наказание е репресия срещу мен в конкретния случай, но то е репресия и срещу всички журналсит в България и тяхното право и задължение да събират независими доказателства в журналистическите си разследвания\", каза днес Ахчиева. В писмото на Каменаров като обосновка за  \"последното предупреждение\" за журналистката се посочва, че въпреки че в момента тя не изпълнява функциите си като водещ \"по смисъла на чл. 9 от трудовия Ви договор с Българската национална телевизия, по силата на този договор имате посочени съществени трудови задължения\", които са изборени - да не осъществява каквото и да е конкурентна дейност спрямо работодателя си, да не предоставя на други информация за БНТ и т.н. Ахчиева смята, че това е репресия срещу нея. И се ограничавали конституционните ѝ права. Журналистката обаче забелязала друг интересен факт - датата на писмото. Дихателна инфекция спаси Каменаров от евентуална присъда БНТ закрива \"Открито\" с Ахчиева. Последва покана за телевизията на БСП", "date": "2019.02.28", "title": "Ахчиева била предупредена да \"не пише и да не говори\""}
{"url": "http://clubz.bg/80058-sasht_blagodari_na_bojko_borisov_za_sprenite_petrodolari_ot_venecuela", "text": "Министър-председателя Бойко Борисов получи писмо от държавния секретар на САЩ Майк Помпео. В писмото се благодари за усилията на България да бъдат прекъснати опитите за финансови трансакции от Венецуела през България Помпео отбелязва, че този важен акт на подкрепа ще помогне на страната да се върне към пътя на демокрация и просперитет. Наскоро след среща на Борисов с посланика на САЩ Ерик Рубин стана ясно, че венецуелски петродолари са минавали през български банкови сметки. Венецуелски петродолари минавали през български банкови сметки По-късно се разбра, че сметките са били в \"Инвестбанк\" Инвестбанк: Не сме имали отношения с банки от Венецуела, всичко е законно По този повод лидерът на Движение 21 Татяна Дончева коментира, че по нейна информация \"Инвестбанк\" е предупредила ДАНС и финансовото разузнване за големите суми пари, дошли от Венецуела. Според Дончева става дума за трансакции между Венецуела и Русия, които минават през България, защото от тук е най-удобно. Татяна Дончева: Борисов не е американски човек, Пеевски е руско прокси (ВИДЕО)   Инвестбанк: Не сме имали отношения с банки от Венецуела, всичко е законно Татяна Дончева: Борисов не е американски човек, Пеевски е руско прокси (ВИДЕО)", "date": "2019.02.28", "title": "САЩ благодари на Бойко Борисов за спрените петродолари от Венецуела"}
{"url": "http://clubz.bg/80062-ek_onlajn_platformite_ne_se_borqt_s_dezinformaciqta_dostatychno", "text": "Онлайн платформите не са предоставили на Еврокомисията достатъчно доказателства за напредък в борба с дезинформацията. Това се казва в разпространено днес съвместно изявление на еврокомисарите Мария Габриел (дигитална икономика и общество), Вера Йоурова (правосъдие), Джулиан Кинг (сигурност) и Андрус Ансип (зам.-председател на ЕК, отговарящ за дигиталния единен пазар). ЕК огласи в четвъртък и докладите на „Фейсбук“, „Гугъл“ и „Туитър“. Те се отчитат за постигнатия от тях през януари напредък в ангажимента им да се борят с фалшивите новини. Трите платформи са подписали Кодекса за добри практики срещу дезинформацията и от тях бе поискано да се отчитат всеки месец преди европейските избори през май. Мария Габриел: Социалните медии биха попречили на политиците да дезинформират Брюксел поиска по-подробна информация за наблюдението на разполагането на реклами, прозрачността на политическите реклами, закриването на фалшиви профили и маркирането на системите за автоматични ботове. Според тях платформите не са успели да идентифицират специфичните критерии, които биха позволили проследяването и оценката на прогреса. Европа ще лишава от рекламни приходи дезинформиращи сайтове От Комисията припомнят, че през март започва кампанията за европейските избори. И призовават платформите да увеличат усилията си, тъй като ситуацията е тревожна. „Фейсбук“, „Гугъл“ и „Туитър“ трябва да направят повече в страните членки, за да бъде гарантирана прозрачността на вота. През март, когато бъде публикуван следващият доклад, ЕК ще има възможността да удостовери, че е налице ефективна политика за гарантиране на прозрачността на предизборния процес Европа ще лишава от рекламни приходи дезинформиращи сайтове", "date": "2019.02.28", "title": "ЕК: Онлайн платформите не се борят с дезинформацията достатъчно"}
{"url": "http://clubz.bg/80064-simeonov_za_deputatskite_zaplati_otlojiha_promenite_zaradi_peevski", "text": "Ден след като парламентарната правна комисия прие със сериозно мнозинство идеята на НФСБ депутатите да остават без заплата, ако отсъстват неоправдано от работа, ГЕРБ отложи гласуването й в пленарната зала.  Промените предвиждат депутатите да не получават и лев от заплатите си и парите за допълнителни разходи, ако пропуснат 3 поредни или общо 5 заседания в месеца. В момента народните представители губят 2/3 от заплатата си, но получават остатъка, дори и да не стъпят в Народното събрание.  Решено: \"бойкотиращи\" депутати остават без заплати Причината за отлагането на завишаването на санкциите днес бе, че докладът на правната комисия, който е само няколко страници, не бил готов, обясни шефът на комисията Данаил Кирилов (ГЕРБ).  Против промените в Правилника на Народното събрание са от ДПС. Те ги определиха като атака срещу парламентаризма и противоречащи на Конституцията. Хамид Хамид намекна, че неговата група може да не влезе в залата другата седмица. Според него дебатът в правната комисия може да доведе до предсрочни избори.  Лидерът на НФСБ Валери Симеонов обаче сякаш се усъмни в мотивите на ГЕРБ за отлагане на гласуването. Самият той бил изненадан от отлагането на точката. И отбеляза, че според него от ДПС са против строгите санкции срещу отсъстващи депутати, защото това ще удари депутата им Делян Пеевски, въпреки че неговите отсъствия са оправдани.  Какви са уважителните причини депутатите да отсъстват в момента не е публична информация.  Според ГЕРБ такива промени в правилника не са обсъждани. От партията признаха, че не знаят кога правилникът ще влезе в залата, въпреки че Кирилов заяви, че още днес ще бъде готов с доклада за гласуване. От НФСБ обаче твърдят, че ще настояват поправките да се гласуват още следващата седмица. ", "date": "2019.02.28", "title": "Симеонов за депутатските заплати: Отложиха промените заради Пеевски"}
{"url": "http://clubz.bg/80054-pyrvo_skochete_posle_vikajte_hop", "text": "Двама лидери на мнение вчера влязоха в спор във Фейсбук - към коя политическа група на Европейския парламент да казват, че ще се присъединят кандидатите на \"Демократична България\" за европейски депутати.  Професор Огнян Минчев и дипломатът Стефан Тафров са авторитети в своите области и безспорни представители на действителния национален елит. Огнян Минчев: Драги Стефане, желая ти успех! Аз лично ще гласувам за кандидат на ЕНП И към двамата се отнасям с дълбоко уважение. Не мога, не искам и не ми е работа да вземам страна в спора им, но не мога и да скрия, че той ме изненадва. Работа на лидерите на мнение е да спорят публично и по този начин да водят. Но този спор ми се струва преждевременен и контрапродуктивен. Той е преждевременен, защото актуалният въпрос пред \"Демократична България\" е как да прати свой (и) представител (и) в Европейския парламент, а не в коя негова група да бъде (ат) той/тя (те). Спорът е контрапродуктивен, защото разделя и противопоставя избиратели, които би трябвало да се обединяват и защото подменя предмета на избора. В гласуването на 26 май няма да избираме между ляво и дясно, а между напред и назад. Ще избираме между Европа и анти-Европа. Големите играчи на българската политическа сцена вече се опитват да подменят този предмет с друг - който те и избирателите им разбират по-добре и който им е по-изгоден. Например скандалите около Елена Йончева и парламентарният бойкот от страна на БСП са несъмнено предизборни, но нямат нищо общо с предмета на европейските избори. Не само у нас партиите се опитват да подменят европейския дневен ред с национален, защото в последния се чувстват повече в свои води. Работата на \"Демократична България\" в тази кампания е да обяснява защо \"повече Европа\" е важна за българите и кой от кандидатите ги води по-близо или по-далече от нея.  Да си избираш група в още неизбран парламент, когато и ти самият не си избран, ми се струва прибързано. Всичко, което социолозите ни казват засега за бъдещия Европейски парламент е, че: (а) вероятно относителният дял на евроскептиците и еврофобите в него ще бъде равен на или по-голям от сегашния; (б) че той няма да бъде достатъчен и те не могат да бъдат единни, за да променят курса на Европа; (в) но броят им би могъл да затрудни сформирането на стабилно проевропейско мнозинство. От (в) би последвала картината, която наблюдавахме в ЕС през последните пет години - политически слаба Европейска комисия, която се опира на преформатиращи се \"големи коалици\" в Европейския парламент; компромисни, половинчати политики в ключови сектори като евро, миграция, отбрана поради разногласия на национално и на политическо ниво. Резултатът е слаба Европа, която се движи със скоростта на най-бавните си членки. Такава Европа не е в интерес на малките и средните си държави, сред които е и България, защото глобализацията ги прави още по-малки и още по-беззащитни. Такава Европа е в интерес на държави като Русия, Турция, Китай и САЩ на Доналд Тръмп. Това трябва, струва ми се, да обяснява \"Демократична България\". На този етап нейните кандидати могат да поставят само една червена линия и тя не е между Европейската народна партия, либералите, зелените и пр. Тя е между проевропейските и антиевропейските формации. Т.е. кандидатите на \"Демократична България\" трябва да обещаят, че ще работят за силно проевропейско мнозинство в Страсбург и в Брюксел. Декларации от рода на \"не мога да бъда в една група с еди-кого си\", \"целувание с Юда - отнюд, никогда, до гроба\", може да изглеждат красиво, но не работят на практика. В политиката избираш от това, което имаш, а не от това, което искаш. Ако днес България вместо президент има говорител на най-голямата проруска опозиционна партия, една от причините е, че много \"умни и красиви\" хора предпочетоха \"да не участват в злото\", т.е. да не гласуват на балотажа през 2016 г. Ако обаче откажеш да участваш в собствения си живот, даваш на някого другиго да го управлява.  Ако французите бяха политически гнусливи като българи, ако на президентските балотажи не подкрепяха, макар и понякога \"с отвращение\" проевропейския кандидат, в Елисейския дворец отдавна щеше да седи лидер на Националния фронт (сбор), а от обединена Европа нямаше да е останало нищо. ЕС е не само построен върху компромиси. Той е направен от компромиси. Защо цяла Европа да може да ги прави, а ние да не можем? Детинската безкомпромисност на градската (консервативна или либерална) извънпарламентарна опозиция понякога граничи със сектантство. Тя сама се осъжда на изолация. Очаквам от спорещите лидери на мнение да бъдат отрезвяващият глас,  който да напомня, че такова поведение има цена. Че я плащат не политиците, а техните избиратели, които остават непредставени. България днес щеше да бъде друга, ако бяха. За да променяш, трябва да участваш. Ако си малък да участваш сам, трябва ти коалиция. Когато правиш коалиция, започваш от съвпаденията, а не от различията. Успехът изисква положителен подход. Ние упорстваме с отрицателния. Да, всеки компромис предполага граници. Но разпокъсаните \"градски демократи\" бързат да ги сложат, преди още да са видели общото си поле. Тръмп и Ким намират общ език, ДСБ и СДС (примерно) не намират.  Трезвият глас предполага и да не идеализираме Европа и нейния парламент. Всяко от неговите политически семейства има своите \"негодници\". ЕНП имаше Берлускони, днес има (все още) Орбан. Социалистите и демократите имат Ливиу Драгня. Консерваторите имат Качински и политически карикатури като Бареков. Либералите имат ДПС, а лидерът им Ги Верхофстадт, ултрафедералист, неуспешно се опита да прибере в групата си и 17 италианци от евроскептичното движение \"5 звезди\" - обърнете внимание - от еврофобската група на Найджъл Фараж. Така сам си предизвика вътрешнопартийно въстание. При зелените е пълно с фундита, които, ако получат достатъчно власт, биха затворили всички АЕЦ и ТЕЦ и  оставили цяла Европа на слънце, вятър и свещи. За отбора на Фараж, който направи \"Брекзит\" и за компанията на Льо Пен, където все някого разследват за финансови злоупотреби, няма да говоря.  Ако си твърде придирчив, никоя политическа група не става. Остава да си независим, т.е. с много по-нисък бюджет, с по-малко време за изказвания и с по-малко участие в комисии и делегации и в компанията на екземпляри от политическия Джурасик парк. Неприятно, но факт е, че формирането на политическите групи в Европейския парламент не винаги е въпрос само на идеи, принципи, ценности. Те често биват изместени от интерес и груба аритметика. Виж примера с Верхофстадт и \"5 звезди\". Несериозно е да избираш група, докато не си видял какво представлява новият парламент и не си преценил къде би бил най-желан, най-полезен и най-верен на избирателите си. Най-разумното, което кандидатът може да направи сега, ако не принадлежи към някое от големите политически семейства, е да заяви къде никога не би бил. Мисля, че това е напълно по силите на \"Демократична България\".", "date": "2019.02.28", "title": "Първо скочете, после викайте \"хоп\""}
{"url": "http://clubz.bg/80053-ilon_mysk_se_prekrysti_na_ilon_tysk", "text": "Главният изпълнителен директор на Тесла (Tesla) Илон Мъск смени името си в туитър и вече е \"Илон Тъск\" и обеща новини за компанията си, произвеждаща електромобили, предаде Ройтерс. В поредица от туитове след обвиненията на Комисията за ценни книжа и фондови борси на САЩ по-рано тази седмица Мъск обвини вчера борсовия регулатор, че не е прочел годишния финансов отчет на компанията и отбеляза, че надзорът на регулатора не работи както трябва. През нощта между вторник и четвъртък той е променил името, което се изписва на акаунта му в туитър, където има около 25 милиона последователи. Илон Мъск вдига гигазавод в Шанхай Акциите на компанията поскъпнаха с близо 5 процента до 312,15 долара в следобедната търговия вчера, след като Мъск съобщи, че ще има новини за \"Тесла\" днес. Компанията, която е затънала в дългове заради усилията да повиши производството на седана си  трябва да покрие конвертируеми облигации на стойност 920 милиона долара ден по-късно. Този тип облигации дава право на притежателите им да ги разменят за акции, след като акациите преминат над определена цена. В момента цените на акциите на \"Тесла\" са с около 48 долара под конверсионната цена от 359,87 долара. \"Тесла\" разполага с 3,7 милиарда долара в брой и кешови еквиваленти към края на декември според документите на компанията. Защо нямаме Илон Мъск Комисията за ценни книжа и фондови борси на САЩ обвини в понеделник Мъск в нарушаване на съдебното споразумение от миналата година, задължаващо го съобщенията му в социалните мрежи, които се отнасят до фирмата, да бъдат предварително одобрявани. Поводът за обвинението бе, че   спрямо предишна оценка на компанията за 400 000 коли на фона на проблеми с производството на Модел 3. Защо нямаме Илон Мъск", "date": "2019.02.28", "title": "Илон Мъск се прекръсти на Илон Тъск"}
{"url": "http://clubz.bg/80049-resheno_vlastta_othvyrlq_vetoto_na_prezidenta_posle_vryshta_preferenciite", "text": "Управляващите от ГЕРБ и \"Обединени патриоти\" ще отхвърлят ветото на президента Румен Радев върху текстовете от Изборния кодекс, а след това ще направят \"ремонт на ремонта\" на правилата за преференциално гласуване. Това обяви председателят на депутатите от ГЕРБ Цветан Цветанов след среща с партньорите \"патриоти\".   Според управляващите мотивите на президента и юридическия му екип не са издържани. Не е вярно, че се ограничава съдебното обжалване на актове на изборните комисии, не е вярно, че властта си осигурява мнозинства, като намалява нужния кворум за вземане на решения, обяви председателят на ГЕРБ в парламента. Става дума за текстовете, че решенията на изборните комисии вече ще се обжалват в местния административен съд, а не във Върховния административен съд, а изборните комисии ще могат да вземат и решения с обикновено мнозинство при определени условия, а не с мнозинство от 2/3, както е сега.  Цветанов обясни, че след като се отхвърли ветото, депутатите ще преминат към ремонт на Изборния кодекс, с който ще възстановят текстовете за преференциално гласуване във вида, преди ГЕРБ и ДПС да го обезсмислят с високи прагове. Такъв законопроект вече е внесен в Народното събрание от управляващите. Но...  , става ясно от думите на депутата от НФСБ Христиан Митев.  Представителят на \"патриотите\" обяви, че може да се поиска нов регламент за преференциите - например с различни прагове за пренареждане на листата на различни видове избори. Това ще стане с предложения между двете четения на новия законопроект за ремонт на кодекса, обясни самият Митев.  Цветанов не отговори категорично дали нови идеи за преференциите биха били възприети и обясни, че всеки народен представител и група имат право на предложения.  Председателят на депутатите от ГЕРБ не пропусна да обяви Румен Радев за \"неформален лидер\" на левицата, както и да обвини БСП в конфронтация. И заяви, че мнозинството ще провери какви законопроекти е внасяла опозицията и ще ги вкара в пленарната зала. Това се случва в момента, в който Корнелия Нинова и депутатите от БСП бойкотират работата на парламента по силата на решение на Националния си съвет. Цветанов призова БСП да се върне на работа.  Волен Сидеров от \"Обединени патриоти\" на свой ред \"успокои\" говоренето срещу Румен Радев:   ", "date": "2019.02.28", "title": "Решено: властта отхвърля ветото на президента, после връща преференциите"}
{"url": "http://clubz.bg/80046-sydebnata_sistema_poiska_nad_26_mlrd_lv_za_3_godini", "text": "Пленумът на Висшия съдебен съвет гласува днес да поиска от хазната за следващите 3 години 2,627 милиарда лева. Или съответно -  Това означава всяка година магистратите до получват +10 процента върху заплатите, а най-после да се заложат и гласуваните в Закона за съдебната власт до 6 заплати бонус за спецсъдилищата и спецпрокуратурите. Освен това парите за дрехи в края на периода да достигнат впечатляващите 3090 лв.  да бъдат назначени нови магистрати и служители, а ВАС да има нова сграда. Магистрати и съдебни служители срещу \"крокодила\" Владислав Горанов Бюджетната прогноза за трите години днес бе приета почти единодушно с 15:1  гласа - против беше само Даниела Марчева. ВСС всъщност гласува по-\"богатия\" от два съществуващи варианта. Едното предложение е на самите органи на съдебната власт, а другото - от експертите на Съвета, които са взели под внимание поисканото от органите, но и са го... завишили. Двете мнения са еднакви относно приходната част - че системата  Въз основа на 3-годишната прогноза обаче магистратурите сумарно са поискали 817 милиона (за догодина), 795,2 млн. лв. за следващата и 779,2 млн. за 2022 г. Гласуваното днес надскача техните искания с цели 153 милиона за 2020 г. ВСС прие, че ще увеличава всяка година с 10 на сто заплатите, ще се актуализират ранговете на служителите и магистратите, а ако искането им бъде удовлетворено - най-после ще има пари и за споменатите до 6 заплати на спецмагистрат.  За текущи и предстоящи конкурси има средства за 22 нови щатни бройки – 15 за прокуратурите и 7 общо за съдии. Предвидени са 100 нови щатни бройки за съдебен помощник в съдилищата. Общо за заплати в системата разходите биха изглеждали така: За облекло след повишението парите, които ще получи всеки служител, биха били 2560 лв. догодина, 2800 - на следващата, и 3090 за последната от тригодишния период. Разходите за материали и външни услуги ще са 7,5 млн. лв. За Върховния административн съд са предвидени средства за нова сграда, стана ясно от дмите на представляващия Боян Магдалинчев. Върховните съдии отдавна искат да се \"разширят\" в близкото здание на МЗ, което се мести. След запитване на Красимир Шекерджиев обаче стана ясно, че пари за нова съдебна палата във Варна - въпрос, който виси от години и за който членовете на ВСС дадоха обещание пред местните магистрати само преди няколко седмици, пак не са предвидени... На това представляващият ВСС отговори, че засега се искат пари  за капиталови разходи, че \"въпросът все още не е решен\", защото все още нямат имот и че това е \"един процес, който ще продължи с годините и се надявам ние да го започнем\". Иначе капиталовите разходи през идущата година ще са 46 милиона, за следващата - 29 млн. лв., а за 2022 - над 14 млн. Гласуваното днес предложение на съвета ще се изпрати на правителството и на Министерството на финансите за одобрение, както и ще се представи на министъра на правосъдието.", "date": "2019.02.28", "title": "Съдебната система поиска над 2,6 млрд лв. за 3 години"}
{"url": "http://clubz.bg/80051-sasht_krim_e_chast_ot_ukrajna_i_trqbva_da_byde_vyrnat", "text": "Съединените щати заявиха вчера, че наложените от тях санкции срещу Русия ще останат в сила, докато Москва не върне Крим на Украйна, предаде Франс прес. На 27 февруари 2014 г. парламентът на Крим избра ново местно правителство и гласува за произвеждането на референдум за бъдещето на полуострова. Ген. Брийдлав: Русия води хибридна война със зелени човечета На референдума от 16 март 2014 г., който Съединените щати обявиха за нелегитимен, жителите на Крим подкрепиха присъединяването му към Русия. Държавният секретар на САЩ призова Москва да освободи всички украинци, вкарани в затвора заради мирното си противопоставяне срещу анексията, и да сложи край на издевателствата си.", "date": "2019.02.28", "title": "САЩ: Крим е част от Украйна и трябва да бъде върнат"}
{"url": "http://clubz.bg/80056-botev_vze_yunosha_na_cska_igral_v_astyn_vila_i_seltik", "text": "\"Ботев\" (Пловдив) привлече Александър Тонев, юноша на ЦСКА и бивш футболист на \"червените\", а също така на отбори като \"Астън Вила\" и \"Селтик\". Той е шестото ново попълнение на \"канарчетата\" тази зима, уточнява официалният сайт на клуба. \"Ботев\" Пд все по-близо до 3-ото място Контрактът е до 30 юни 2020 г. От днес крилото започва тренировки с \"Ботев\". В изминалите седмици се говореше, че Тонев е вариант за ЦСКА-София, както и Спас Делев, но така и не се стигна до тяхно преминаване на стадион \"Българска армия\". Александър Тонев е роден на 3 февруари 1990 г. в Елин Пелин. Новото попълнение на Ботев има богата визитка. В България юношата на ЦСКА е ритал и за \"Сливен\", а от 2011 г. се състезава за чуждестранни отбори -  . Като изключим \"Лех\" обаче, Тонев никъде другаде не остави следа. Той бе преотстъпен от \"Астън Вила\" на \"Селтик\", но в Шотландия се забърка в расистки скандал, повлиял на адаптацията му. Във \"Вила\" почти не получи шанс. За последно бе част от \"Кротоне\". Тонев има 27 мача за националния отбор на България, като е реализирал 5 попадения. ", "date": "2019.02.28", "title": "\"Ботев\" взе юноша на ЦСКА, играл в \"Астън Вила\" и \"Селтик\""}
{"url": "http://clubz.bg/80050-vmro_vs_bi_bi_si_makedonec_i_bylgarin_sa_sinonomi_do_xx_v", "text": "ВМРО протестира срещу статия на Би Би Си, която според войводите е \"пълна с откровени лъжи\" за \"отделна македонска идентичност още през XIX в.\" В позицията се посочва, че гръцкият посланик в Лондон също е протестирал срещу тази статия, но по друг повод - защото в нея се говори за \"македонско малцинство\" в Гърция. Това се казва в позицията на ВМРО. Войводите допълват, че според статията приравняването на македонци и българи било грешка. Според тях политиката на Гърция винаги е била \"да бъдат скарани София и Скопие, т.е. сред българите да има интрига\" Статията на Би Би Си може да бъде прочетена  Протестът на гръцкия посланик в Лондон е публикуван ", "date": "2019.02.28", "title": "ВМРО vs Би Би Си: Македонец и българин са синономи до XX в."}
{"url": "http://clubz.bg/80052-shefyt_na_vas_ne_e_losho_da_ima_ocenka_za_mandata_na_glavniq_prokuror", "text": "Не е лошо да има оценка за мандата на главния прокурор Сотир Цацаров. Това казва председателят на Върховния административен съд (ВАС) Георги Чолаков в интервю пред  На въпрос дали той има такава оценка, Чолаков отговаря: На напомнянето, че той има и ключов глас при избора на нов главен прокурор, Чолаков изтъква скромно: Както е известно, мандатът на Сотир Цацаров изтича тази есен и сегашният състав на ВСС трябва да избере негов наследник. Според Чолаков новият главен прокурор трябва да бъде  Той смята, че не е лошо преди избора да се изготви профил на успешния кандидат. Съдията казва още, че споделя някои от тезите на шефа на Върховния касационен съд (ВКС) Лозан Панов. За пример Чолаков дава системата за изчисляване на натовареността на съдиите.", "date": "2019.02.28", "title": "Шефът на ВАС: Не е лошо да има оценка за мандата на главния прокурор"}
{"url": "http://clubz.bg/80044-kupuvachyt_na_nova_tv_izteglil_zaem_ot_4_banki_za_sdelkata", "text": "Купувачът на \"Нова Броудкастинг груп\" - компанията \"Адванс Медиа Груп\" на братята Кирил и Георги Домусчиеви, вече е изтеглила кредит в размер на 100 млн. евро. Това става ясно от публикувани в Търговския регистър документи по партидата на дружеството. Заемът е от 4 банки - \"Уникредит Булбанк\", ОББ, ДСК и BNP ParibasQ а залогът е цялото дружество \"Адванс Медиа Груп\".  Вече официално: Домусчиеви купуват Нова тв за 185 млн. евро Самата компания бе регистрирана в края на миналата година. Заемът ѝ е вписан в Търговския регистър на 19 февруари. Тогава бе и официално огласена информацията за сделката за Нова тв и останалите медии в групата. Обяви я продавачът - шведската корпорация MTG, която е собственик на медийната група до момента. Цената е 185 млн. евро и се очаква покупко-продажбата да бъде финализирана след становище на Комисията за защита на конкуренцията (КЗК), както изискват правилата. До момента няма започнато производство да концентрация в антимонополния огран, става ясно от регистрите.  Цената е същата, която бе обявена и при опита за продажба на Нова тв миналата година на компанията на чешкия милиардер Петр Келнер. До финализирането ѝ обаче не се стигна. Причината - именно КЗК я спря с мотив, че купуването на \"Нова Броудкастинг Груп\" и \"Нет.инфо\" може да доведе до привилегировано положение на пазара спрямо останалите участници в него. Решението бе обжалвано пред съда и делото трябваше да е тази пролет, но преди това продавачът MTG и купувачът Келнер се отказаха от сделката. Нова тв пак е за продан. Петр Келнер няма да я купи Тъй като заемът на \"Адванс Медиа Груп\" е за 100 млн. евро, логично е да се предположи, че останалата част от сумата за сделката от 85 млн. лв. ще дойде от собствени средства на купувача. От документите в Търговския регистър става ясно още, че 80 млн. евро от заема ще влязат в команията купувач на Нова тв, а останалите 20 млн. евро - в \"Адванс Пропъртис\". Това дружество също е собственост на братя Домусчиеви и управлява голяма част от бизнеса им. Финансирането е осигурено дни преди \"Адванс Медиа Груп\" да попаде официалната оферта на Нова тв, става ясно още от документите в Търговския регистър. Нова тв пак е за продан. Петр Келнер няма да я купи", "date": "2019.02.28", "title": "Купувачът на Нова тв изтеглил заем от 4 банки за сделката"}
{"url": "http://clubz.bg/80027-protestiram_pred_obezkulturqvaneto_na_bylgarskiq_patriotizym", "text": "- Аз бих казал, че не става дума за национална проблематика, а за национална емблематика. Тези партии, които създадоха и коалиция и дори в момента са в правителството, стъпват върху един протестен национализъм, който се породи някъде след 2007-2008 година, след влизането на България в ЕС. Този протестен национализъм всъщност изразява недоволството на населението от неговите политически елити. Точно тогава сините и червените знамена изчезнаха от митингите и се появиха националните знамена. На тази протестна вълна стъпи въпросната нова политическа класа, която се опита да монополизира този протестен и всъщност частен, а не публичен национализъм. Какъв е ефектът обаче? Много от тези хора, които използваха националния флаг за протест, знаят твърде малко за България, за нейната култура, за нейната история, за драмата на тази история. Така се оказва, че младежи с бръснати глави и лица със съмнителна политическа мотивация се правят на патриоти, превръщат невежеството в патриотизъм и - което е най-лошото - монополизират патриотичното чувство. Невежеството може да се прикрие зад всякакви агресивни форми, включително патриотични. И то точно това е направило в момента. Отдолу избухват едни гневни социални чувства, които се преобличат като патриотизъм. Впрочем, тези гневни социални чувства имат основание, аз въобще не казвам, че те са безпочвени. Твърдя, че патриотичното чувство е използвано и е изпразнено от съдържание. Ето, да вземем само един пример. Тези патриоти се обявяват срещу \"либералите\", \"либерастите\" и т.н. А всъщност изконният български патриотизъм и национализъм е либерален. Всички национализми на 19-ти век имат либерален източник. Те са свързани със свободата на гражданите, с правата на гражданите и с изграждането на една антифеодална нация, която защитава тези индивидуални свободи. Именно, заветите на Левски са забравени - в името на Левски! Това е абсолютен абсурд! И хора като мен са заврени в ъгъла и са наричани \"безродници\", след като аз през целия си живот съм се занимавал с българската култура и с онова, което я прави специфична. Това е нетърпимо за мен! Аз се чувствам патриот, но не по този начин. Първо да се спрем върху проблема с \"хубавия патриотизъм\" и \"лошия, ксенофобски национализъм\". Когато и двете са базирани върху невежество, границата между тях е много тънка, да не кажа, че въобще не съществува. Защото в момента, в който някой се почувства заплашен, той от топъл, добър човек, който обича родното, се превръща в ужасен, агресивен човек, който мрази всичко чуждо. Тоест, в момента, в който се появи някаква заплаха - реална или мнима - в момента, в който съзнанието на така наречения \"патриот\" е обладано от фобии, тогава той твърде лесно става ксенофоб. И границата между патриотизъм и национализъм просто изчезва. За да може да има истински, позитивен патриотизъм, е необходимо човек да е навлязъл в културата и в историята на тази страна - това е простата ми теза. Тоест това е образователен въпрос. Ние сме изпуснали образованието, но забележете, аз не говоря за образование, което набива на децата патриотични ценности. Защото нито патриотичните, нито каквито и да било други ценности могат да бъдат набивани. Те се възпитават бавно, трудно, сложно и драматично. Всеки, който е работил със собственото си дете и се е опитвал да чете с него \"Бай Ганю\" или \"Под игото\", добре знае това. Така е. Вместо това обаче целият патриотизъм е заменен с кухи емблеми. С имена, с думи, които не значат нищо - като думата \"българщинá\". С две думи: Аз протестирам срещу дълбокото обезкултуряване на българския патриотизъм. Това е точно този протестен национализъм, който беше лице на едни справедливи социални чувства, на недоволството от един беден, мизерен живот - с елит, който е грабителски. И хората, които решиха да протестират срещу тази ситуация, намериха своите идеали в националните емблеми. Това не е лошо само по себе си. Лошото е, че емблемите останаха само емблеми. И бяха яхнати от други манипулатори, които ги използват за свои цели. Връзката от една страна е много пряка, от друга - много сложна. Без съмнение в глобализацията се размиват национални култури и национални идентичности и се получава един съвсем нов пейзаж от движещи се хора, от движещи се идеи, от движещи се образи. По някакъв начин културата става световна и се състои от културни меланжи. Този процес обаче очевидно създава травма на много хора и те реагират, защото не искат да изпуснат толкова лесно своите стари традиции. Ефектът е много странен микс между глобални и национални неща… Например, да. Освен това националните неща често пъти се използват пазарно от глобални играчи. То всъщност е доста по-сложно: Става дума за връзката между бавната загуба на суверенитет на националната държава и възхождащата глобализация. Глобализацията не е нещо или само лошо, или само хубаво, тя е и двете едновременно. От една страна тя създава един цял свят, в който ние живеем, можем да се движим, имаме невероятно много възможности, от друга страна обаче тя дава възможност на корпоративни субекти да правят каквото си искат, отвъд законите. И в тази ситуация се ражда културна съпротива, която приема образа на национализъм. Той прилича на стария национализъм и заедно с това е съвсем нов. Контрасъпротива си има и без това. Който мине из градинките на София, веднага ще види как \"глобални\" младежи се борят с \"национални\" младежи - по графитите, изписани по кошчетата. Те воюват едни срещу други. \"Реформи в културата\" е движение, което цели създаване на нова визия за развитието на българската култура. Ние имахме досега три форума. Първият беше в Пловдив - за града като столица на културата. Вторият беше в София - за законодателството. Третият ще бъде в Търново на 2 март на тема: \"Култура, ценности, съвременен патриотизъм и национализъм: Прекрасно, но що е отечество?\". Поканили сме известни български историци, културолози и социолози да говорят по темата и да създадат визия за един патриотизъм, който е просветен патриотизъм и едновременно с това е отворен за глобалните процеси на 21-ви век. Патриотизъм, който не затваря, а прехвърля мостове. И не противопоставя България на Европа, а напротив - съединява ги в една обща, солидарна фигура.", "date": "2019.02.28", "title": "\"Протестирам пред обезкултуряването на българския патриотизъм\""}
{"url": "http://clubz.bg/80035-chavistki_milicii_terorizirat_naselenieto_po_granicata_mejdu_kolumbiq_i_venecuela", "text": "\n\tПод слънцето, което пече безмилостно, те се задушават, най-вече от страх. За да работят, да намерят нещо за ядене или да избягат от обхванатата от криза Венецуела, те преминават тайно в Колумбия по преки пътища, с риск да попаднат в ръцете на страховитите \"колективос\". \n\tРоса Гутиерес върви бързо по изровената пътека, без да поглежда назад. Със съпруга си тя е преминала границата в четвъртък, за да помага за концерт, организиран на следващия ден в Кукута. Той е бил за набиране на средства за страната й. Не е било взето предвид обаче затварянето от президента Николас Мадуро на граничните пунктове между венецуелския щат Тачира и колумбийския департамент Нотре де Сантандер. От другата страна на реката, намаляла до струйка вода през този горещ сезон, двегодишната й дъщеря я очаква в дома на роднини. По пътищата обаче вилнеят \"колективос\". Тези защитници на чависткия режим действат като шпиц команди по време демонстрациите на противници на правителството на Николас Мадуро. С качулки и револвери в ръка, те вилнеят днес и от венецуелската страна на границата с Колумбия. Тук \"не е безопасно\", казва Роса, докато съпругът й я приканва да ускори крачка. Преди да навлезе в гъсталака, тя изразява съжаление заради \"много тъжната\" ситуация, от която страда нейната страна и която ги да се движат като бегълци. \n\t\"Колективос\" помогнаха в събота да не се допусне влизането във Венецуела на хуманитарната помощ, изпратена по искане на опозиционера Хуан Гуайдо, когото петдесетина държави признаха за временен президент на страната. Зад силите на реда, които репресираха демонстрантите, настояващи за отваряне на границата, те хвърляха камъни и сълзотворни гранати. Някои бяха забелязани да стрелят към колумбийската страна. Хуан Гуайдо нареди изтегляне на своите поддръжници и камионите, натоварени с храни и медикаменти, изпратени главно от САЩ. При насилието бяха ранени стотици хора и след това Богота разпореди временно затваряне на четири гранични контролно-пропускателни пункта в Норте де Сантандер, за да се направи оценка на щетите. \n\tСега в Кукута треперят от \"колективос\", защото се говори, че да попаднеш в ръцете им е равносилно на смъртна присъда.  \"Много съм нервна, защото не познавам хората от тук, но ако не премина. . . ще остана без работа\", казва със съжаление треперещата Алис Рейес - венецуелка, която преподава в Кукута. \n\t\"Далече ли е?\", пита тази майка на три деца, която никога не е преминавала границата нелегално. Късно е и остават 40 минути пеша, но накрая тя е в безопасна зона. \n\tЗа \"колективос\" се знае извън Венецуела. Ръководителката на дипломацията на Европейския съюз Федерика Могерини осъди в неделя използването от чависткото правителство на \"въоръжени групи\" за сплашване на цивилните. През последните дни те станаха синоним на терор. Вървят слухове, че военни и полицаи са искали да дезертират или да преминат в Колумбия, но са били заловени от \"колективос\". \n\tМного венецуелци, преминали границата, отказват лицата им да бъдат снимани с фотоапарат или камера, от страх от отмъщение срещу техните семейства, останали в страната. На територията на община Кукута полицията е преброила тридесетина тайни пункта за преминаване или \"трочас\". Поради тази пропускливост е трудно да се контролира границата, където действат също наркотрафиканти и контрабандисти. Препъвайки се в камъните, Маргарита Руеда върви бавно. Тя е на 71 години и за пръв път преминава нелегално. Нуждата от лекарство, което оскъдицата е направила от три години дефицитно във Венецуела, обаче не й оставя избор. Подобно на нея, 24-годишният Хосе Гуера казва, че не е виждал нищо обезпокоително по пътя. Мълчанието обаче е част от кодекса на терора. С шестте жени, които го съпровождат, между които майка му и баба му, този млад мъж, който се занимава с правене на татуировки, се присъедини в неделя към 1,1-те милиона венецуелци, имигрирали в Колумбия.", "date": "2019.02.28", "title": "Чавистки милиции тероризират населението  по границата между Колумбия  и Венецуела"}
{"url": "http://clubz.bg/80043-bylgarin_poluchi_blizo_5_g_zatvor_za_smyrtta_na_71_migranti", "text": "Българин бе осъден в Унгария днес на 4 години и 8 месеца затвор за трафик на хора във връзка със смъртта на 71 мигранти в багажника на камион през август 2015 г., съобщи унгарската агенция МТИ, цитирана от Ройтерс. Нелегалните мигранти, сред които 8 жени и 4 деца, се задушиха в камиона и бяха открити мъртви край автомагистрала в Австрия близо до Парндорф. Името на 39-годишния българин не се съобщава, каквато е практиката на унгарските съдилища. Макар да не е пряко замесен в случая в Парндорф, той е осъден за наемането на двама от главните обвиняеми по делото като трафиканти на хора. Така той е станал съучастник на организиран трафик на хора, примамвайки най-малко шестима трафиканти, посочва МТИ. \n\tПрисъдата е окончателна, защото нито прокурорите, нито подсъдимите са я протестирали. Ройтерс припомня, че миналата година същият съд осъди още трима българи и афганистанец на 25 г. затвор по същото дело, но техните присъди не са окончателни, защото още се очаква да бъдат обжалвани. Загиналите мигранти бяха сред стотиците хиляди от огромната миграционна вълна от Близкия изток, Азия и Африка през Балканите към Западна Европа през 2015 г., добавя Ройтерс. През 2017 г. прокуратурата в Унгария  за трагичния случай от август 2015 г. Унгарската прокуратура е поискала доживотна присъда за четирима мъже за убийство, а общо 11 са обвинените за трафик на хора, се казва в съобщението на съдебните власти.", "date": "2019.02.28", "title": "Българин получи близо 5 г. затвор за смъртта на 71 мигранти "}
{"url": "http://clubz.bg/80041-neposilnata_tejest_na_tajnite", "text": "И тримата вече покойници. В понеделник, 25 февруари, властите в испанската автономна област Андалусия съобщиха, че са открили 64-годишния Малашенко обесен в жилището му в Сотогранде, южно от Марбея. Предполага се самоубийство; напоследък Малашенко страдал от тежка депресия, дори лежал в болница. И така да е - сам да е сложил край на живота си - съмненията няма лесно да се разсеят. След всяка подобна смърт остава нещо подозрително. Пък и Малашенко не беше маловажна персона, а един от влиятелните журналисти и политолози от десетилетието на Елцин. Кандидат на философските науки, референт в международния отдел на ЦК на КПСС в последните дихания на Империята. Един от създателите на телевизионния канал НТВ (основно медийно оръжие на \"семейството\" около Елцин, работещо в интересите на първия руски президент) и негов генерален директор. Беше и генерален директор на държавната радиотелевизионна компания \"Останкино\". И то все по времето, когато Березовски се изживяваше като \"демиург\" на (уж) нова Русия, омайваше Борис Николаевич, трупаше милиарди... И обмисляше наследник на изтощения от алкохола (и товара на свръхвластта) герой от Августовския пуч. Е, видяхме що за наследник измъдриха Березовски & сo. (Апропо, Малашенко - който успешно ръководи кампанията за преизбиране на Елцин през 1996 г. - често е казвал, че за най-голяма грешка на покойния президент смята предаването на жезъла към Путин. А негови близки са споменавали, че журналистът тежко преживявал ставащото в Русия от 2000 г. насам, и най-вече случващото се с медиите.) Малко припомняне. Березовски, който през есента на 2000 г. емигрира във Великобритания, почина при мистериозни обстоятелства на 23 март 2013 г. в дома си в Бъркшир. Тялото му беше намерено с превръзка около врата в заключена баня. Немцов (зам. министър-председател при Черномирдин и Кириенко през 1997-1998), остър критик и силен противник на Путин, беше застрелян в центъра на Москва току под стените на Кремъл в нощта на 27 февруари 2015 г. Също при странни обстоятелства на 12 февруари 2008 г. в Лондон си отиде и Бадри Патаркацишвили, бизнес партньор на Березовски, тоже запознат в подробности със сенчестото минало на Путин. (В началото на 90-те Патаркацишвили върти бизнес в Санкт Петербург, оттогава датира и познанството му с Путин, по онова време заместник на кмета Анатолий Собчак.) Официалното заключение за смъртта му: инфаркт на миокарда. Както и в случая с Березовски британската полиция започна разследване, но без резултат. И още една смърт от сходен калибър. На 5 ноември 2015 г. в хотел във Вашингтон беше намерен мъртъв 57-годишният \n\tМихаил Лесин. Министър на печата, радиото и телевизията (1999-2004), съветник на Елцин, Путин и Медведев, един от вдъхновителите за създаването на многоезичния канал Russia Today, архитект на частния медиен холдинг \"Национальная медиа группа\" (РЕН ТВ и \"Пятый канал\"), генерален директор на \"Газпром-медиа холдинг\"... Нужно ли е да се уточнява, че е знаел много? Вероятно твърде, твърде много. Не са два-три, нито пък пет или шест, десетки са подобните им. Смъртни случаи, съпътстващи \"епохата на стабилност\" и управлението на Путин - и повдигащи доста въпроси: от тези на Собчак и ген. Лебед, Марина Салье, та до вчерашния в Испания. Все на хора, обречени с непосилната тежест на тайните.", "date": "2019.02.28", "title": "Непосилната тежест на тайните"}
{"url": "http://clubz.bg/80042-vylka_ot_sofiq_nqmal_prestypleniq_na_nasha_teritoriq", "text": "Ръководителят на престъпната група, мамила европейски граждани за 100 милиона евро на година - Гай Барак, наричан \"Вълка от София”, няма престъпления на територията на България. Това заяви пред бТВ, комисар Явор Колев, началник отдел \"Киберпрестъпност\" към ГДБОП.  Както стана ясно преди ден израелеца Гай (според австрийската транскрипция Гал) Барак и германеца Уве Ленхоф, са били арестуваи и са обвинени, че са откраднали над 100 милиона чрез т.нар. бинарни опции, заблуждавайки граждани да ги инвестират във фалшиви фирми чрез измамни сайтове за търговия в интернет. Схемата била известна от началото на февруари, но у нас МВР и ДАНС мълчаха за нея, докато Барак, който е бил освободен от ареста, очаква екстрадиция в Австрия под домашен арест. Международна пирамида, гълтала над €100 млн. годишно,  имала разклонения и у нас Извършва се съвместна работа с Германия и Австрия, които също са потърпевши, за да се изясни всичко около личността на \"инвеститора\", заяви днес Колев. Колев обясни, че са създавани сайтове, които са давали възможност да се залага на бинарни опции. Те масово се рекламират в интернет и оставят възприятието у потребителите, че могат лесно да удвоят чрез капитали своята инвестиция. Отделно се създават колцентрове, които се обаждат на потребителите и ги призовават да извършват инвестиции на бинарни опции. Жертвите на измамите са били набирани главно чрез социалните мрежи, обажданията или масови съобщения. Самите служители в колцентровете не са знаели, че извършват измами, добави той и отбеляза, че има стотици такива колцентрове у нас.", "date": "2019.02.28", "title": "Вълка от София нямал престъпления на наша територия"}
{"url": "http://clubz.bg/80048-trymp_i_kim_se_razdelqt_bez_sporazumenie", "text": "Президентът на САЩ Доналд Тръмп заяви на пресконференция в Ханой, че срещата му със севернокорейския лидер Ким Чен Ун е приключила без никакво споразумение. Причината са разногласия по санкциите срещу Пхенян, съобщиха световните агенции. Това, което Северна Корея е била готова да предостави в замяна на санкциите, не е устройвало САЩ, обясни Тръмп. Той добави, че е получил от Ким уверения, че Северна Корея няма да възобнови ядрените си опити и ракетните изпитания. Тръмп отбеляза, че срещата е приключила \"приятелски\" въпреки разногласията. ООН и САЩ засилиха санкциите срещу Северна Корея, като я изолираха от източниците на твърда валута, когато тя направи серия от ядрени и ракетни опити през 2017 г. Двамата лидери напуснаха мястото на преговорите, хотела от френската колониална епоха \"Метропол\", отказвайки се от планиран съвместен обяд, и се върнаха в техните хотели, предаде Ройтерс. Агенцията видя в липсата на сделка поражение за Тръмп, който у дома е обект на разследване за връзките му с Русия. Вчера бившият му личен адвокат Майкъл Коен свидетелства пред Конгреса и обвини президента, че е нарушавал законите по време на мандата си. Тръмп каза, че Коен \"е лъгал много\" по време на изслушването си. Президентът каза още, че не бърза да постигне сделка със Северна Корея и че иска да направи правилната сделка с Ким. Белият дом беше достатъчно уверен да насрочи вече отменената \"церемония по подписване на съвместно споразумение\" при приключването на преговорите. По-рано днес Тръмп отново подчерта, че не бива да се прибързва с работата по севернокорейската ядрена заплаха. Той каза, че би бил доволен, ако Северна Корея не прави повече ядрени опити или тестове на междуконтинентални балистични ракети. Северна Корея не е правила опити с междуконтинентални балистични ракети от края на 2017 г. Тръмп каза, че Ким му е обещал, че няма да има повече ядрени или ракетни опити. Американският президент каза, че той и Ким са обсъдили демонтирането на главната ядрена инсталация на Северна Корея в Йонбьон, което Ким искал да направи, но срещу облекчаване на санкциите. Южнокорейската валута поевтиня след новините от срещата, а регионалните фондови пазари отбелязаха спад на индексите.   По-рано, седейки един срещу друг на масата на преговорите, Ким и Тръм изглеждаха уверени в напредъка, отбелязва Ройтерс. В отговор Тръмп каза: Ким не обясни подробно какво би включвала \"денуклеаризацията\", но запитан дали е готов на конкретни стъпки, каза, че току-що са говорили за това. Докато САЩ искат Северна Корея да се откаже от своите ядрени и ракетни програми, Северът иска да види премахването на американския ядрен чадър за азиатските съюзници на САЩ като Южна Корея и Япония, припомня Ройтерс. Предишната среща на двамата лидери в Сингапур през юни, първата между действащ американски президент и севернокорейски лидер, завърши с неясна декларация, в която Ким обеща да работи за денуклеаризация на Корейския полуостров. Оттогава обаче има малко напредък. По-рано Ким, запитан от репортер дали е уверен, че ще има сделка, каза: Това е бил първият му в историята отговор на чуждестранен журналист. Тръмп подчерта отново икономическия потенциал на Северна Корея, ако бъде постигнато споразумение. В края на миналата година Тръмп беше казал, че той и Ким \"се влюбили\", но имало съмнения дали топлите им чувства могат да преминат отвъд любезностите на срещите на върха към премахване на севернокорейския ядрен арсенал, който заплашва САЩ. Докато Тръмп демонстрира по-гъвкава позиция преди срещата в Ханой, критиците му го предупредиха, че той рискува да пропилее жизненоважни лостове за въздействие над Северна Корея, ако отстъпи твърде много твърде бързо. Представители на американското разузнаване казаха, че няма признаци, че Северна Корея някога ще се откаже от целия си арсенал от ядрени оръжия, които управляващото семейство на Ким вижда като жизненоважни за оцеляването си.", "date": "2019.02.28", "title": "Тръмп и Ким се разделят без споразумение"}
{"url": "http://clubz.bg/80045-generalniqt_sekretar_na_nato_pristiga_v_sofiq", "text": "По покана на министър-председателя Бойко Борисов тази вечер в София пристига генералният секретар на НАТО Йенс Столтенберг. Двамата ще проведат работна вечеря, на която ще бъдат обсъдени сътрудничеството в сферата на сигурността и отбраната и стабилността на Западните Балкани и региона. Темите ще бъдат във фокуса на разговорите между Борисов и Столтенберг и утре, 1 март, когато двамата ще проведат среща на четири очи в сградата на Министерския съвет, съобщиха от пресцентъра на институцията. Малко по къно от пресцентъра на президентската институция също информираха, че президентът и върховен главнокомандващ Румен Радев ще разговаря със Столтенберг.  В петък генералният секретар на НАТО ще участва и в разширена среща, в която ще се включат вицепремиерът и министър на отбраната Красимир Каракачанов, вицепремиерът и министър на външните работи Екатерина Захариева, Патрик Търнър - помощник генерален секретар по планирането и политиката на отбрана и Лоренц Майер-Минеман - първи заместник-директор на кабинета на генералния секретар.", "date": "2019.02.28", "title": "Генералният секретар на НАТО пристига в София"}
{"url": "http://clubz.bg/80047-globa_ot_30_lv_za_shofora_na_desislava_radeva_karal_v_nasreshtnoto", "text": "Полицията е глобила с 30 лева шофьора от Националната служба за охрана (НСО), чийто автомобил е влязъл в насрещното движение, докато е превозвал съпругата на президента Румен Радев Десислава Радева.  Освен това началникът на екипа за охрана е наказан по дисциплинарен ред. Това става ясно от отговори на НСО след запитване на сайта \" \" по Закона за достъп до обществена информация. Такъв е резултатът от скандала, по който се шумя доста през ноември миналата година, особено след като дни наред нямаше информация какво точно се е случило и кой е отговорен. Отново НСО, отново Десислава Радева Инцидентите с коли на службата са често явление, а този от ноември м.г. стана публично достояние, след като случаен гражданин засне и разпространи в социалните мрежи видео, на което се вижда как представители на държавната охрана спорят с катаджия. Авторът на клипа обясни, че бронираният мерцедес на НСО в грубо нарушение на правилника се е движил обратно на движението по еднопосочната улица \"Фритьоф Нансен\", за да закара съпругата на президента до магазин в центъра на София. НСО започна проверка. Сега става ясно, че на водача на автомобила е съставен акт от контролните органи и е глобен за нарушение по чл. 183, ал.З, т. 5 от Закона за движение по пътищата - \"навлиза след знак, забраняващ влизането на съответното пътно превозно средство, или се движи в забранената посока на еднопосочен път\". Справка в закона показва, че глобата е в размер на 30 лева. Десислава Радева: Хора, честно, роклите ли са темата? Началникът на екипа за охрана пък е наказан по дисциплинарен ред, като службата не уточнява каква точно е санкцията. През цялата минала година са били регистрирани 28 пътнотранспортни произшествия с автомобили на НСО, а 11 нейни служители са били санкционирани. На петима са съставени актове за установени административни нарушения, а на други 6 е издаден електронен фиш в отсъствието на контролен орган. В момента НСО охранява общо 47 души и предоставя специализиран транспорт на 36 от тях. Десислава Радева: Хора, честно, роклите ли са темата?", "date": "2019.02.28", "title": "Глоба от 30 лв. за шофьора на Десислава Радева, карал в насрещното"}
{"url": "http://clubz.bg/80039-den_vtori_trymp_iskame_da_sklyuchim_dobra_sdelka_ne_byrzame_za_nikyde", "text": "Американският президент Доналд Тръмп и севернокорейският лидер Ким Чен Ун подновиха днес преговорите си във втория ден от срещата на върха във Виетнам. И двете страни изразиха надежда за подобряване на отношенията и за напредък и по ключовия въпрос за ядреното разоръжаване, съобщи Ройтерс. \n\tТръмп и Ким се срещнаха вчера във виетнамската столица Ханой за първи кратък кръг от преговори, последван от вечеря. И двамата изглеждаха в приповдигнато настроение, а Тръмп каза, че е доволен от хода на преговорите, въпреки критиките че не напредват достатъчно бързо. Тръмп към Ким: Вие сте фантастичен лидер (СНИМКИ, ВИДЕО) На въпрос на репортер дали е уверен, че ще има сделка, Ким отговори: Ройтерс отбеляза, че днес Ким може би за пръв път е отговорил на въпрос на чуждестранен журналист.  След около 30 минути двамата приключиха срещата си на четири очи. Срещата между двамата се състоя на остъклена тераса на територията на най-стария хотел в Ханой \"Метропол\".  След това двамата лидери, съпровождани от преводачи, се разходиха в градината, където се срещнаха с държавния секретар на САЩ Майк Помпео и заместник-председателя на ЦК на Корейската трудова партия Ким Йон Чхол.  \n\tВече започнаха преговорите в разширен състав, които се очаква да продължат няколко часа. Засега не е известен пълният списък на участниците в разширения състав. САЩ и Северна Корея са се споразумели досега по най-малко три точки на съвместен документ, който Тръмп и Ким ще подпишат в края на срещата на върха в Ханой. Това съобщи източник от местните дипломатически кръгове, цитиран от ТАСС. \n\tДокументът ще бъде наречен Ханойска декларация. В него ще бъде определено понятието \"денуклеаризация\", ще бъдат обозначени по-нататъшните стъпки на двете страни за постигането й, а също така ще бъдат посочени задачи и въпроси, които ще бъдат обсъдени по-нататък, пише БТА. \n\t ", "date": "2019.02.28", "title": "Ден втори. Тръмп: Искаме да сключим добра сделка, не бързаме за никъде"}
{"url": "http://clubz.bg/80038-ubeditelni_pobedi_za_silnite_vyv_visshata_liga", "text": "Пет от най-силните отбори във Висшата лига записаха убедителни победи в междинния 28-и кръг на Висшата лига на Англия - това не се случва толкова често. Единствено \"Тотнъм\" от топ 6 загуби, но от един от големите си съперници - \"Челси\". А успехът на шампиона \"Манчестър Сити\" не е толкова впечатляващ като резултат, но поне донесе три точки. Водачът \"Ливърпул\" се върна към зрелищните си представяния с 5:0 над \"Уотфорд\" на \"Анфийлд\". Отсъствието на Роберто Фирмино (заради контузия, която все пак не се оказа тежка) в атака не беше решаващо. По два пъти се разписаха Садио Мане и Върджил ван Дайк, а веднъж Дивок Ориги. Гросмайсторско реми между \"Юнайтед\" и \"Ливърпул\" Така \"червените\" запазват аванса си от една точка пред \"Манчестър Сити\", който би само с 1:0 (след много изтървани положения) \"Уест Хем\" у дома. Серхио Агуеро бе точен от дузпа в 59-ата. В лондонското дерби на кръга \"Челси\" удари \"Тотнъм\" с 2:0 и позаличи разочарованието от загубата на финала за Купата на лигата срещу \"Сити\" в неделя. Педро вкара в 57-ата, а в 84-ата Киърън Трипиър си вкара автогол.  \"Манчестър Сити\" ликува с Купата на лигата (СНИМКИ) Една от големите новини от мача е решението на треньора на \"сините\" Маурицио Сари да остави на скамейката титулярния си вратар Кепа Арисабалага. Онзи ден испанецът отказа да се подчини при желание на Сари да го смени в края на продълженията на \"Уембли\". Беше глобен и се извини. Вратарят на \"Челси\" глобен за неподчинение, извини се Без 10 контузени играчи \"Манчестър Юнайтед\" не се затрудни особено срещу \"Кристъл Палас\" в Лондон - 3:1. Ромелу Лукаку (два пъти) и Ашли Йънг донесоха нова радост за \"червените дяволи\" и техните фенове. \"Арсенал\" също не отстъпва в битката за четвъртото място. \"Топчиите\" разгромиха \"Борнемут\" на \"Емиратс\" - 5:1. Петима различни голмайстори вкараха на \"черешките\" - Месут Йозил, Хенрик Мхитарян, Лоран Косчелни, Пиер-Емерик Обамеянг и Александър Лаказет. Така \"Арсенал\" има 56 точки, \"Юнайтед\" е с 55, а \"Челси\" - 53, но и мач по-малко. Третият \"Тотнъм\" не е много далеч напред - 60 т. \"Манчестър Сити\" ликува с Купата на лигата (СНИМКИ) Вратарят на \"Челси\" глобен за неподчинение, извини се", "date": "2019.02.28", "title": "Убедителни победи за силните във Висшата лига"}
{"url": "http://clubz.bg/80040-di_velt_rusnak_sym_i_trygvam_da_se_biq", "text": "Германски гражданин е изправен на съд в Мюнхен, тъй като е преминал паравоенно обучение в Русия при подготовка за участие във войната в Източна Украйна. Вниманието върху него привлича не друг, а руски подстрекател. Историята, публикувана във в.  , описва репортерът на изданието  . Дмитрий Кисельов е главният пропагандатор на Русия. В собственото си телевизионно предаване той остро бичува онези, които представя като врагове на царството на Путин. По най-гледаното време през 2014 г. той заяви: И тъй като изреченото явно не му се е струвало достатъчно заплашително, на екрана зад него се вижда ядрен взрив. В началото на февруари Кисельов отново привлече вниманието. Е, този път не с тирада на омразата, а говори за племенника си. Въпросният Сергей бил с германско гражданство, живеел в Германия и в момента се намирал в затвор – като командир се е бил на страната на сепаратистите в Източна Украйна и дори е бил отличен с медал. Навремето изрекъл: Звучи авантюристично. Журналистическото разследване на “Ди Велт” установи, че не всичко е така, както го представи Кисельов. Безспорното е, че тази сряда започна съдебен процес в Мюнхен срещу германски гражданин. Той е обвинен в подготвянето на тежко престъпление срещу украинската държава. Според обвинителния акт през август 2014 г. Сергей К. е преминал през паравоенно обучение в Санкт Петербург, за да се бие впоследствие в Източна Укрйна на страната на сепаратистите. Той ще отговаря и за нарушаване на закона за контрол над бойните оръжия. В обвинителния акт е посочено, че по време на обучението си Сергей К. е притежавал автоматично оръжие от марката “Калашников”, както и револвер. Разследването срещу Сергей К. е започнало, след като в германската Главна прокуратура са постъпили анонимни сигнали, също и в прокуратурата в Инголщад. Вследствие на това в края на 2017 г. баварската Централа за борба срещу екстремизма и тероризма се задейства. Прокуратурата в Мюнхен започва да разследва случая, по-късно се стига до обвинителен акт. През май 2018 г. е издадена европейска заповед за арест.  Отчасти хронологията се покрива с казаното от чичото Кисельов относно племенника му. След мисията си в Източна Украйна Сергей К. поема към Атон (Света гора), където се намира Гръцката монашеска православна република. Впоследствие се отправя към България по църковни дела, където е и задържан. Но не са верни твъденията на телевизионния водещ  Кисельов, че племенникът му е обвинен в тероризъм. Дали действително се е сражавал в Източна Украйна, това не е предмет на съдебния процес, каза говорителят на съда в Мюнхен Флориан Гливицки. В момента Сергей К. е на 48 години. Кога е пристигнал в Германия, не се знае с точност. Най-вероятно вярата го е подтикнала да се установи в Южна Германия. Според журналистическо разследване на “Ди Велт” православната църква играе важна роля в живота на Сергей К. На сайта на Руско-православната църква може да се намери текст от 2002 г., където “отец Сергей” е приветстван с добре дошъл. Оповестено е също, че му се поверяват църковните общини в Инголщад, Ландсхут и Линц, ще извършва богослужения и в Бад Кисинген. През следващите години се събщава, че води и църковни служби в Залцбург и Мюнхен. На друг сайт е публикувана негова снимка – дълга коса, брада, в черно расо и с кръст на гърдите. В свой профил “Однокласники” в социалните медии се представя в личен план, примерно в руски бар в Инголщад. И по време на паравоенното си обучение, заради което сега е изправен на съд, Сергей К. най-вероятно се е уповавал на вярата си. На руския вариант на Фейсбук – VK, е публикувана снимка. На нея той позира с 12 други мъже, повечето в камуфлажно облекло като него. Всички са в тренировъчна зала в Санкт Петербург. Развяват флаговете на самообявилата се Народна република Донецк и на царска Русия. На стената е логото на «Имперския легион». В текста се упоменава «православно братство», което е със славна история и «на всички фронтове защитава интересите на руския народ». От избухването на войната в Източна Украйна на страната на сепаратистите се бият доброволци и то не само от Русия и бившите съветски републики, а също и от Запада – примерно от Германия и Италия. По оценка на германските сили за сигурност през 2015 г. германските бойци са били поне 100 души, включително бивши служащи в немската войска – Бундесвера. От «Имперският легион» открито рекламират курсове по обучение за боравене с оръжие. Усвояват се също бойни техники в населени места и в гори, преподава се топография и комуникации. Обхватна «партизанска тренировка» струва само няколкостотин евро. Сумата се заплаща от доброволни сдружения и съмишленици. На снимка се вижда мъж от «Имперския легион» по време на тържествена церемония в Санкт Пегербург, на която националистическото движение награждава върнали се бойци. «Златният орден» представлява орел, стъпил върху инициалите на бойната група. Чете се надпис: «За бойни заслуги». На церемонията присъства и свещеник. Но славата вече е в миналото. По време на процеса войнственият поп или по-скоро попът боец Сергей К. ще отговаря пред германския закон за дейност, която другаде е на почит.", "date": "2019.02.28", "title": "\"Ди Велт\": Руснак съм и тръгвам да се бия"}
