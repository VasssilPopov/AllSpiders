{"url": "http://clubz.bg/58869-anton_todorov_nominiran_za_shef_na_komisiqta_po_dosietata", "text": "Депутатът от ГЕРБ Антон Тодоров е номиниран за шеф на комисията по досиетата. Това съобщи самият той пред БНТ Той ще е номинацията на парламентарната група на ГЕРБ. Мандатът на сегашната комисия изтече през май. По този повод членът на ръководството на БСП Кирил Добрев написа следния коментар във фейсбук: Часове преди изтичането на новината, Тодоров обяви, че ГЕРБ е сезирала ДАНС и прокуратурата срещу началника на кабинета на Румен Радев - Иво Христов, заради съмнения в нерегламентиран достъп до секретна шифрограма от посолството на България в САЩ. Депутати от ГЕРБ питат Цацаров текат ли тайни от президентството БСП \"затваря\" досиетата на ДС, спира задължителните проверки за политици БСП \"затваря\" досиетата на ДС, спира задължителните проверки за политици", "date": "2017.09.27", "title": "Антон Тодоров номиниран за шеф на Комисията по досиетата"}
{"url": "http://clubz.bg/58850-nie_sme_fyrst%E2%80%A6_vinovni_sa_drugite", "text": "Чудите се вероятно защо „Алтернатива за Германия“ (АзГ) получи рекорден процент гласове, при положение, че бежанският проблем вече го няма? Да, има фрустрирани източно-германски мъже, има и завист, която икономическият подем събужда у неуспяващите. Но има и друго: крайната десница обещава на германския народ, че ще го отърве от историческата му вина - ще го освободи от миналото. Вече четвърто поколение да носи бремето на дивашките нацистки престъпления, до кога? И ето, че единият от основателите на АзГ Александър Гауланд заявява:  Мотивът звучи все по-силно през последните две десетилетия. Йорг Хайдер, създател на една по-стара фашизоидна формация, внушаваше на австрийците, че на страната им е наложена не само военна окупация, но и определен възглед за историята. В срещи с ветерани от чудовищните Waffen-SS, той ги нарече добри хора, служили на родината си както всички други военни. Подобно де-комплексиране омайваше изтерзаната австрийска душа. Огледайте политическия пейзаж: битката за миналото все по-често заменя визиите за някакво бъдеще. След артилерийска подготовка на одеснели интелектуалци, Саркози реши да разтовари сънародниците си от стигмата на колониализма. С една злополучна реч в Дакар той призова да „сложим край на нашето пост-колониално чувство на вина“, защото Франция била завладяла африканските народи (експлоатирала, продавала в робство и т.н.), за да „сподели с тях културата си“. Впрочем в предизборната си кампания Макрон зае остра позиция срещу тази теза, извадена от нафталина на XIX век, като обяви колониализма за престъпление срещу човечеството. Тематиката не е характерна само за Запада. В Руската федерация не спират да строят паметници на Сталин; последният беше открит в Москва този месец. Подобно нещо беше немислимо не само при Елцин, но и при Хрушчов, та дори при Брежнев. Вероятно споменът за милионите жертви, убити от този кръвожаден диктатор, започва да избледнява, не знам. Във всеки случай обратът започна с идването на Путин, който веднага реабилитира имперския съветски химн и червеното знаме. Не става дума за историческа памет, каквато заслужават и хубавите, и лошите моменти, от които следва да се учим. В новата си битност миналото е почистено от травмите, дилемите, сложните интерпретации; това е бистър дестилат, източник на еднозначна гордост. Не знам какво чувстват монголците, когато издигат величествен мемориал на Чингис Хан, изклал към 50 милиона човека, допускам, че и те си „връщат“ миналото. Но защо ни е да ходим толкова далеч? В България освобождението от робството на миналото вече отдавна е напуснало литературата и е взето на въоръжение от политиците. Не говоря само за цветята пред паметника на Тодор Живков или народните събори на 9 септември. Дето се казва, комунизмът беше дълго нещо, хората помнят избирателно. Говоря за неусетното реабилитиране на такова еднозначно престъпление като Възродителния процес, който някак взе да се привижда като един вид мъдра предварваща мярка срещу джихадизма 20-тина години преди той да се появи. Ако пък питаш хората от Белене или Скравена за лагерите там, отговорът обикновено е, че това са си били едни затвори, където справедливо са наказвали хулигани, лентяи и проститутки. Стогодишнината от Балканските войни, а и от Първата световна, у нас беше чествана без капка размисъл или разкаяние за золумите, които нашите хора са вършили в съседни държави и без осъждане на престъпния абсурд, който в моята младост наричахме национална катастрофа. За стореното през Втората световна, когато Хитлер ни дава да му пазим плячкосаните територии, просто не се говори. Посрещали ги с цветя, спасявали евреите - и някак цялата работа пак избива на геройство. Става дума за тенденция: наместо да търси трудното, проблематичното в историята, мнозинството като че ли подтиква удоволствения рефлекс – че винаги сме били прави, че не може да ни се вменява каквато и да било отговорност и значи ще си правим каквото щем. Те почнаха, ние сме по-големите жертви – това е първата стъпка. В „караницата на историците“ от 80-те години Ернст Нолте точно по този начин релативира нацистките престъпления, като показа, че съветските са още по-големи; оправданията на колониалната търговия с роби пък тръгва от това, че в самата Африка и без това си имало робство, даже по-жестоко. Стряскащите насилия между сърби и хървати през 90-те се оправдаваха с това кой какво е причинил на другия половин век по-рано, същото между руснаци и украинци, между тутси и хуту. „Клахме ги, както те ни клаха“ е казал поетът. Процесът на де-комплексиране обикновено се представя като борба срещу политическата коректност, т.е. срещу предполагаемата либерална цензура, която не ни позволява да вярваме в „алтернативни“ факти - например това, че евреите сами били виновни за Холокоста си. Пък ние, виждаш ли, си извоюваме свободата да казваме каквото ни е приятно. Да даваме воля на омразата си, да се чувстваме прави за всичко. Ще кажете какво пък толкова, нека всеки се гордее с каквото си иска. Бедата е, че де-комплексираното говорене води до де-цивилизовани действия. Немската историческа вина наистина днес тежи на поколения, които нямат нищо общо с нацизма. Но може би тъкмо тя кара тази страна днес да бъде световен лидер в хуманното отношение към другите народи. Колониалните метрополии се чувстват длъжни да помагат на онези, които са ограбвали, именно заради историческата вина, трупана едно време. Страни, преживели етнически и расови катастрофи, много повече внимават как да крепят крехките равновесия. Само че днес е в ход брутално Тръмп-ифициране на планетата: виновни са другите, ние сме фърст, можем да мачкаме и да не ни пука.", "date": "2017.09.27", "title": "Ние сме фърст… виновни са другите"}
{"url": "http://clubz.bg/58859-ryanair_prodyljava_da_otmenq_poleti_do_mart_2018_g", "text": "Ryanair продължава отмяната на полети - до средата на март 2018 г. Това ще засегна близо 400 хил. клиенти на авиокомпанията. Тя преустановява 18 000 полета по 34 маршрута от ноември 2017 до март 2018 г., за да елиминира риска от по-нататъшно анулиране на полети.  Ирландският нискотарифен авиопревозвач ще действа с 25 по-малко от общо 400-те си самолета заради недостиг на пилоти. Това ще доведе до промяна на разписанието на полети от ноември до март следващата година, съобщиха от компанията днес. Всеки от пътниците, които са засегнати от промените, днес са получили имейл, някои само с предпреждение от пет седмици преди датата на полета. \"Райънеър\" иска пилотите да отложат отпуската си Предлага им се или връщане на сумата, която са платили за билета, или алтернативен полет. Според компанията няма да има повече анулиране на полети. \"Райънеър\" отменя около 2000 полета през следващите 6 седмици Авиопревозвачът вече отмени над 2000 полета за седмиците до началото на ноември, с обяснението, че пилотите и останалият екипаж трябва да ползват отпуските си след лятото, както и защото ще се стреми да постигне по-голяма точност в следването на разписанието си. Компанията опита да предложи допълнително възнаграждение на пилотите си, за да не ползват сега полагащите им се ваканции, но голяма част от тях отказаха. Много от тях изразяват недоволство от условията на труд. \"Райънеър\" отменя 22 полета от София до Лондон и обратно \"Райънеър\" отменя около 2000 полета през следващите 6 седмици \"Райънеър\" отменя 22 полета от София до Лондон и обратно", "date": "2017.09.27", "title": "Ryanair продължава да отменя полети - до март 2018 г."}
{"url": "http://clubz.bg/58849-naj_dobroto_ot_amerikanskata_scena_za_syvremenen_tanc_v_bylgariq", "text": "За първи път през 2018 г. България посреща най-доброто от американската сцена за съвременен танц в рамките на изцяло нова програма, селектирана от престижно международно жури. Това е  , която ще покаже интригуващи и иновативни компании и хореографи от САЩ както пред българските зрители, така и пред професионална публика от над 50 програматори от 30 държави. Спектаклите ще бъдат представени между 26 и 28 март в Пловдив – Европейска столица на културата 2019, за да превърнат Града на тепетата в една от най-горещите точки за съвременни изпълнителски изкуства в Европа. Spotlight: USA се организира в сътрудничество между American Dance Abroad и фестивала за съвременен танц One Dance Week. Целта на платформата е да представи най-доброто от американската съвременна сцена и да срещне американските артисти с професионалисти от цял свят, с българската публика, както да и съдейства за културния обмен и добрите отношения между САЩ и България. Престижно международно жури селектира програмата на Spotlight: USA 2018. От над 50 кандидати, в програмата ще бъдат включени следните компании: Camille A. Brown & Dancers (Ню Йорк), CONTRA-TIEMPO (Лос Анджелис), Dance Heginbotham (Ню Йорк), Degenerate Art Ensemble (Сиатъл), Jonah Bokaer Choreography (Ню Йорк), Kate Wallich + The YC (Сиатъл), Palissimo Company (Ню Йорк) и Tahni Holt Dance (Портланд). Членовете на международното жури са: Марк Оливе Лопез, театрален програматор в Mercat de les Flors (Испания); Ивона Кройцманова, основател и директор на Tanec Praha (Република Чехия); Феликс Витек, бивш директор на  internationale tanzmesse nrw (Германия); Карен Чунг, директор на China Dance Development Project в City Contemporary Dance Company (Хонконг); Балаж Арато, мениджър на Националния танцов театър на Република Унгария; Антонело Тудеско, артистичен директор на CollettivoNada (Италия). Управляващите директори на American Dance Abroad Каролелинда Дики и Андреа Снайдер коментираха: Иван Тотев, кмет на град Пловдив, изтъква: Барбара Лансиърс, директор на TMU, заяви:", "date": "2017.09.27", "title": "Най-доброто от американската сцена за съвременен танц в България"}
{"url": "http://clubz.bg/58847-promeni_v_zakona_za_veroizpovedaniqta_predlaga_karakachanov", "text": "Промени в Закона за вероизповеданията и Закона за образованието, които да противодействат на радикализацията предлага зам.-премиерът и министър на отбраната Красимир Каракачанов. Предложенията ще засягат финансирането на вероизповеданията и религиозното обучение. Имамите, които в момента се занимават с религиозно образование, ще трябва да минават изпит според Каракачанов През 2016 г. от \"Обединени патриоти\" внесоха промени в Закона за вероизповеданията в тази посока. Тогава те въведоха текстове, които предвиждат да няма чужди граждани в ръководството на религиозните органи и институции, мерки за прозрачност във финансирането на тези институции и други. Къде се събраха Каракачанов, руският посланик, Волгин и Румен Петков(СНИМКИ) Каракачанов говори на откриването на международна конференция на тема \"Тероризмът и електронните медии\", организирана от руската Международна академия за телевизия и радио. Каракачанов, който по погрешка беше представен от организаторите като зам.-премиер на Сърбия, каза пред участниците в конференцията, че хибридният характер на тероризма вече е правило, а не изключение. Той два пъти изтъкна, че европейската християнска цивилизация е заплашена и бежанският поток и трафикът на хора се превръщат в основни методи на тероризма. Той припомни, че след атентата на летище \"Сарафово\" е приета стратегия за борба с радикализацията и тероризма и са проведени учения, в които България, като член на ЕС и НАТО активно участва. Застрашени от радикализация са най-вече ромите в гетата и българите мюсюлмани в Родопите, твърди Каракачанов.  Каракачанов и Цацаров откриват руска конференция в София Каракачанов и Цацаров откриват руска конференция в София", "date": "2017.09.27", "title": "Промени в закона за вероизповеданията предлага Каракачанов"}
{"url": "http://clubz.bg/58855-cacarov_sreshtu_nas_se_izsipaha_kofi_s_pomiq", "text": "С „прощална“ реч откри днешното, последно за този състав на ВСС заседание на прокурорската колегия Сотир Цацаров. Той обяви, че „притесненията“ от разделението на единния доскоро съдебен съвет на две колегии са се оказали напразни, тъкмо обратното –  После главният прокурор продължи: Прокурорската колегия на ВСС: мащеха за едни, майка за Петьо Еврото Като   Цацаров връчи на всеки от членовете на колегията почетен знак на Прокуратурата на Република България. Първи по списък го получи адвокатът Васил Петров - по-известен като баща на жената, от която Пеевски има дете. Засекретено: Венецианска комисия с резерви към прокурорската колегия във ВСС Засекретено: Венецианска комисия с резерви към прокурорската колегия във ВСС", "date": "2017.09.27", "title": "Цацаров: Срещу нас се изсипаха кофи с помия"}
{"url": "http://clubz.bg/58848-syobshteniqta_v_twitter_veche_sa_280_znaka_no_oshte_ne_za_vsichki", "text": "За пръв път социалната мрежа Twitter променя основна характеристика - постовете вече ще са двойни - от 140 на 280 знака.  Подобен ход се обсъжда от месеци като част от мерките, които затъващата компания прилага в опит да се спаси. Въпреки популярността си сред определени кръгове, в голяма степен именно заради краткостта на съобщенията, Twitter дълги години не можа да увеличи потребителите си, а в последната те дори започнаха да спадат. Засега новият лимит не е достъпен за всички, а само отбрани и случайно посочени потребители. Тестовата група ще съдържа хора, които туитват на различни езици, защото една от тезите на ръководството е, че 140 знака не е справедлив лимит, защото не всички езици имат структурата и обема на английския, за който е предвидена. 140-те знака в Twitter остават, но туитовете ще побират повече Ограничението от 140 знака е избрано на базата на класическия есемес, който е 160 знака. Броячът на Twitter обаче игнорира потребителските имена и хаштаговете, а миналата година бяха добавени още изключения. Реакциите на потребителите са смесени - някои смятат, че 280 знака дават повече свобода на изразяване, други твърдят, че това ще унищожи уникалния характер на туитовете, които трябва да са кратки и прости, за да се предаде ефективно послание с малко думи. Според специалистите нововъведението едва ли ще доведе до сериозни промени, но и няма да е достатъчна, че да изкара Twitter от дупката. Някои анализатори твърдят, че микроблогинг платформата в момента в голяма степен се крепи на Доналд Тръмп и неговите съобщения там, които са свръхпопулярни. Дали той е сред тестовите потребители и как ще реагира на двойния лимит - ще разберем скоро.", "date": "2017.09.27", "title": "Съобщенията в Twitter вече са 280 знака - но още не за всички"}
{"url": "http://clubz.bg/58854-gerb_se_razgranichi_ot_kmeta_na_haskovo", "text": "Това заяви зам.-шефът на ГЕРБ Цветан Цветанов, цитиран от агенция \"Фокус\". Той заяви, че позицията на общинското ръководство на ГЕРБ в Хасково е съгласувана с централното ръководство. Според него било по-добре да бъдат искрени. \"След като виждаме, че се образува дефицит и има проблем по-добре е да излезем и да бъдем искрени към обществото\", каза Цветанов. Тепърва ще има разговор дали ГЕРБ да иска оставката на кмета. Той допълни, че подготовката за местните избори през 2019 г. започва сега, за да се види как общинските съветници и кметовете са изпълнили своите обещания. Цветанов заяви, че в някои общини ще има промени в общинските ръководства. И уточни, че става дума за райони, вккоито ГЕРБ има слаби резултати. За пример Цветанов даде Добрич, по-известен като мястото, където се разви \"Суджекгейт\". По-рано днес депутатът от БСП от хасковския регион Елена Йончева заяви пред \"България он еър\", че община Хасково е подчинена на един приятелско-роднински кръг на областния координатор на ГЕРБ и депутат от управляващата партия Делян Добрев. Според нея близки до Добрев са печелили обществени поръчки за саниране, строителство и ремонт на пътища и строителство на сметища. Йончева смята, че кметът се опитва да се еманципира от ситуацията и зависимостите си към Добрев. Според нея зетят на Добрев, който е председател на Комисията по финанси и бюджет и съпругата му, която е директор на Финансова дирекция на Община Хасково, държат \"и ножа, и хляба\" в общината, когато става въпрос за обществените поръчки. Йончева смята, че Комисията по предотвратяване на конфликт на интереси трябва да се самосезира. Тя призова Делян Добрев да заяви публично дали информацията за неговите близки е вярна.", "date": "2017.09.27", "title": "ГЕРБ се разграничи от кмета на Хасково"}
{"url": "http://clubz.bg/58845-dubaj_testva_pyrvi_bezpilotni_taksita_dronove", "text": "В Дубай започват тестове на първите безпилотни таксита дронове, съобщи ZDNet. Машините с 18 витла приличат на двуместни хеликоптери, но работят с батерии и могат да летят близо половин час с двама пътници. Те са дело на немската компания Volocopter и носят името ѝ. Очаква се волокоптерите да влязат в употреба през следващите пет години. Те имат 18 витла, подсигурени от резервни батерии, резервни мотори и за всеки случай - два парашута. Поръчването им ще става като на модерно такси - през смартфон апликация. Швейцария доставя медикаменти с дронове Първият тържествен тест бе извършен по време на специална церемония, посветена на принца на Дубай шейх Хамдан бин Мохамед.  В началото на тази година властите в Дубай заявиха намерение да пуснат автономно въздухоплавателно средство за превоз на пътници до края на годината, като до момента са тествани не само волокоптерите, но и други модели дронове. Като цел шейх Мохамед бин Рашид ал Мактум е поставил 2030 г., когато според него една четвърт от всички пътувания в страната ще са безпилотни.", "date": "2017.09.27", "title": "Дубай тества първи безпилотни таксита дронове"}
{"url": "http://clubz.bg/58861-evropa_se_gotvi_da_prieme_oshte_50_000_bejanci", "text": "Европейската комисия предложи днес нова доброволна схема, по която желаещите страни от ЕС да презаселят на своя територия 50 000 мигранти с право на международна закрила от лагери извън съюза. Комисията съобщи, че е заделила 500 милилона евро да подпомогне държавите членки, които ще участват в схемата. По този начин от 2015 г. досега са презаселени 23 000 бежанци от конфликти и кризи, главно от Турция и от Близкия изток. Соцлидер иска ЕС да лиши от фондове неприемащите бежанци Комисията посочва, че сега Европа трябва да обърне повече внимание на бежанците в държави като Либия, Египет, Нигер, Судан, Чад и Етиопия. Защо спорът между Изтока и Запада в ЕС за бежанците е формален? Целта е чрез отваряне на пътища за легална миграция да бъде намалена нелегалната през Централното Средиземноморие. Защо спорът между Изтока и Запада в ЕС за бежанците е формален?", "date": "2017.09.27", "title": "Европа се готви да приеме още 50 000 бежанци "}
{"url": "http://clubz.bg/58858-evrokomisiqta_pak_zove_shengen_da_prieme_bylgariq_i_rumyniq", "text": "Европейската комисия потвърди днес призива си към страните от зоната без вътрешен паспортен контрол в ЕС, известна като Шенген, да приемат България и Румъния, чиито кандидатури с признато изпълнени технически критерии за членство чакат вече седма година. Досега шенгенските страни не могат да постигнат задължителното единодушие за приемане на двете балкански държави заради недоверие в техните полиции и правосъдни системи. Те се обосновават с продължаващия европейски мониторинг на правосъдието и вътрешните работи на България и Румъния.  Удължават извънредния граничен контрол в Шенген до 3 години Единственият открит противник на приемането на двете страни досега е Холандия, но според запознати, зад нейната съпротива се \"крият\" още страни като Австрия, Белгия, Германия, Франция. ", "date": "2017.09.27", "title": "Еврокомисията пак зове Шенген да приеме България и Румъния"}
{"url": "http://clubz.bg/58853-udyljavat_izvynredniq_granichen_kontrol_v_shengen_do_3_godini", "text": "Европейският съюз се готви да удължи срока за извънреден контрол по вътрешните граници на Шенгенската зона за свободно пътуване до три години заради опасността от тероризъм. Европейската комисия обяви днес   за промяна в правилата на зоната, т. нар. Шенгенски граничен кодекс, според която държавите в нея могат да въвеждат извънредни проверки по границите си за период от едно година, вместо за шест месеца както досега. Те ще могат да удължават този срок с периоди от шест месеца, но не повече от общо две години, ако заплахата за сигурността им продължава и е въведено извънредно положение. В момента   поддържат паспортни проверки по вътрешни за зоната граници. Това са Австрия, Германия, Дания, Франция, Швеция и Норвегия, която не е членка на ЕС, но е част от Европейското икономическо пространство и от Шенгенската зона.  За Франция срокът, в който може да упражнява такъв контрол, изтича на 31 октомври, а за останалите - на 11 ноември. До днешното предложение доведоха безпокойства на държавите челнки във връзка с терористични нападения в Германия, Швеция, Финландия, Испания по-рано тази година. Удължаването на скроковете за граничен контрол имат за цел да ограничат възможностите за придвижване на терористите вътре в ЕС.", "date": "2017.09.27", "title": "Удължават извънредния граничен контрол в Шенген до 3 години"}
{"url": "http://clubz.bg/58846-hero_ludogorec_ima_dve_predimstva_sreshtu_hofenhajm", "text": "\"Лудогорец\" има две предимства срещу \"Хофенхайм\" за утрешния мач от Лига Европа - опита в турнирите и фактора \"домакинство\", обяви треньорът на \"орлите\" Димитър Димитров-Херо на пресконференция. Двубоят е в четвъртък от 22:05 часа на ст. \"Лудогорец арена\" в Разград. \"Лудогорец\" изпусна отбора на Ердоган В първия мач от групата българският шампион направи 0:0 на терена на турския \"Истанбул Башакшехир\", а Хофе изненадващо падна с 1:2 от португалския \"Спортинг\" (Брага) у дома. Козмин Моци добави, че \"Лудогорец\" трябва да е пределно концентриран и да играе не на 100, а на 110 процента, за да спечели. В редиците на \"орлите\" се завръща Марселиньо след изтърпяно наказание.", "date": "2017.09.27", "title": "Херо: \"Лудогорец\" има две предимства срещу \"Хофенхайм\""}
{"url": "http://clubz.bg/58863-syvetiziraha_bylgariq_otvytre_sega_q_syvetizirat_mejdunarodno", "text": "Из публичното пространство бродят слугински опити за описване на историческата роля на Бойко Борисов в новата ни история. „Бойко-1” бил Строителя на магистрали, „Бойко-2” бил Крепителя на стабилността, а „Бойко-3” бил Големия световен политик. Видно е и с просто око, че самият Борисов подклажда версията, че вече е станал фактор на голямата международна арена.  \n\tЧе е фактор – фактор е. Време е да съберем каквото знаем, та да видим – какъв точно фактор е? В последните седмици става все по-ясно, че се е стигнало до онзи (неминуем, неизбежен и отдавна предсказван) момент, в който управляващата клика си е казала: „Съветизирахме България отвътре; време е да я съветизираме и спрямо международните дела”. Тук вече способността на Борисов да изрича онова, което се очаква от него (в случая – от партньорите ни в ЕС и НАТО), но да прави точно обратното – точно тази способност става истински ценна. Подписа договора с Македония, както очакваше от него НАТО. И го похвалиха. Вписа в годишния доклад за национална сигурност рисковете, идващи от Русия. И го похвалиха. Поиска членство на България в Шенген и еврозоната; и поне Юнкер го похвали. Междувременно, разбира се, властовият модел „Борисов” правеше точно обратното на очакваното от стабилен лидер на страна членка на ЕС и НАТО: усилено сглобяваше нови отношения с Путинова Русия. Това си го знаехме. Новото е, че тази сглобка вече се декларира по един недвусмислен начин – така, щото и ние, и нашите западни приятели да разберат точно, за какво иде реч. Отначало дойде нахалният опит на (анти)екологичния министър Нено Димов да предоговори осъдителната присъда срещу България по повод защитените зони на Калиакра – в интерес, разбира се, на приятели на властта. Скоро след това, освен Димов и други министри се задействаха, за да се опънат на Европейската комисия за магистрала \"Струма\". Посланието е колкото нахално, толкова и ясно: „Вие ни давате пари за цяла магистрала, ама с тях ние ще построим половин магистрала. За остатъка няма да питате, не е ваша работа...” Каква е целта ли? Тя е очевидна. Ако за тия неща от Брюксел не последва шамар, а пари, то властта ще си направи извода, че тия са слаба ракия. И съвсем ще се отвърже. Ако пък от Брюксел завалят шамари, властта ще отприщи пропагандна кампания по темата „европейците са лоши, да си търсим другарчета друаде” - т.е. там, където се краде без задръжки, т. е. на изток от румънската граница. После, като гръм от ясно небе (е, само за онези, които смятат ГЕРБ за „по-малкото зло” и се правят на недоразбрали) дойде държавната атака срещу \"Дунарит\" и \"Емко\", в която вече са набъркани половин дузина министерства. В атаката са замесени стотици държавни служители, всеки от които знае, че именно той, държавният служител, лъже, за да бъде ликвидиран нечий бизнес. В такива случаи става дума или за преспективата да се вземат много пари, или – за голям страх, задвижващ трескавите чиновнически телодвижения. Каква е целта тук ли? По линия на парите, ако може този бизнес да бъде прехвърлен на КОЙто трябва, ще последва финансова благодарност. По линия на страха: да бъде торпилиран межународният търг, протичащ в Индия в момента, на който търг конкуренти на българските оръжейни производители са... руските. Тук няма как да не е замесен страх от руснаците, тъй като всяка прекалена близост с тях рано или късно те самите преформулират на принципа: „Не ни обичай – страхувай се от нас”. По-после изневиделица у нас кацна руският главен прокурор Чайка, глава на един от най-зловещо корумпираните управляващи кланове в Русия. Подписа с Цацаров документ, според който именно той, Чайка, щял да учи нашите прокурори, как да борят корупцията. А на съвместната пресконференция на двамината тия борци нашият Цацаров гневно заклейми всекиго, който има нахалството да говори за Русия като за риск. А гостът му, макар намиращ се на наша територия, за всеки случай ни заплаши с меч.  Тук вече целта на мероприятието създава директни заплахи за националната сигурност. Едно е да искаш да крадеш европейски пари от магистрала, или да гониш от пазара български фирми в интерес на руски. Друго е главният ти прокурор да обявява, че НАТО и ЕС са в дълбока грешка да обявяват Русия за риск и заплаха.  За всеки случай тия дни, навръх председателството, София изневиделица се оказва домакин на конференция, свикана от кремълски организации и, разбира се, провеждана на руски. Скъпи гости на конференцията са Цацаров (силният човек на момента) и Каракачанов (министърът, командващ въоръжените сили на държавата). Това, уважаеми, е поредица – отдавна планирана така, щото да кулминира по време на българското председателство. Целта на поредицата е държавата България да действа, открито и без задръжки, като инструмент на руските интереси в сърцето на Запада, точно по времето, когато именно България е най-гледаната „западна” държава.  Нашите хубавци са напълно убедени, че точно сега е моментът България да бъде обърната към Кремъл – точно сега, защото на западните „еврогейове” няма да им устиска да ошамарят българските държавници точно в момента на председателството. Макар очевидно да сме още в началото на българските провокации срещу ЕС и НАТО („то ли еще будет”, както казват руснаците...) най-вероятно все пак подобно ошамарване няма да се случи. Никой няма да иска скандал по време на председателството. Провокациите ще минат. И България, съветизирана отвътре, ще се окаже съветизирана и по отношение на ролята си на международната арена: открит, видим за всички „троянски кон” на Кремъл.  След това, разбира се, международните разправии ще са неизбежни. Но нашите управници са убедени, че и тези разправии ще работят в тяхна полза. Колко му е да се организира слугинажът за пропагандна кампания срещу лошия Запад (вече ще са тренирали това покрай магистрала \"Струма\"), в която постепенно да бъде вкаран логичният контрапункт – добрата Русия?  Добре е, че (за разлика от друг път) самият Борисов най-сетне пое ролята на знаме на тази политика. Защото именно той ще трябва да се бори за интересите на Русия, докато лично той олицетворява председателството на ЕС. Да няма неразбрали.", "date": "2017.09.27", "title": "Съветизираха България отвътре, сега я съветизират международно"}
{"url": "http://clubz.bg/58852-radoslav_dimov_e_noviqt_rajonen_prokuror_na_sofiq_drug_kandidat_nqmashe", "text": "Прокурорската колегия на ВСС избра Радослав Димов за районен обвинител на София. Той работи в Софийската районна прокуратура (СРП) от 2001 г. и е бил заместник на последните трима ръководители. Успех и здрави нерви, пожела Сотир Цацаров на избрания, след като колегията гласува в познатия стил - напълно единодушно 10:0. Състезанието за шефския пост в СРП бе солово, Димов нямаше конкуренти. А до избора се стигна след оставката на Петър Белчев, който напусна поста през лятото след жестокото убийство на  а в София, поемайки отговорност за ред „пропуснати“ сигнали срещу обвинения за престъплението Стефан Станчев, припомня \"Де факто\". 5 пъти близки на Стефан Станев сигнализирали, че ще убива (ХРОНОЛОГИЯ) Като основен проблем пред СРП днес Радослав Димов очерта броя на върнатите дела – над 10 % от внесените обвинителни актове и на оправдателните присъди – по над 11 % от делата. Цифрите са доста по-големи от средните за страната, призна кандидатът. Даде заявка за  – сиреч работилият по разследването и изготвилият обвинителният акт да го защитава и в съда. Димов даде заявка за изготвяне на пълен функционален анализ на състоянието на СРП, акцент в който ще е и преглед на съществуващите отдели и тяхното евентуално преструктуриране. Новият районен прокурор на София бе категоричен – шестима заместници в СРП са много.", "date": "2017.09.27", "title": "Радослав Димов е новият районен прокурор на София. Друг кандидат нямаше"}
{"url": "http://clubz.bg/58867-vsqka_nedelq_po_bnt_spomeni_ot_jertvite_na_komunizma", "text": "Жертви на „възродителния процес“, въдворени в лагери, „бивши хора“ – историите на репресираните от комунизма се завръщат в ефира на БНТ. Обществената телевизия подновява документалната си поредица „Отворени досиета“ с втори сезон. Излъчването на шестте епизода започва от 1 октомври – всяка неделя от 13 часа. Документалните ленти са фокусирани около личните спомени на хора, преживели репресиите на режима. С разказ от първо лице виждаме нови герои – въдворената в женски лагер Цветана Джерманова; един от най-младите горяни – Тодор Цанев; свидетелката и жертва на  „възродителния процес” проф. Зейнеп Зафер; политическият затворник (1984-1988) пастор Христо Куличев, свидетел на репресиите срещу християнската църква; майките, организирали първия граждански протест срещу обгазяването на Русе – Цонка Букурова и Дора Бобева; търговеца Стефан Сираков, причислен от властта към „бившите хора“, чиято история разказва неговата дъщеря Рада Москова. Зад проекта стоят имената на трима режисьори. Първият от тях е Димитър Коцев – Шошо, който има вече три реализирани филма в първия сезон на поредицата. Своя почерк в „Отворени досиета“ оставят също Ралица Петрова и Павел Г. Веснаков. Филмите са заснети от операторите Венцислав Нешев, Крум Родригес и Мартин Балкански. Сценарист на поредицата отново е журналистът Христо Христов, редактор – Мария Атанасова, а продуцент е Катя Атанасова. Какво точно ще видим в „Отворени досиета“? В първия филм е представена личната история на Цветана Джерманова, която през 1948 г. е арестувана в голямата акция срещу Федерацията на анархистите. Над 20 дни Цветана е държана в килиите на ДС в Перник, а през 1949 г. е въдворена в женския лагер „Босна (Тутраканско). Зрителите ще научат кого Цветана е заварила на това място и кои са били другите жените там. Разказът включва спомени за сълагерничките ѝ – Леа Иванова, сестрите на Райко Алексиев, оперните певици Милена Баръмова и Цветана Михайлова, арестувани, защото пеели в деня на смъртта на Георги Димитров. По-късно нейната история отвежда в лагера „Белене”, в женската му част на остров „Щурчето”, където е била прехвърлена. Оцелява и в двата лагера, а след промените е единствената жена, която описва преживяното в книга. Документалният филм описва преживяното от Тодор Цанев – един от най-младите горяни и автор на клетвата на горяните в Русенско. Заради своята обществена дейност, е арестуван и осъден на 20 години затвор, от които излежава 11, включително и в „Белене”. През травматичните спомени на Тодор Цанев, зрителите ще проследят ситуацията в България в началото на 50-те години. Той описва хората, които решават да се противопоставят на режима и тяхното усещане за несвобода и ограничаване на мисълта. След 10 ноември 1989 г. Цанев е един от основателите на СДС-Русе и първият кмет на града след демократичните промени (1990-1991). Като продължение на линията от първия сезон на „Отворени досиета“ и в този ще бъде представен образа на герой, който вече не е жив, през погледа на неговите близки.  Съдбата на Стефан Сираков, а и на неговите наследници, е пример за отношението на тоталитарната власт към т.нар. „бивши хора”.  Чрез разказа на дъщеря му – Рада Москова – ще бъде потърсено обобщение за антихуманната идеология на режима, за съсипването на родове, семейства и хора, които са градили и работили за България. Безпартийният Стефан Сираков е търговец, роден през 1901 г. в село Янтра (Габровско). Семейството му се занимава с търговия с вина и живее в Габрово. Преди 9 септември 1944 г. е общински съветник и един от най-уважаваните представители на търговското съсловие в града. След национализацията през 1947 г. е разработван от Държавна сигурност като „враг на народа”, настроен против „народната власт”. През 1950 г. е въдворен в концлагера „Белене”, където прекарва три години. Дъщеря му – Рада Москова още като ученичка е обявена за „класов враг” и понася несгодите и униженията, както всички  наследници на предприемчиви и работни българи, които по-късно комунистическият режим ще обяви за „бивши хора“ и ще подложи на тормоз потомствата им. Четвъртият епизод от поредицата ще разкаже за съдбата на един непопулярен герой – евангелистът пастор Христо Куличев. Той става жертва на процесите на комунистическата партия срещу протестантските пастори в годините, когато БКП предприема кръстоносен поход срещу църквата и християнството, а новите богове са вождовете и учителите на народа – Сталин и Георги Димитров. Въпреки че е роден в с. Розово (Пещерско), Христо Куличев от малък живее в София. Едва 18-годишен заема църковния амвон. Завършва Факултета по славянска филология на СУ „Климент Охридски“ през 1952 г. Става учител, но само за няколко месеца, защото е уволнен, заради верските си убеждения. След това Христо Куличев започва работа в строителството, но е уволнен и от там. Последва арест и изпращане в затвора. След изтърпяване на присъдата, принудително е заселен в с. Ножарево (Силистренско) и освободен в резултат на международен натиск. От 1983 г. е пастор на Първа евангелска църква на Съюза на евангелските съборни църкви в България. През 1994 г. пастир Христо Куличев получава почетното звание „доктор по богословие“ от Университета Nord Park в Чикаго, Илинойс. Основател е на българското сдружение Гражданска инициатива „Справедливост”. Днес той оценява преживяното като изпитание на вярата. Автор е на книгата „Процесите: партията срещу църквата”, издадена и в САЩ. От тази документална лента зрителите ще си припомнят историята на Албена Велкова, Тодорка Бобева, Евгения Желева, Стефка Монова, Цонка Букурова. Това са майките, които през септември 1987 г. организират първия граждански мирен протест срещу обгазяването на гр. Русе. Жените повеждат 500 свои съграждани към партийния дом, когато там заседава окръжният комитет на БКП. Днес заводът за хлор на отсрещния бряг в Гюргево вече не съществува, но във филма ще видим онова, което е останало от него. Имената на жените, които първи се осмеляват да тръгнат на поход срещу равнодушието на властта – също са почти забравени. Заради обида или от скромност – те мълчат. Искат да останат анонимни, когато 30 години след първия еко протест в България, обществената амнезия се бори с желанието да бъдат възстановени спомените за хора и събития. Майките от Русе са сред учредителите на Движението за самозащита на Русе и на Обществения комитет за екологична защита на Русе. През 2014 г., по повод 25 години от свободна и демократична България, те са наградени от президента Росен Плевнелиев с орден за граждански заслуги. В центъра на последния филм от поредицата \"Отворени досиета\" е прекият свидетел на  \"възродителния процес\" – проф. Зейнеп Зафер. На 15-годишна възраст тя и семейството ѝ са изселени от родното им село Корница, област Благоевград.  През 1982 г., когато Зейнеп Зафер е студентка в Шуменския университет, баща ѝ е убит, а самото убийство е маскирано като „трудова злополука”. Тя е изключена от Университета. Малко по-късно е осъдена на 2 години затвор и 2 години изселване, заради опит да разкрие факти за тоталитарния режим. Това се случва в Румъния, където отива нелегално, за да даде гласност за „възродителния процес”. През 1988 г. става член на Независимото дружество за защита правата на човека на Илия Минев и координатор за Варненска област. Експулсирана е от НРБ през февруари 1989 г. След промените се посвещава на събирането на свидетелства за насилствените действия над българските граждани от турски произход по време на социализма. Живяла дълги години в преследване и изгнание, в момента Зейнеп Зафер е професор в университета в Анкара.", "date": "2017.09.27", "title": "Всяка неделя по БНТ: спомени от жертвите на комунизма"}
{"url": "http://clubz.bg/58857-bryuksel_globi_%E2%80%9Eskaniq%E2%80%9C_s_880_mln_evro_za_kartel", "text": "Европейската комисия глоби шведската компания за тежкотоварни превозни средства \"Скания\" с 880 млн. евро за участие в картел. Комисията е установила, че в период от 14 години тя е действала в тайно споразумение с други пет производители при ценообразуването. Брюксел постигна решение за уреждане на въпроса с MAN, DAF, Daimler, Iveco и Volvo/ Renault, но \"Скания\" тогава отказа да съдейства в разследването на Комисията и то продължи по стандартната процедура. Еврокомисарят за конкуренцията Маргрете Вестагер обяви, че този картел е засегнал голяма част от собствениците на транспортни фирми в Европа. При определянето на размера на глобите ЕК е взела предвид продажбите на тежкотоварни автомобили на „Скания“, собственост на „Фолксваген“, както и сериозния характер на нарушението, високия общ пазарен дял на всички участващи дружества и географския обхват. Картелното договаряне е продължило от 1997 г. до 2011 г., когато ЕК извършва внезапни проверки на фирмите. Между 1997 г. и 2004 г. са били провеждани срещи между висшия мениджмънт, понякога в рамките на търговски панаири или други събития.  От 2004 г. насам картелът се организира чрез германските дъщерни дружества на производителите на камиони, като обикновено се обменя информация по електронен път.", "date": "2017.09.27", "title": "Брюксел глоби „Скания“ с 880 млн. евро за картел"}
{"url": "http://clubz.bg/58868-emko_e_zavel_isk_za_licenza_si_kabinetyt_reshava_kakvo_da_pravi_do_6_oktomvri", "text": "Военният завод \"Емко“ вече е подал иск в Административния съд-София заради отнемането на лиценза му за търговия от държавата. Това съобщи министърът на икономиката Емил Караниколов пред депутатите от комисията по икономическа политика в парламента, където бе повикан от БСП за обяснения по казусите \"Емко\" и \"Дунарит\". Караниколов се застрахова, че не той, а всички представители на Междуведомствения съвет, който отговаря за оръжейните лицензи, е отнел документа на \"Емко\". На 25 септември трябваше да се реши съдбата на лиценза след отлагане седмица по-рано, но решение отново нямаше.  В един от докладите обаче бил даден още месец на дружеството да отстрани пропуските си. Не стана ясно какви са те. По думите на министъра новата сбирка на Междуведомствения съвет е насрочена за 6 октомври, но можело да се събере и по-рано. Именно 6 октомври е срокът, който в публична своя изява премиерът Бойко Борисов спомена като краен срок за разрешаване на казуса с \"Емко\". Борисов: Проверките в \"Емко\" да свършат до 6 октомври  Неотдавна стана ясно, че освен с лиценза си, \"Емко\" има проблем и с държавната компания \"Кинтекс\", която разтрогна договора си със завода и сключи такъв с държавния ВМЗ-Сопот. По този повод Караниколов заяви, че в четвъртък ще има среща между „Кинтекс“ и „Емко“, за да разговарят за взаимоотношенията им оттук нататък. По думите на министъра на икономиката  е имало и разговор между „ВМЗ- Сопот“ и „Емко“ - държавната компания питала дали частното дружество продава част от стоката си, а пък „Емко“ не плащали на Министерство на отбраната наем на складове. Емил Караниколов: Държавата не е лош стопанин, има калпави мениджъри Депутатите от БСП, по чието искане Караниколов беше в комисията, недоумяваха защо държавата сама спира износа на произведени вече боеприпаси, при това при слючен договор за тях и сама иска забавянето на поръчките. И допълни: От думите на министър Караниколов отново се разбра, че засега държавата изобщо не се е отказала да придобие \"Дунарит\". По думите му, цитирани от \"Фокус\", било    Заради това, че офшорното дружество \"Хедж Инвестмънт\", притежаващо \"Кемира\", което държи близо 98 на сто от акциите в \"Дунарит\", е установено, че е на Цветан Василев, този дял е запориран от Комисията за отнемане на незаконно придобитото имущество. Именно затова и не можело в Търговския регистър да се впише увеличението на капитала на \"Дунарит\" с пари от \"Емко\", твръди минстърът, цитиран от \"Медиапул\". Припомняме, че държавата първо опита да придобие \"Дунарит\", изкупувайки негов дълг чрез Държавната консолидационна компания, която изтегли заем от държавната Българска банка за развитие.  \"Дунарит\" обаче плати дълга, който бе станал към държавата. Тя обаче реши да откупи и борч на \"Хедж Инвестмънт\" за 82 млн. лв. към КТБ, а проучва и други вземания на завода към офшорната компания. Емил Караниколов: Държавата не е лош стопанин, има калпави мениджъри", "date": "2017.09.27", "title": "\"Емко\" е завел иск за лиценза си, кабинетът решава какво да прави до 6 октомври"}
{"url": "http://clubz.bg/58851-bsp_zatvarq_dosietata_na_ds_spira_zadyljitelnite_proverki_za_politici", "text": "Чисто нов закон, с който да се закрие Комисията по досиетата и да се усложни, а в някои случаи и спре свободният достъп до документите на ДС за хора, заемали или заемащи публични или обществени постове, внесоха депутатите от \"БСП за България\" в парламента. Това е поредният опит през годините на левицата да спрат обявяването на агентурно минало или принадлежност към тоталитарните служби на публични лица, въпреки че законът за разкриване на досиетата бе приет по времето на Тройната коалиция, когато премиер бе Сергей Станишев. БСП пак иска закриването на Комисията по досиетата Идеята на БСП и сега е Комисията по досиетата да я няма, а на нейно място да се появи т. нар. Институт за национална памет. Той ще има председател, избиран от парламента за срок от 5 години по предложение на Министерския съвет, пише в  , с който да се отмени действащия закон. Архивите на ДС и разузнавателните служби на Българската народна армия да бъдат предадени в Института, а достъпът до документите за публични личности да става с искане по Закона за достъп до обществена информация. Това на практика значи, че ръководството на Института ще може да откаже такъв достъп, ако прецени, че данните в дадени архиви могат да \"застрашат\" националната сигурност или определени лица.  Антон Тодоров номиниран за шеф на Комисията по досиетата В момента журналисти, изследователи и граждани подават само едно заявление за досиетата на обявените публично от Комисията агенти и служители на ДС, срещу което получават папките в уречен ден и час, когато има свободни места в специализираната читалня. Ако законопроектът на БСП бъде приет, то свободният достъп до документи на тоталитарните служби ще е само в случай, че човек иска да чете за себе си, за починали съпруг/а или за роднини до втора права линия. Социалистите искат да преустановят и задължителите сега проверки за минало в ДС на кандидати или лица, избрани за депутати, евродепутати, за президент и вицепрезидент, за министри, кметове, общински съветници, членове на политически кабинети, директори в администрацията, членове на редколегии на медии - национални и частни, и т. н. В проекта е описано и кой може (но няма никакъв елемент на задължителност - б.р.) да поиска проверка на други лица, но при условие, че лицата дадат писмено съгласието си за това. Право на заявка за проверка ще имат партии и коалиции по отношение на свои кандидати на различните видове избори, държавни и общински институции при предстоящи назначения на високи позиции, професионални, синдикални, обществени и други организации по отношение на своите членове. Разбира се, резултатът от въпросните проверки няма да е публичен, освен ако заявителите им или проверяваните не го огласят. Поне в текста остава разпоредба, според която документите на Държавна сигурност, на разузнаването на Българската народна армия и т. н., както и на техните предшественици и правоприемници, създавани в периода 9 септември 1944 - 16 юни 1991 г., не са класифицирана информация. При това положение не става ясно как в архивите би имало неща, които няма да бъдат предоставяни, ако \"застрашават\" интересните на страната в международните отношения или биха застрашили нечие здраве или живот.  Антон Тодоров номиниран за шеф на Комисията по досиетата", "date": "2017.09.27", "title": "БСП \"затваря\" досиетата на ДС, спира задължителните проверки за политици"}
{"url": "http://clubz.bg/58860-shte_prodylji_li_amerikanskoto_razuznavane_da_sledi_chujdenci", "text": "Директорът на американските разузнавателни служби Дан Коутс се обяви против възможността за ограничаване на правомощията на разузнавачите да следят чужденци и поиска Конгресът да ги направи постоянни. Администрацията на американския президент Доналд Тръмп призова Конгресът да направи постоянни част от правомощията, гарантирани от Закона за следене на граждани, които представляват терористична заплаха. Тези специални правомощия изтичат в края на годината и Конгресът трябва да реши дали да ги направи постоянни или да ги отмени. Седем препоръки как да държим ЦРУ вън от нашия дом Прието през 2008 г. допълнение към този закон позволява на ФБР, ЦРУ и националната агенция по сигурността да следи електронните комуникации на чужденци, които са определени за потенциална заплаха за националната сигурност на САЩ, дори извън територията на страната. Това означава, че ако американските власти решат, че гражданин на друга страна представлява заплаха за тяхната сигурност, могат да четат елекронната му кореспонденция, дори да е извън САЩ. Член 709 от закона за разузнаването позволява на американските власти да следят комуникациите на чужди граждани извън САЩ, ако те представляват заплаха за сигурността на САЩ. Както Демократите, така и Републиканците обаче призоваха да се ограничи следенето на чужденци и американски граждани, защото то ограничава правата им. Шефът на разузнаването в САЩ: Тръгвам си Всички американски институции, които разчитат на следенето на граждани за изпълнение на служебните си задължения, се обявиха срещу ограничаването на правомощията им. На конференция, на която присъстваха съветници на Коутс, служители на ЦРУ, ФБР, министерството на правосъдието и Националната агенция за сигурността, висши държавни служители изтъкнаха, че ограничаването на възможностите за проследяване би намалило способността им за реакция непосредствено след терористичен акт. Разузнавачите не искат Конгресът да наложи ограничения върху следенето в интернет, което вероятно ще направят конгресмените, защото смятат, че това ще направи почти невъзможно предотвратяването на терористични атаки. Шефът на разузнаването в САЩ: Тръгвам си", "date": "2017.09.27", "title": "Ще продължи ли американското разузнаване да следи чужденци?"}
{"url": "http://clubz.bg/58864-robyrt_plant_predstavi_nova_pesen_video", "text": "Робърт Плант представи новата си песен Bluebirds Over the Mountain . Тя е част от новия албум на музиканта – Carry Fire, който излиза на тринайсети октомври, пише zrock.bg Предишният диск на Плант – Lullaby and… The Ceaseless Roar, се появи през 2014 г.     Плант днес е на 69 г., а кариерата му започва през далечната 1965 г. Чак 3 години по-късно се присъединява към \"Лед Зепелин\".  ", "date": "2017.09.27", "title": "Робърт Плант представи нова песен (ВИДЕО)"}
{"url": "http://clubz.bg/58862-spravkite_za_zadyljeniq_kym_nap_otpadat_ot_2018_g", "text": "Бележките за наличие или липса на задължение към НАП, митниците и общините ще отпаднат от 2018 г. Това предвиждат приетите от Министерския съвет днес промени в Данъчно-осигурителния процесуален кодекс (ДОПК), които са част от мерките за намаляване на административната тежест. Данните ще стигат до съответните институции по служебен път. Облекченията предвиждат редица документи, които сега се представяха на хартиен носител, да се обменят между институциите служебно. Така например ще отпадне бележката за платен данък за колата, която се изисква при годишните технически прегледи. Сега дори данък МПС да се плати онлайн, общините изискват и формуляр за плащането. От 1 януари 2018 г. проверката ще се прави служебно. Административен кошмар: Чиновниците изискват 5985 документа от хората По служебен ред ще се прави и справка от Търговския регистър, че лицата не са в производство по несъстоятелност или ликвидация, когато подават искане за издаване на лиценз за управление на данъчен склад и за издаване на удостоверение за освободен от акциз краен потребител.  В проекта на ДОПК се предвижда за юридическите лица, които не са осъществявали дейност през данъчната година и които са освободени от подаване на годишен отчет за дейността, да отпадне задължението за подаване на годишна данъчна декларация по Закона за корпоративното подоходно облагане и за обявяване на годишните финансови отчети в Търговския регистър. Въвеждат се и мерки, които облекчават процедурите по издаване на разрешително за търговия с цигари. Отпада изискването за лицата, които са вписани в Търговския регистър и подават до митническите органи искане за издаване на разрешение за търговия с тютюневи изделия, да прилагат към изискуемите документи и декларация, че не са в производство по несъстоятелност или ликвидация. ", "date": "2017.09.27", "title": "Справките за задължения към НАП отпадат от 2018 г."}
{"url": "http://clubz.bg/58866-nov_most_nad_dunav_shte_poeme_trafika_ot_aziq_kym_evropa_po_vertikala_stenograma", "text": "Премиерът Бойко Борисов изглежда се е възползвал от точката в дневния ред на Министерския съвет днес за одобряване проект на меморандум между България и Румъния за проучвания за изграждане на ново мостово съоръжение на р. Дунав, за да поговори за любимите си проекти за пътища. Именно тази част от стенограмата на правителственото заседание от днес бе приоритетно разпространена от пресслужбата на Министерския съвет. Поводът е желанието да се гради нов мост над Дунав при Русе. Борисов не пропуска да се похвали, че по негово време е завършен мостът при Видин, а по думите му в момента съоръжението се е използвало на пълен капацитет. А в Русе най-редовно ставали опашки.  Освен за родните магистрали и проекти, министрите са загрижени и за ремонтите от другата страна на реката - в Румъния, става ясно още от стенограмата. Вицепремиерът Красимир Каракачанов даже иска пред румънските власти да се постави темата за ремонт на пътя от Русе до Букурещ, защото бил лош.  Ето какво си казаха Борисов и министрите му по темата едно към едно:", "date": "2017.09.27", "title": "Нов мост над Дунав ще поеме трафика от Азия към Европа по вертикала (СТЕНОГРАМА)"}
{"url": "http://clubz.bg/58856-90_ot_slujitelite_na_evroagenciqta_za_lekarstvata_napuskat_ako_tq_dojde_v_sofiq", "text": "90 на сто от служителите на Европейската агенция за лекарствата, която сега е в Лондон, ще напуснат работа, ако централата ѝ бъде преместена в София, съобщава Ройтерс, като цитира \"Политико\". Както е известно след Брекзит централата трябва да се установи в някой град на страна членка на ЕС. България е сред кандидатите. В нашата държава няма нито една централа на европейска агенция. Администрацията на ЕАЛ е направила изследване на нагласите на служителите си. Оказва се, че най-много предпочитат да бъдат пренасочени в Амстердам. Те са съгласни да работят в Милано, Виена и Барселона. Като дори в тези случаи доста хора ще напуснат.  Но категорично са против да бъдат местени в София, Варшава или Букурещ.  Неофициално се говори, че Милано ще бъде предпочетен за новата централа. Решението трябва да бъде взето на срещата на върха на лидерите на ЕС през октомври месец. От евроагенцията призовават политиците да отсъдят правилно, защото ако голяма част от нейните 900 служители напуснат, централата няма как да функционира.", "date": "2017.09.27", "title": "90% от служителите на Евроагенцията за лекарствата напускат, ако тя дойде в София"}
