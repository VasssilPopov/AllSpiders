{"url": "http://clubz.bg/72608-antimigrantski_marsh_na_mylchanieto_v_germanskiq_grad_kemnic", "text": "Хиляди привърженици на крайната десница организираха днес антимигрантски \"марш на мълчанието\" в източния германски град Кемниц. Поводът - смъртта на 35-годишен германец, намушкан преди 6 дни от сирийски и иракски мигранти. Твърди се, че иракчанинът е трябвало да бъде екстрадиран в България още преди две години. Това е поредна демонстрация тази седмица, организирана от ПЕГИДА и \"Алтернатива за Германия\".   Контрадемонстрацията под наслов \"Покажи сърце вместо омраза\" започна по-рано и привлече няколко хиляди души, в това число водещи политици от Социалдемократическата партия, левите и Зелените. Полицията в Кемниц също е многобройна, за да предотврати повторение на събитията от миналата неделя. Тогава демонстрация завърши с издевателства на десни радикали над чужденци. Тази седмица BBC разказа за случая с убития германски дърводелец, в чиято памет върху паважа, на мястото на убийството продължават да оставят цветя и запалени свещи. Хората се събират там, стоят мълчаливо, държат се за ръце. Този нарастващ импровизиран паметник се е превърнал в фокус за скръбта и гнева на този размирен град, пише кореспондентът на BBC. Малко се знае за това как и защо започва сбиването. Полицията отхвърли слуховете, които циркулират онлайн, че мъжът е защитавал жена от сексуално насилие. Но броени часове след смъртта му в болницата, съобщенията, че убийците му са сириец и иракчанин, предизвикаха яростна и насилствена реакция. В последвалите демонстрации имаше протестиращи, които открито използваха нацисткия поздрав - престъпление в Германия, преследваха и нападаха хора с външност на мигранти, хвърляха бутилки и фойерверки. И това ужаси много германци, за които наследството на Втората световна война е насадило трайно убеждение, че страната носи специална отговорност за борба с всяка форма на фашизъм.", "date": "2018.09.01", "title": "Антимигрантски \"марш на мълчанието\" в германския град Кемниц"}
{"url": "http://clubz.bg/72607-botev_i_cska_sofiq_vodiha_bitka_bez_pobeditel", "text": "\"Ботев\" (Пловдив) и ЦСКА-София направиха 0:0 в мач от седмия кръг на Първа лига, игран в базата на \"канарчетата\" в \"Коматево\". Това е първо равенство и за двата тима от началото на сезона. То устройва преките им конкуренти - в челото на \"червените\", и в надпреварата за топ 6 на \"канарчетата\". Все пак е доста рано за сметки. Предстои пауза от две седмици заради старта на новия турнир на УЕФА Лига на нациите, в който играят националните отбори. \"Ботев\" и ЦСКА-София изиграха динамичен мач с много битка и единоборства и малко чисти голови ситуации. Те бяха за гостите, а домакините няколко пъти създадоха напрежение пред вратата на своя съперник с центрирания и далечни удари. Началото бе равностойно и предпазливо. \"Жълто-черните\" разчитаха предимно на центрирания, а \"червените\" атакуваха чрез Едвин Джеси и Кирил Десподов. Няколко пъти те бяха хванати в засада, но при най-добрата ситуация, в която Десподов оставаше сам срещу вратаря, такава нямаше. В края на полувремето \"Ботев\" с основание се почувства ощетен от съдията Волен Чинков. Първо реферът подмина нарушение в наказателното поле на Борис Секулич срещу Густаво Афонсо. Малко след това Кристиян Малинов фаулира Стивън Петков около линията на наказателното поле отляво на атаката, но отново не последва сигнал. След почивката ЦСКА-София пое инициативата и в тези минути можеше да вкара. Николай Бодуров и Мауридес от чисти позиции не уцелиха рамката с глава. \"Ботев\" отвърна, но при подаванията към Стивън Петков топката така и не стигна до единствения нападател на \"жълто-черните\".  Нататък мачът стана двуостър. В 80-ата \"червените\" помирисаха победата, но само толкова. При контра и комбинация между Десподов и Мауридес, топката стигна до влезлия като смяна Жоржиньо. Той обаче се забави и Кристиян Димитров изби с чудесен шпагат. Георги Самуилов придоби \"Ботев\" (Пловдив) срещу 1 лев В крайна сметка 0:0 в края на седмицата, в която бизнесменът Георги Самуилов официално придоби 60 процента от акциите на \"Ботев\".", "date": "2018.09.01", "title": "\"Ботев\" и ЦСКА-София водиха битка без победител"}
{"url": "http://clubz.bg/72603-posledno_sbogom_sys_senator_djon_makkejn_videosnimki", "text": "Америка и светът казват днес последно сбогом на сенатора републиканец Джон Маккейн, който почина на 81-годишна възраст на 25 август т.г. Бившият военнопленник по време на Виетнамската война и неуспял кандидат-президент на републиканците си отиде след тежка битка с глиобластома - агресивна форма на мозъчен тумор. Сенаторът ще бъде погребан в неделя в гробището на американската Военноморска академия в Анаполис, щата Мериленд. На мемориалната служба в Националната катедрала във Вашингтон присъства цялото семейство на Джон Маккейн, включително съпругата му Синди и 106-годишната му майка Роберта. Преди това тленните останки на Джон Маккейн бяха изложени за поклонение в ротондата на Конгреса на хълма Капитолия.   Последният удар на Маккейн срещу Путин Трима президенти - демократите Барак Обама и Бил Клинтън, и републиканецът Джордж У. Буш, са също сред опечателите. Президентството на Доналд Тръмп е представено от вицепрезидента Майк Пенс. Присъстват също Джон Кели, Хилъри Клинтън, Ал Гор и мн. други.  ", "date": "2018.09.01", "title": "Последно сбогом със сенатор Джон Маккейн (ВИДЕО+СНИМКИ)"}
{"url": "http://clubz.bg/72604-kmet_balon_v_nebeto_nad_london", "text": "Протестиращи, които искат да свалят кмета на Лондон Садик Хан, пуснаха над Площада на парламента в британската столица огромен балон, на който кметът е изобразен в жълти бикини, предаде Асошиейтед прес. Малка група протестиращи се бяха събрали, за да видят издигането на балона. Някои носеха тениски с надпис\" \"Да направим Лондон отново безопасен\". Според протестиращите Хан не е успял да намали уличната престъпност в британската столица. Акцията е замислена и като упрек към Хан затова, че преди време позволи на недоволни от посещението на американския президент във Великобритания да пуснат огромен балон, изобразяващ Доналд Тръмп като ядосано бебе, предаде БТА. За изработването на балона, осмиващ кмета, са били събрани над 58 000 паунда ($75 000). Организаторът на акцията Йъни Брюър заяви, че днешният протест е \"реакция\" на балона за Тръмп. Хан, първият кмет-мюсюлманин на Лондон, нееднократно беше критикуван от Тръмп по отношение на сигурността и престъпността в британската столица. Бикините са препратка към реклама за отслабване с млада жена по жълти бикини, която Хан забранил да бъде поставена в транспортната мрежа на Лондон. Тогава той заяви, че рекламата е унизителна, но според негови опоненти забраната й е била посегателство срещу свободата на словото.", "date": "2018.09.01", "title": "Кмет-балон в небето над Лондон"}
{"url": "http://clubz.bg/72605-chistachite_v_internet", "text": "На тях им плащат малко повече от нищо – и просто няма как да са особено квалифицирани. \"Триеш, оставяш, триеш, триеш, оставяш\" - това е ритъмът на Селена, седнала пред компютъра си в Манила, заобиколена от десетки други като нея. Задачата им е да поддържат хигиената в интернет – да премахват това, което не бива да излиза пред очите на хората: детска порнография, изнасилвания, тероризъм, обезглавявания, хули, ругатни. Всеки от служителите в Манила (наричани Commercial Content Moderator-и) трябва ежедневно да обработи по няколко хиляди изображения – всяко от тях за максимум осем секунди. Сюжетите са различни – има и снимки от бойни действия, и рисунки на голи тела, и сатира. Като при съвсем не всеки случай решението е лесно. Творбата на младата художничка Илма Гор, представяща Доналд Тръмп с миниатюрен пенис (Make America Great Again), изчезва незабавно от Фейсбук. Изкуство е, но и голота, и карикатура. По какви критерии в крайна сметка се подбира това, което може да остане в мрежата? И на кого е възложена тази доста отговорна дейност? В столицата на Филипините именно с това се занимават около 150 000 души – така се предполага. При това те не би трябвало да говорят за своята работа – забранено им е по договор. Германските режисьори Мориц Ризевик и Ханс Блок  (които проучват темата в продължение на цели пет години) обаче успяват да се доберат до някои секретни сведения в съвместния си филм „The Cleaners“. Като например – че при постъпването си младите филипинци (повечето са такива) получават кратки указания какво трябва да премахват, след което са оставени да взимат решенията самостоятелно.  Никой не очаква от тях да разполагат с базисна информация за политическата ситуация в дадена страна или за дадена важна личност. Търсенето на такива кадри е голямо, Манила не е изключение, още повече, че там мнозина се опасяват, че имат бъдеще само като сметосъбирачи. „Тази работа ни помага да оцелеем“, казва Ира, чиито необразовани родители обикалят по сметищата. Била много обнадеждена, когато постъпила на работа, но не задълго – докато не попаднала на сюжет, в който голо момиченце задоволява орално мъж . Психологическа консултация за служителите не е предвидена, но страхът от безработицата е толкова голям, че остават. Филипините все пак не са единственото място, където работят контент-модератори – има ги и в Германия, например в Берлин и в Есен, където за момента служителите са 1500, предстои да нараснат до 2000. По света този вид модератори са към 20 000 души, казва говорителят на Фейсбук Клаус Торни. Сред задачите на тези хора е да унищожават фалшивите профили, но много повече работа им отварят постовете със сексуално съдържание и голите снимки, от които в първото тримесечие на годината са били изтрити 21 милиона. 96 процента са били автоматично идентифицирани и отстранени. С хейтърството обаче е по-сложно – техниката не е достатъчно напреднала и човекът си остава незаменим. А за да се гарантира правилността на решенията, са въведени определени стандарти – със списък на недопустимите теми: актове на насилие, сексуални действия, думи на омраза. Отчита се и контекстът: \"Зърната на женските гърди са допустими, ако става дума за изкуство, заболявания от рак или кърмене\", посочва Горни. Но грешките не са изключени, във връзка с което е особено важно персоналът да е обучен. И да притежава определени познания по германския политически пейзаж, което е част от изискванията при назначаване. Но пък притежаването на опит не е задължително, нито има образователен ценз. Сходствата с Филипините не са малки. В Германия също се прави първоначално обучение, но оттам нататък постоянно се провеждат различни квалификационни курсове, в рамките на които се обсъждат актуални теми като интеграционните процеси или футбола – защото те са и в центъра на дискусиите по платформите за социални контакти. Кое обаче е защита и кое – цензура? Както казват етиците: \"Границата между свободата на мненията и оскърбленията минава там, където се накърнява човешкото достойство\". Но за да се установят обективни филтри за текстовете, снимките и видеоматериалите, са необходими максимално прецизни стандарти, а как точно изглеждат механизмите и алгоритмите във Фейсбук, Гугъл и т.н. – не се знае. Така се получава, че съдържания, които изглеждат стойностни от гледна точка на журналистиката или на изкуството, изчезват най-произволно, докато други остават безнаказано. А и вторачените в печалбата си интернет-концерни ни най-малко не се стараят да осигурят квалифицирани кадри за филтрационната дейност. Тя би могла, например, да се върши от хора с определени психологически познания, способни да взимат решения съобразно с контекста, но вместо това се оставя в ръцете на тези, които се съгласяват да работят срещу ниското заплащане, което се предлага. Всичко това, разбира се, не допринася за по-доброто качество на решенията. Илюстрации за парадоксите не липсват. Една от най-знаковите фотографии на 20 век, избрана за снимка на годината през 1972, през 2016 става неведнъж  жертва на цензурата във Фейсбук. Какъв е проблемът? На снимката се вижда обгорено от напалм виетнамско момиче, което е голо и... изображението се трие. Едва след като прозвучават критики в международен мащаб, платформата се принуждава да \"реабилитира\" снимката.", "date": "2018.09.01", "title": "Чистачите в интернет"}
{"url": "http://clubz.bg/72602-parkiraneto_pred_stadion_vasil_levski_veche_e_plateno", "text": "От 1 септември паркирането пред Националния стадион \"Васил Левски\" е платено. Мястото ще се стопанисва от столичното общинско дружество \"Пазари Запад\". Освен автомобилите търговците на велосипеди и на ски, които от години продават там, трябва да плащат наем на общината. Първоначално платена става частта между стадиона, бул. \"Евлоги и Христо Георгиеви\" и бул. \"Драган Цанков\". За пространството между стадиона и езерото „Ариана” в Борисовата градина също ще се плаща, но по-късно.  ", "date": "2018.09.01", "title": "Паркирането пред стадион \"Васил Левски\" вече е платено"}
{"url": "http://clubz.bg/72595-da_razkazvash_evropa", "text": "На първо място, ЕС е сложен. За да го разбереш, трябват знания. За да ги придобиеш, трябва да учиш. Да учиш, означава да полагаш усилия. В момента, когато поискате от публиката да полага усилия, веднага губите конкурентоспособност пред темите и медиите, които не ги изискват. Опитайте се например да накарате народа да слуша за банковия съюз на Европа, докато текат мачовете от световното. Провалът ви е предизвестен. Мачовете ще отшумят. Проблемите с банките ще останат. Не първите, а вторите са свързани с коренните интереси на публиката. И въпреки това тя упорито не се интересува от коренния си интерес. Ако коренните интереси пряко пораждаха информационните, щеше да е лесно. В живота обаче важно не винаги означава интересно. Едно от комуникационните неудобства на важните неща е, че обикновено са скучни. Освен това човешкият избор не винаги е рационален. Освен че е сложен, ЕС е и технократичен. Той е конвергенция, мониторинг, европейски семестър, специфични препоръки към страните, маастрихтски и копенхагенски критерии, средносрочни цели, многогодишна финансова рамка, комитология, кредити за задължения, кредити за плащания, доклади за напредъка, процедури за нарушение, съюз на капиталовите пазари, разрешителни за търговия с емисии и прочия понятия страстоубийци. Както казва Жак Делор, „трудно е да се влюбиш в единния пазар“. Освен, че е сложен и технически, ЕС е и далечен. „Малкият“ европееец трудно вижда себе си в „голямата картина“, която му рисуват от Брюксел и Страсбург. За да „продадеш“ европейска тема на национална аудитория, се налага да обясниш какво тя означава за гражданите на съотвентата страна членка. Това правят всекидневно акредитираните в Брюксел европейски кореспонденти – те „национализират“ Европа. Защото това, което вълнува скандинавците, често хич не интересува балканците или средиземноморците. От чисто „европейски ъгъл“ случващото се на Стария континент се опитват да гледат шепа медии –  ,  ,  . Преобладаващата част от аудиториите им са съсредоточени в т.нар. Брюкселски балон – т.е. общността на няколко десетки хиляди заети в европейските институции, дипломатически и бизнес представителства, лобистки фирми, адвокатски кантори, политически партии, регионални и професионални сдружения, неправителствени организации в белгийската столица. Най-сетне, ЕС и неговият Брюкселски балон имат свой странен език, който мнозина наричат „дървен“. Той няма нищо общо с всекидневния разговорен език, с който си служат европейските граждани в държавите членки. Масова заблуда е, че „дървеният език“ на Брюксел е негово изобретение. Работата ми като говорител на европейско председателство ме убеди, че той е производен и нерядко – подобрен вариант на бюрократичния  жаргон на националните администрации, точно както много критикувания ЕС е дело на съставните му държави и на взетите дружно от тях решения. Бидейки все пак „дървен“ този език от средство за общуване се е изродил в средство за отчуждаване. Той наистина може да накара човек за изключи телевизора. Ако всичко свършваше с натискането на копчето, щеше да е добре. Но не е. „Дървеният език“  е по-опасен, отколкото изглежда. Неразбираемостта поражда несигурност. Несигурността поражда недоверие. Недоверието поражда тревога. Тревогата поражда страх. Страхът поражда враждебност. А от враждебността до агресията има една крачка. Затова езикът и стилът са важни.  Тези четири особености на ЕС като сюжет са традиционни и дългосрочни. През последното десетилетие обаче към тях се прибавиха още две. Първата е загубата на доверие. ЕС вече не е мечта, той е сурова реалност след поредицата от кризи – на еврото, миграцията, източното партньорство и Украйна, тероризма, „Брекзит“ и Тръмп. Въпреки тях 27-те продължават да се кълнат, че за тях ЕС няма алтернатива и че той е общата им съдба (виж декларациите от септември 2016 г. в   и от март 2017 г. в  ). На Европа в последните години обаче продължават да липсват убедителен успех и силен положителен разказ. Втората особеност е популизмът, който открадна шоуто на системните партии. Популистите градят своя разказ върху истински недостатъци на ЕС, включително и в общуването му с неговите граждани. Този разказ може да е лъжлив, но е съблазнителен. Хората предпочитат лъжата, която разбират пред истината, която не разбират. Както например предпочетоха да повярват, че „Беркзит“ ще върне стотици милиони евро от бюджета на ЕС в британската Национална здравна служба. След референдума самите автори на това обещание си признаха, че то е фалшиво, но това вече нямаше значение. Популистите лъжат на разговорен език, докосват истински чувствителности, играят си с истински страхове. Те експлоатират невежеството за това какво е ЕС, докато неговите комуникатори трябва да ги догонват със сложни обяснения, които предполагат усилия да ги разбереш (виж началото). Положението много напомня нещо описано от Джонатан Суифт преди повече от 300 години: „Лъжата лети, а истината куца след нея, така че, когато хората разберат измамата, е твърде късно...“ Вследствие на споменатите обстоятелства в момента са се формирали три различни разказа за Европа. Единственото общо между тях е, че и трите са лъжливи. Първият е популисткият. ЕС е оформяща се супердържава, вкарана „през задния вход“, без одобрението на неговите народи. Тя посяга на свободата, суверенитета и демокрацията на своите граждани. ЕС е също скъпа, безсърдечна и неефективна бюрокрация; непрозачна каста от безлични, неизбрани администратори, които служат на многонационалните корпорации за сметка на обикновените данъкоплатци. Той най-сетне е общност облагодетелстваща големите си държави в ущърб на малките. Вторият е уталитарният (много разпространен в Централна и Източна Европа като довод в полза на членството). ЕС е касичка, източник на лесни пари, на безвъзмездно финансиране. Сами никога няма да стигнем до такова жизнено равнище, затова има смисъл да сме вътре въпреки всички неудобства – наблюдения, глоби, върховенства на закона, затваряния на реактори и пр. Третият е моралистичният (разпространен в т.нар. Стара Европа и основаващ се на философията за тоягата и моркова). ЕС е съюз на ценности (което само по себе си не е лъжа). Това обаче са ценностите, както ние ги разбираме. В този клуб ние поръчваме музиката. Новодошлите, имайте го предвид, или ще изгубите нашето финансиране, а може би – и правото си на глас. Тези три разказа, съчетани с неспособността на ЕС да се справи с миграционната криза, на комуникационно ниво произведоха „Брекзит“. „Наученият урок“, да употребя и аз един брюкселски израз, е, че за да си върне доверието, Европа не може да продължава да общува с гражданите си както досега. Тя трябва да се поучи от популистите. Трябва да смени подхода и речника си. Трябва да започне да върви между обикновените хора, да говори на техния език, да се обръща към всекидневните им тревоги.  „Брекзитърите“ спечелиха референдума за излизане от ЕС на 23 юни 2016 г. , като обрисуваха ЕС като заплаха. Те заложиха масивно на отрицателната пропаганда. Печелившето им мото обаче беше положително:  Европа се нуждае от такъв лозунг. Какъв да е той? Това е въпрос за 1 милион евро, на който нямам отговор. Сигурен съм обаче, че в него нямат място думи като „включващ“, „устойчив“, „холистичен“ и пр. Мислейки за положителния европейски лозунг, бих предложил да помислим какво всеки от нас би изгубил, ако утре ЕС се разпадне. С други с думи – какво губим, ако изгубим Европа? Най-видимото – субсидираната, следователно достъпна храна. Освободените от мита стоки. Мобилните телефонни разговори без такси за  роуминг. Свободата да пътуваме, да се установяваме, да работим и учим, където искаме на този континент. Какво да кажем за другите свободи – на изразяване, на вероизповедание, на събирания – за гаранциите, че никой не може да ги отмени или обсеби, ако иска да бъде в съюза? Какво да кажем за мира? Изглежда, че вече мнозина, особено младите,  не  помнят, че ЕС е преди всичко проект на мира. За почти три следвоенни поколения сме свикнали да приемаме мира за даденост. Той обаче съвсем не е, стига да се огледаме до най-близкото съседство на ЕС – например Украйна. ЕС има предостатъчно доклади, речи, съобщения, адреси за състоянието на Съюза, бели книги, зелени книги, декларации, меморандуми, договори, харти. Това, което продължава да му липсва обаче е разказ, който вдъхновява. История – еднакво достъпна и за неукия, и за интелектуалеца. Хората обичат да слушат истории – още от времената на Шехерезада. ЕС се нуждае от евангелски разказ. Какво е евангелието, ако не разказ за живота, смъртта и възресението на Христос? Нямаме един разказ за Европа.", "date": "2018.09.01", "title": "Да разказваш Европа"}
{"url": "http://clubz.bg/72600-shestima_s_obvineniq_ot_grupata_na_arabadjievi_i_10_miliona_kesh", "text": "Шестима от задържаните 10 човека вчера в хотели на фамилията Арабаджиеви са с обвинения, петима - за участие в организирана престъпна група, един за пране на пари. При акцията, продължила и през нощта, е открито безпрецедентно за България досега количество пари в брой - 10 милиона лева. За преброяването им се наложило от БНБ да доставят броячни машини. Издадена е европейска заповед за арест на бизнесмена Ветко Арабаджиев и съпругата му Маринела във връзка с участие в организирана престъпна група за данъчни измами. За 72 часа е задържан синът им Вълчо и другите петима. Това са резултатите от вчерашната акция на Специализираната прокуратура, съобщени днес от заместник главния прокурор Иван Гешев. Династията Арабаджиеви управлява близо 15 000 легла Акцията на Специализираната прокуратура бе извършена в хотелите на Арабаджиеви \"Маринела\" в София и в Пловдив, претърсени са и други жилища и автомобили. Част от задържаните са подставени лица на различни фирми, които не би следвало да имат нещо общо с Ветко Арабаджиев и официалните негови фирми. Обрат - Японският хотел с 2,7 млн. лв. печалба при Арабаджиеви Предмет на разследване е и това, че собственикът на хотел \"Маринела\" с определен кръг хора вероятно са извършвали данъчни престъпления, пране на пари и участие в организирана престъпна група с други фирми. Друга част от разследването е в посока фирми, извършващи туристическа дейност, но дейността на самия хотел не е обект на разследване към този момент. Има данни за 3 лица от семейството на собственика на \"Маринела\", извършили престъпления.  \"Колегите са работили почти 24 часа. Наложи се спешно съдействие от БНБ през нощта за осигуряване на броячни машини“, съобщи Иван Гешев. По думите му сумите са \"потресаващи\", но това едва ли е \"цялата налична сума\". Десетима са задържани при акцията в хотелите на Ветко Арабаджиев, той - в чужбина, синът му в ареста Освен парите, иззет е и луксозният автопарк, с който е прочут Арабаджиев. Известно е, че има в гаража си лимузина ролс ройс фантом, мазерати, майбах, бентли и други, някои от които правени по поръчка. Заместник главният прокурор обеща разследване как са придобити тези автомобили, чиято оценка е около 10 млн. лева. Към момента от семейството на Арабаджиеви, които имат общо четири деца, в ареста е най-малкият им син - Вълчо. Самият Ветко Арабаджиев е в чужбина още от август месец. Запитан дали семейството не е получило предупреждение, Гешев отговори, че не са, тъй като за тяхното пътуване до Франция те са напуснали България в началото на август, а действията на Специализираната прокуратура са планирани 5 дни преди да започне снощната акция. \"Имаме оперативна информация, която е настъпила от работа на Специализираната прокуратура, която сме я обработили по начин, по които да запазим максимална секретност\", обясни Иван Гешев.  По думите му те са имали доказателства по това досъдебно производство от началото на 2018 г., а откога са извършвани престъпленията не се знае. \"Възможно е да е правено и преди, но сега говоря за това, за което има доказателства\", посочи Гешев. Той обясни, че Специализираната прокуратура е действала секретно с информацията, с която е разполагала, защото хора, които разполагат с финансов ресурс, разполагат и с човешки такъв в различни държавни институции и имат контакти. Обрат - Японският хотел с 2,7 млн. лв. печалба при Арабаджиеви Десетима са задържани при акцията в хотелите на Ветко Арабаджиев, той - в чужбина, синът му в ареста", "date": "2018.09.01", "title": "Шестима с обвинения от групата на Арабаджиеви. И 10 милиона кеш"}
{"url": "http://clubz.bg/72596-gerb_i_patriotite_obsyjdat_imena_za_ministri_idnata_sedmica", "text": "Тримата нови министри, които ще заемат местата на подалите оставки, ще бъдат обсъдени с коалиционните партньори идната седмица. Това стана ясно от изявление на председателя на ПГ на ГЕРБ Цветан Цветанов на 11-ия летен университет на МГЕРБ под мотото \"Само истината, НЕ на фалшивите новини“ в курорта \"Св. Св. Константин и Елена\" край Варна. Борисов поиска оставките на трима министри. Заради катастрофата край Своге Заради тежката катастрофа край Своге, при която загинаха 17 човека, а други 21 бяха ранени, трима министри от правителството подадоха вчера оставки - на регионалното развитие Николай Нанков, на вътрешните работи Валентин Радев и на транспорта - Ивайло Московски.  \"Сами разбирате, че ние по никакъв начин не казваме, че тези министри носят пряката вина, но когато си в политиката, когато си на високите позиции в изпълнителната власт, ти трябва да можеш и да понесеш и политическа отговорност и побързо институциите да продължат да работят, за да реализираме нашата управленска програма\", посочи заместник-председателят на управляващата партия. След оставките: НФСБ на Валери Симеонов решава остава ли във властта В Обединените патриоти, коалиционен партньор на ГЕРБ, са \"Атака\", която приветства оставките, НФСБ, която ще решава дали да остане във властта, и ВМРО, които още нямат официална позиция по случая. Корнелия Нинова: Борисов е виновен за катастрофата край Своге Цветанов не пропусна да коментира и позицията на БСП, която поиска оставка на целия кабинет заради катастрофата, и на президента Румен Радев, който заяви, че случаят е осветлил \"порочната система на обществените поръчки\" и вихрещата се безнаказаност. \"Насреща си имаме креслива опозиция, която започна да дава морални оценки. Самата тя не може да излезе от модела, който създаде през годините, когато е участвала във властта или в реалния политически живот в страната\", коментира Цветанов. Приятелка на Десислава Радева - отговорник за пътя край Своге Според него БСП са успели по някакъв начин да отклонят общественото внимание от темата, свързана с пътния инцидент, в който е участвал бащата на президента Румен Радев. На 17 август в Харманли 81-годишният баща на президента е блъснал с кола електрическа триколка на инвалид, не е слязъл от колата, а за случая се разбра седмица по-късно, тъй като от МВР не са съобщили за него.     \"Искам да попитам президента - как така за пътния инцидент с неговия баща дава съвсем различна оценка, противоречаща на тази за Своге. Раздухано от институциите ли е, ако невинният човек е изкаран виновен, ако виновният човек - бащата на президента, е изкаран невинен. Това раздухване на проблема, за да може да имаме някакви медийни новини ли е“, попита Цветан Цветанов. Борисов за Своге: Докъдето е вината, дотам ще се понесе отговорността \"За всички е ясно, че навлизащият автомобил, управляван от бащата на президента Радев, е всъщност отнел предимството на човека, който е бил в предимството си да мине преди този, който ще навлезе след това\", посочи той. Премиерът Бойко Борисов пък заяви, че България и Турция дават пример как се пази границата на ЕС. Той отбеляза, че през лятото натискът е голям. \"Само днес имаме над 150 мигранти, които от Гърция и Турция са задържани от нашите славни граничари и военни“, заяви Борисов. След оставките: НФСБ на Валери Симеонов решава остава ли във властта Корнелия Нинова: Борисов е виновен за катастрофата край Своге Приятелка на Десислава Радева - отговорник за пътя край Своге Борисов за Своге: Докъдето е вината, дотам ще се понесе отговорността", "date": "2018.09.01", "title": "ГЕРБ и Патриотите обсъждат имена за министри идната седмица"}
{"url": "http://clubz.bg/72542-trymp_uskorqva%C2%A0iranskiq%C2%A0apokalipsis%C2%A0", "text": "С обявеното сформиране на Iran Action Group/ Екшън група по Иран, администрацията на Тръмп предприема нова стъпка в офанзивата си срещу режима на моллите. Нейната цел, по думите на държавния секретар Майкъл Помпео, е да наложи спазването на икономическите санкции на САЩ срещу Техеран. При това групата ще може да налага съответни санкции на държавите, които не спазват американското ембарго. Групата ще се ръководи от Браян Хук, който е американският специален пратеник за Иран. Тя ще извършва координация и преоценка на всичките дейности на Държавния департамент, свързани с иранската тематика. Иран представи първия си боен самолет Досега Хук, назначен от предишния титуляр Рекс Тилърсън, ръководеше отдела за стратегическо планиране във външнополитическото ведомство на САЩ – едно от най-влиятелните дипломатически назначения във Вашингтон според списанието \"Форин полиси\". Преди това Хук последователно е заемал постовете помощник на държавния секретар в администрацията на Буш-син, отговарящ за международните организации, съветник на представителя на САЩ в Съвета за сигурност, специален политически съветник в екипа на старшите сътрудници в Белия дом и съветник в Министерството на правосъдието. Френската Total се изтегля от Иран заради санкциите Според същия източник, близо година Хук е подбирал бъдещите си подчинени. Същевременно той е ръководил и преговорите на Вашингтон с европейските съюзници по Иран както преди, така и след излизането на САЩ от ядреното споразумението с Техеран миналия май. След като е участвал скоро в преговори с колегите си от Великобратания, Франция и Германия, той не изключва и преки разговори с иранските власти при условие че последните променят своето поведение в желаната от Вашингтон посока. Американски анализатори отбелязват огромния му дипломатически опит и умения за да ръководи въпросната работна група. Ройтерс посочва, че в разговорите си с европейските и азиатските партньори на САЩ Хук се е опитал да ги убеди да прекратят вноса на ирански петрол до определената дата – ноември т.г. Самият Браян Хук твърди, че целта на екшън групата е да наложи спазването на икономическото ембарго срещу Иран от страна на другите държави. По думите на Хук, новата структура ще разгърне широкомащабни усилия в целия свят за да принуди иранския режим да промени поведението си: \"Стремим се към тясна координация със своите съюзници и партньори във всички краища на света\".  Арабско НАТО - новата идея на Тръмп срещу Иран През август т.г. САЩ наложиха първия пакет от икономически санкции срещу Иран, включвщи прекратяването на финансовите транзакции и вноса на ирански суровини. Те предвиждат и санкции за сделките в сферата на автомобилната и самолетната индустрия за граждански цели. През ноември т.г. се очаква приемането на пореден пакет от санкции. \"Целта ни към 4 ноември т.г. да сведем до нула вноса на ирански петрол от страните в света\", заявява Хук. А на въпроса дали сформирането на въпросната група съврзано с 65-тата годишнина от организирания от ЦРУ преврат, който свали през 1953 г. тогавашния ирански премиер Мохамед Мосадек, Хук отвърна че става дума за случайно съвпадение. Що се отнася до състава на групата, Хук заяви, че става дума за висококомпетентни дипломати, работещи в Държавния департамент и Белия дом. По думите на държавния секретар Помпео, вече четири десетилетия режимът в Техеран е източник на насилие и дестабилизация на Близкия изток, чиято цел е да се внесе разнобой в действията на САЩ и техните съюзници, както и да се държи в подчинение иранския народ. С наложените санкции САЩ целят засилването на политическия натиск върху Иран с оглед евентуалното сключване на нов договор с управляващия режим, както и извършването на промяна на неговата вътрешна и външна политика. Върховният лидер на Иран забрани преговорите със САЩ Иранската икономика е изправена пред несигурно бъдеще в условията на безпрецедентните санкции, които САЩ възнамеряват да наложат в рамките на втория пакет от подобни мерки през ноември т.г., който ще допълни вече наложените през август рестриктивни мерки. След като иранската валута вече претърпя загуба от 70% от стойността си, предстоящите санкции, включващи забрана за внос на газ и нефт, заплашват Техеран с финансов банкрут. Вярно е, че през 80-те години Иран също бе обект на подобни санкции, които бяха последвани от сходни мерки, наложени през 2006 г. Днешните санкции обаче са по-различни, тъй като са част от безкомпромисната позиция на американската администрация, която е решена да промени поведението на режима на айатолласите в региона и преди всичко да ограничи подкрепата му за въоръжените милиции в четири арабски държави. Друга цел на Вашингтон е и принуждаване на Техеран за нов и по-строго дефиниран ядрен договор. Турция няма да спре да купува газ от Иран Заплахата от пресушаване притока на твърда валута от износа на енергоносители прави още по-опасно съществуващото народно недоволство, намиращо израз в безпрецедентни демонстрации срещу режима в десетки ирански градове. Израз на уплахата на управляващите е и инициативата на Техеран, който депозира през Международния съд в Хага жалба, в която се твърди, че американските санкции ще предизвикат драматични последствия за иранската икономика.  Можем да си зададем редица въпроси относно истинското състояние на нещата в Иран. Дали тази страна действително е заплашена от фалит или все пак Техеран ще съумее да оцелее и този път, научен от предишните епизоди на конфронтацията с Америка, когато преустрои икономиката си на военна нога? Какви са иранските резерви, върху които може да стъпи този път в опита си да се измъкне от фалит? И преди всичко - дадоха ли ефект августовските санкции върху поведението на Иран в Близкия изток?  В частност, западните медии публикуваха доста данни относно иранските авоари в чуждестранните банки - и доколко ще е възможно тяхното изтегляне в условията на санкции. Според главния експерт в \"Аперио интелиджънс\" Бари Марстон, в миналото говорител на британското външно ведомство, съществуват различни мнения относно стойността на тези авоари. Подобни разлики възникват, според експерта, и при оценка на приходите от нефт на страната, които, естествено, няма да могат да бъдат поддържани в условията на санкциите. \"Ди Велт\": Иран вече е вкоренен в Сирия Все пак повечето наблюдатели са на мнение, че замразените ирански авоари в света през 2015 г. са били между 100 и 120 млрд.долара. Наред с това, в доклад на финансовото ведомство на САЩ от 2016 г. се изтъква, че т.нар. Бригада Ал-Кудс, която е най-крупният финансов субект сред другите терористични групировки, притежава 14.3 млрд.долара. В някои доклади се подчертава, че в източноазиатските централни банки има около 50 млрд. долара замразени ирански авоари. Освен това се знае, че преди 2015 г. Иран е успял да изтегли част от вложенията си от Китай, Южна Корея, Япония, Индия и други държави. Една от причините за засилващата се криза в отношенията между САЩ и Турция бе разкриването на гигантска схема, действала в периода 2012-2014 г., с чиято помощ са били легализирани и преведени в Техеран около $13 млрд. от замразените ирански авоари в турски и други чуждестранни банки. Тези детайли изплуваха в хода на съдебен процес в САЩ, приключил през май 2018 г. Сред най-големите турски банки, участвали във въпросната схема, е и държавната Халкбанк. От американска страна бяха предявени обвинения по адрес на турския министър на икономиката Мохамед Зафер Шаглян, че е взел 50 млн. долара подкуп от Иран, за да улесни въпросната транзакция. Освен това, главно в периода преди 2015 г., бяха наложени огромни глоби за редица банки по света, уличени в същото. Може би най-показателен е примерът с френската банка БНП Париба, глобена с 8.9 млрд.долара. Ако турските банки бяха санкционирани с подобни глоби, това би ускорило и задълбочило сегашната финансова криза. Една от най-тъмните афери на режима на аятоласите е финансирането на свързаните с Техеран паравоенни милиции. Стремежът на администрацията на Тръмп да прекъсне финансовата нишка между Иран и проиранските милиции в арабските страни е първата крачка към ограничаването на въоръжените конфликти в Близкия изток и Афганиста, както и в други държави по света, където Техеран подкрепя терористични групи. Според разузнавателни сведения, в периода между 2005 и 2015 г., когато се считаше, че иранската икономика ще се срути под тежестта на санкциите, само финансовите инжекции към близката до Техеран ливанска групировка \"Хизбулла\" са се увеличили от 100 на 700 млн.долара годишно. Тези средства са финансирали ролята на въпросната групировка в контекста на сирийската война. Като цяло, подкрепата за сирийския режим и за редица паравоенни групировки, сражаващи се на страната на Асад от Ирак, Афганистан и Пакистан, се оценява между 6 и 20 млрд.долара. \n\t  Френската Total се изтегля от Иран заради санкциите Арабско НАТО - новата идея на Тръмп срещу Иран Върховният лидер на Иран забрани преговорите със САЩ Турция няма да спре да купува газ от Иран \"Ди Велт\": Иран вече е вкоренен в Сирия", "date": "2018.09.01", "title": "Тръмп ускорява иранския апокалипсис "}
{"url": "http://clubz.bg/72601-visoko_naprejenie_v_yugoiztochna_ukrajna_i_lnr_ostana_bez_lider", "text": "Напрежението в Югоизточна Украйна, където са двете самопровъзгласили се републики, нарасна след убийството на лидера на ДНР Александър Захарченко. Денонощие след взрива в кафене в Донецк, причинил смъртта му, изчезна и премиерът на втората сепаратистка република в населения с етнически руснаци район - Луганската. Путин за убийството на Захарченко: Искат да поставят Донбас на колене За напускането на Козлов се разбра от изявлението му във Facebook. По-късно обаче руската агенция РИА Новости опроверга съобщението за бягството на Козлов, като съобщи, че той няма акаунти в социалните мрежи и това е \"фалшива новина\". РИА Новости се позова на правителството в Луганск за информацията си. Местни медии съобщават за извънредно положение в Донецката народна република след убийството на Захарченко, както и за приближаване на украински военни части към границата с ДНР и ЛНР. Как се живее в зона на бойни действия в Украйна В Луганската народна република е обявен режим на повишена бойна готовност, мобилизирани са структурите на Министерството на държавната сигурност, Министерството на вътрешните работи, народната милиция, се казва в съобщение. След убийството на Захарченко, временно изпълняващ задълженията на върховен главнокомандващ става Дмитрий Трапезников. САЩ няма да отменят санкциите, докато Русия не се изтегли от Донбас Захарченко загина след взрив в кафене \"Сепар\" на 31 август, в центъра на Донецк, където е бил, за да почете паметта на починалия руски певец и артист Йосиф Кобзон. Заедно с него загина и един от телохранителите му, а 11 души бяха ранени, някои от които тежко. От управата на самопровъзгласилата се ДНР посочиха Силите за специални операции на Украйна като извършители на атентата срещу Захарченко. Сепаратисткият конфликт в Югоизточна Украйна избухна след анексирането на Крим от Русия - през април 2014 г. и оттогава не е разрешен. Заради него и анексията на Крим Русия продължава да търпи санкции. След убийството на \"президента\" на ДНР Александър Захарченко не може и да става дума за среща на т.нар. нормандска четворка, Това заяви днес пред журналисти руският външен министър Сергей Лавров. \"В настоящата ситуация е невъзможно да се разговаря за скорошни срещи в нормандския формат, както искат много от нашите западноевропейски партньори\", каза Лавров. Той отбеляза, че Москва все още анализира създалата се \"сериозна ситуация\". По думите на руски първи дипломат убийството на Захарченко е провокация на властите в Киев, целяща да подкопае Минските мирни споразумения, които украинските власти и без това не изпълняват. Нормандската група е съставена от представители на Германия, Русия, Франция и Украйна. Как се живее в зона на бойни действия в Украйна САЩ няма да отменят санкциите, докато Русия не се изтегли от Донбас", "date": "2018.09.01", "title": "Високо напрежение в Югоизточна Украйна. И ЛНР остана без лидер"}
{"url": "http://clubz.bg/72593-putin_za_ubijstvoto_na_zaharchenko_iskat_da_postavqt_donbas_na_kolene", "text": "Руският президент Владимир Путин изрази съболезнования за смъртта на лидера на самопровъзгласилата се Донецка народна република (ДНР) Александър Захарченко. Изявлението му е публикувано на сайта на Кремъл. Украйна загубила близо $100 млрд. заради Крим и Донбас  42-годишният Захарченко беше смъртоносно ранен при взрив в кафене \"Сепар\" в Донецк и почина по-късно, Москва обвини Киев за покушението, определяйки го като терористичен акт. За убийството е заподозрян един от охранителите на Захарченко, изчезнал след инцидента. По предварителни данни взривното устройстов е било заложено в осветително тяло - полилей или лампион.  Руското Министерство на външните работи обвини Киев, наричайки случая \"терористичен акт\". От своя страна украинската Служба за сигурност обяви, че зад покушението може да стоят руските спецслужби. Освен Захарченко при взрива пострада и Александър Тимофеев, министър на приходите, който е в болница. Над 50 000 руснаци се бият в Донбас срещу украинската армия Донецката народна република и Луганската народна република се самообявиха за такива в Югоизточна Украйна през 2014 г. Оттогава не стихва конфликтът в тези райони, сраженията и жертвите.  Заради случая с взрива в кафене \"Сепар\" в ДНР е обявено извънредно положение, никой няма право да излиза извън пределите на Донбас. Местни издания съобщават за раздвижване по границите на ДНР и ЛНР на украински армейски части, а по улиците на Донецк - за бронетранспортьори. САЩ няма да отменят санкциите, докато Русия не се изтегли от Донбас Заради конфликта в Югоизточна Украйна и участието на Русия в него, на Москва бяха наложени санкции. Над 50 000 руснаци се бият в Донбас срещу украинската армия САЩ няма да отменят санкциите, докато Русия не се изтегли от Донбас", "date": "2018.09.01", "title": "Путин за убийството на Захарченко: Искат да поставят Донбас на колене"}
{"url": "http://clubz.bg/72598-ostrovyt_na_kojto_decata_se_samoubivat", "text": "Увеличилите се опити за самоубийство и желание за самонаранявания привлякоха вниманието към страданията на децата бежанци, които са заточени на малкия тихоокеански остров Науру. Положението се описва от специалистите като сериозна писихическа криза, пише Би Би Си. Малкият остров, голям едва 21 кв. км, който Австралия е наела, за да държи там хората, които са потърсили убежище в държавата континент, отдавна привлича вниманието с тежки нарушения на човешките права. Но наскоро поредица от информации в медиите хвърлиха светлина върху ужасяващите условия, при които живеят най-младите хора и децата в тези бежански центрове. \"Това е тежка криза\", казва Нюман. Австралия спира всички бежанци и хора, които търсят убежище, достигнали до бреговете ѝ чрез лодки и кораби. Държавата настоява, че те никога няма да се установят в нея, така че през годините е изпратила много такива хора в център, който финансира и който се намира на Науру. Срещу това плаща определени суми на бедната островна държава (другият лагер на Манус беше закрит заради разкритията за ужасяващи условия в него). Специалистите, които работят със семействата на Науру, описват брутална картина на живота на миниатюрния остров, като особено тежко е положението за децата. Много от тях са прекарали целия си живот не на свобода и нямат никаква представа какво ще бъде бъдещето им. Наташа Блъчър от Ресурсния център за хора, които търсят убежище казва, че организацията им работи с около 15 деца, които или са правили повтарящи се опити за самоубийство, или постоянно тежко и жестоко се самонараняват. От центъра, както и повечето от другите организации, които се опитват да оказват помощ на бежанците, работят от разстояние, защото достъпът до острова е изключително труден. Според някои данни едва 200 души го посещават отвън годишно. Според оценките на центъра най-малко 30 деца страдат от синдрома на травматичното отдръпване - това е рядко психично състояние, при което страдащите като отговор на тежка травма, са се отдръпнали от живота. То може да бъде животозастрашаващо, защото болните отказват да ядат и да пият вода. Децата се чувстват несигурни и незащитени Проф. Нюман, който преди е съветвал австралийското правителство по въпросите на психичното здраве на бежанците, казва, че увеличаването на случаите на това тежко ментално състояние е изключително притеснително. \"В много отношения това не е изненадващо... те са силно травмирани, намират се в постоянно състояние на безнадежност и изоставеност. Чувстват се несигурни и незащитени\", добавя специалистът. Друг лекар, ангажиран със случаите на децата от острова, е Бари Фатарод. Нейната организация \"Doctors 4 Refugees\" не е получила позволение да посети Науру, но е получила много искания от правозащитници за експеритиза. Според нея във всеки от 60-те случая, които нейната организация е консултирала, децата са имали психически страдания.  Към момента повечето случаи са на деца от Иран, от Ирак, Ливан и рохинга. Д-р Фатарод прибавя, че деца едва на три години имат \"изкривено сексуално поведение\", което обикновено се придобива, когато те са били насилвани сексуално. Един от архитектите на тази политика към мигранти и бежанци е новоизбраният премиер на Австралия Скот Морисън, който е известен хардлайнер и я въведе като министър на имиграцията. Неговите решения сега често се дават за пример от популисткото и антиимигрантско правителство на Италия, която отказва да допусне спасени мигранти от кораби в Средиземно море на своя територия. Морисън беше един от най-твърдите привърженици на политиката \"Спрете лодките\". Сегашното му партийно издигане и поемането на премиерския пост чрез вътрешен преврат показва, че действията му са одобрявани и че ситуацията на мигрантите, затворени на Науру, едва ли скоро ще се облекчи. Поддръжниците на тази политика посочват, че тя се е оказала свръхефективна като нелегалните лодки и кораби, насочили се към бреговете на Австралия, рязко намалели. Според правителството плавателният съд, който тази седмица, стигна до държавата континент, бил първият от 2014 г. насам. Това спокойствие обаче си има цена - физическите и психически страдания на хората, затворени в мигрантски центрове извън страната. През 2015 г. Науру стана център от отворен тип, т. е. неговите обитатели могат да влизат и излизат, когато им хареса. Но това по никакъв начин не подобри условията на живот на децата. Островът е едва 21 кв. км, голяма част от него е във фосфатни залежи и има много мини, има малко дървета и животни. Така че въпреки че технически лагерът е отворен, хората на практика няма къде да отидат. Островът се намира на около 3000 км североизточно от Австралия. С влошаването на здравето на децата коалиция на правозащитни организации се обедини и отправи искания към австралийското правителство 119-те деца на острова да бъдат преместени на друго място, където условията на живот са по-добри. В свое изявление властите отговориха, че приемат сериозно ролята си в подпомагане на правителството на Науру, за да бъдат осигурени децата и да бъдат защитени от насилие, експлоатация или пренебрегване. Според австралийския кабинет \"на място за децата и младите хора се предлагат услуги, които им осигуряват грижи, подкрепа и благосъстояние\". В Науру има болница, но според специалистите грижите, които предлага, са неадекватни. Ако човек се нуждае от по-сериозно лечение, транспортирането му извън острова трябва да бъде одобрено от правителството в Науру. Според австралийските власти, ако човек не може да бъде лекуван в Науру, му се предлага лечение в Тайван, Папау Нова Гвинея или Австралия. Процедурите обаче отнемат време. \"Правителството е много по-загрижено да не допуска мигранти на територията си отколкото да помогне за здравето на задържаните в тези лагери\", смята правозащитният адвокат Дженифър Канис", "date": "2018.09.01", "title": "Островът, на който децата се самоубиват"}
{"url": "http://clubz.bg/72594-v_svoge_protestite_nqma_da_sprat_iskat_sigurni_pytishta", "text": "Протестите на жителите на Своге, започнали след катастрофата, отнела 17 живота, няма да спрат, хората настояват да бъде реновиран целият път Своге-София, не само отсечката, на която стана инцидентът. Приятелка на Десислава Радева - отговорник за пътя край Своге Заместник-кметът на Своге инж. Георги Петков заяви пред агенция Фокус, че хората настояват ремонтите да започнат от трасето край Искърското дефиле, където на 25 август се преобърна автобус и загинаха хора, а още 21 пострадаха, защото е едно от най-опасните. Борисов поиска оставките на трима министри. Заради катастрофата край Своге Заради тежката катастрофа премиерът Бойко Борисов поиска - и получи, оставките на трима министри от правителството - на вътрешните работи Валентин Радев, на регионалното развитие и благоустройството Николай Нанков и на транспорта - Ивайло Московски. Надзорникът на пътя край Своге: Благодарим Ви за интереса Засега единственият обвиняем за катастрофата е шофьорът на автобуса - 59-годишния Григор Григоров. На протест в защита на Григоров излизат съгражданите му от Божурище, които ще настояват за справедлив процес и обективно разследване на инцидента. Адвокатът на шофьора от Своге: Няма да позволя той да понесе всички вини От няколко дни в Божурище се събира подписка в подкрепа на шофьора, а още над 1000 подписа са събрани в онлайн петиция с искания за справедливо разследване на трагедията край Своге. Асфалтът не се яде. А става ли за път Търси се и кой носи отговорност за мантинелата на пътя, \"като вафлена коричка\", както я определиха от Института по пътна безопасност. \"Мантинелата не е била поставяна от Агенция \"Пътна инфраструктура\", каза председателят й Светослав Глосов вчера, след като даде показания в Националната следствена служба. Той припомни, че в отговорностите на АПИ влиза участък \"от бордюр до бордюр\", а в конкретния случай има и друг критерий - участъкът е в урбанизирана територия (на 2 км от Своге). В такива случаи общината поставя мантинелите, макар един от заместник-кметовете Валентин Михайлов да заяви, че в община Своге няма информация за мантинелата. \"Цялата документация от общината е предадена на разследващите. Може лесно да се установи кой е поставил съоръжението, но това не е направено от общината\", заяви той. \"Мантинелата не е била поставяна от АПИ\", коментира председателят й Светослав Глосов вчера пред журналисти, след като даде показания в Националната следствена служба. Той акцентира, че в отговорностите на АПИ влиза участък \"от бордюр до бордюр\", а в конкретният случай има и друг критерий – участъкът е в урбанизирана територия. Борисов поиска оставките на трима министри. Заради катастрофата край Своге Надзорникът на пътя край Своге: Благодарим Ви за интереса Адвокатът на шофьора от Своге: Няма да позволя той да понесе всички вини Асфалтът не се яде. А става ли за път", "date": "2018.09.01", "title": "В Своге протестите няма да спрат, искат сигурни пътища"}
{"url": "http://clubz.bg/72599-zadava_li_se_osnoven_remont_na_kabineta_bojko_borisov_ne_e_dovolen_i_ot_drugi_ministri", "text": "Премиерът Бойко Борисов намекна днес и за още смени на министри в кабинета, но категорично отказа да назове имена. ГЕРБ и Патриотите обсъждат имена за министри идната седмица Във Варна, където е на летен университет с младежите от ГЕРБ и инспектира ремонтите в града, Борисов заяви: Ние носим политическа отговорност и неслучайно на два пъти съм давал оставка, за да я понеса, припомни премиерът и лидер на ГЕРБ. Относно призивите на БСП за оставка на целия кабинет, той заяви \"Ако някой иска да дестабилизира държавата в момент, в който светът се тресе и е видно, че те сами не могат да управляват... Аз разбирам да кажат: искаме избори, защото така, така и така ще управляваме. Какво беше служебното правителство, на БСП ли беше?!\" По-късно, пред участниците в семинара, Борисов припомни какви са ги вършили от БСП, когато са управлявали. Той спомена за скъпите хеликоптери, сделка на тройната коалиция. \"Всичко е купувано без абсолютно нищо, нито договори за гаранция, нито за поддръжка, без абсолютно нищо - така стоят. А БСП накрая и два правителствени Еърбъс-а за 150 милиона евро, каква молба беше накрая на ония хора да им върнем единия, каква молба!\" \"Имаше времена, когато БСП премиерът им играеше хоро, когато бяха загинали в катастрофа войничета. Спомняме си кой беше вътрешен министър тогава!\", каза Борисов предвид известния инцидент при кабинета на Жан Виденов.  \"Да, пет писма са изпратени до фирмата да си оправи пътя, да, има строителен надзор, да, има приемателна комисия, над 20 хора. В края на краищата, когато е имало сигнали, че пътят е опасен, министърът е длъжен да стои там, на пътя, ако трябва - и да го предотврати, за това се носи политическа отговорност. Същото казах и за коланите - да, натискът на бранша, на лобитата толкова години да се не се поставят колани, щото автобусите били стари, това са допълнителни инвестиции, щели да загубят. Тука няма да има компромиси повече и няма да отстъпя пред никого. Който иска да вози хора, ще си смени седалките, ще инвестира и ще си направи автобуса такъв, какъвто трябва\", заяви премиерът. На 3 септември законопроектите за промени в Закона за движение по пътищата влизат в парламента - и между първо и второ четене всичко това ще бъде направено, каза Борисов. От подалите оставки трима министри - Николай Нанков (МРРБ), Ивайло Московски (МТИТ) и Валентин Радев (МВР), премиерът изрази неодобрението си от работата на вътрешния министър. Както стана ясно от изявлението му - заради инцидента в Харманли на 17 август с бащата на президента Румен Радев и мълчанието на МВР. \"Гледах видеонаблюдението в града - 6 камери. Гледах действията на полицаите – мен другите участници не ме интересуват. 45 минути или колко – мърлява работа. Идва една патрулка, вижда, чуди се. Чак на 25-ата минута почват да обезпечават катастрофата. Идват други, отиват си. Отиват после на оперативка с един случайно попаднал\". И продължи:", "date": "2018.09.01", "title": "Задава ли се основен ремонт на кабинета? Бойко Борисов не е доволен и от други министри "}
{"url": "http://clubz.bg/72597-62_ot_teritoriqta_na_bylgariq_v_kadastyra", "text": "За 17 години работа и похарчени близо 100 милиона лева, до момента 62% от територията на България е покрита с кадастрална карта, обхващаща 13 млн.недвижими имота. От МРРБ обещават до 2019 г. да бъде достигнато 96% покритие с  преобразуване на картата на възстановената собственост - с един процент по-малко от обещаните 97 на сто. Ангелкова поискала преди година дюните на \"Корал\" да влязат в кадастъра (ДОКУМЕНТИ) Към днешна дата 68 500 кв. км от страната или 62% от цялата й  територия са покрити с кадастрална карта и регистри към нея - по данни на изпълнителния директор на Агенцията по геодезия, картография и кадастър (АГКК) инж. Виолета Коритарова, съобщиха от МРРБ. Набраната информация в тях обхващаща приблизително 13 млн. недвижими имоти, включително поземлени, сгради и данни за самостоятелните обекти в сградите. Изграден е кадастър за всички областни градове, 120 общински центрове и населени места и територии с активен пазар на имотите и инвестиционен интерес. Обхванати са цялото черноморското крайбрежие, планинските и балнеоложки курорти. Кадастърът вече е онлайн (ВИДЕО УРОЦИ ЗА УПОТРЕБА) На 100% покритие с кадастрална карта  е постигнато в 4 съдебни района – Несебър, Балчик, Ловеч и Троян, включваща всичките им населени места. Одобрена е кадастралната карта в общо 26 общини, сред които Априлци, Пловдив, Балчик и др. Коритарова добави, че през септември се планира обявяването на нови обществени поръчки за възлагане създаването на специализирани карти и регистри на още 8 общини и над 250 населени места. Свързват кадастъра с имотния регистър Финансирането на дейностите по създаване, поддържане и съхраняване на кадастъра се осъществява със средства на държавния бюджет, средства на общините или по национални и регионални програми, включително и с финансиране от европейски фондове“, каза още изпълнителният директор на АГКК. Цялостното покритие на страната с кадастрална карта трябва да приключи до 2023 г., като това зависи и от осигуряването на ресурс за дейностите на кадастъра, кадровия и технически потенциал на  агенцията. \"Освен 100% покритие с цифров кадастър е важно и изготвянето на цифрова едромащабна топографска карта. Това ще осигури надеждна основа за редица дейности и проекти. Така ще имаме пълна, точна и вярна цифрова основа за пространствените данни на страната“, каза още инж. Коритарова. Стартиралият през 2016 г. процес на служебно преобразуване на картата на възстановената собственост в кадастрална карта, също съдейства за значително ускоряване процеса, добави още тя. Към 10 август са одобрени кадастрални карти и регистри за неурбанизираните територии на 2380 землища, попадащи в различни области на страната, извън територията на София-град, където има 100% покритие с кадастър. Коритарова добави, че сред приоритетите на АГК е след създаването на кадастрална карта да започне изграждането с кадастрална информация и специализирани данни, които да са сигурна база за тематични нужни. Амбициите са кадастралната карта да се допълни със специализирани данни от други  институции, аеро и спътникови изображения, данни за пространство и време и т.н., както и изграждането на 3D и 4D кадастър на държавата. Кадастърът вече е онлайн (ВИДЕО УРОЦИ ЗА УПОТРЕБА) Свързват кадастъра с имотния регистър", "date": "2018.09.01", "title": "62% от територията на България - в кадастъра"}
{"url": "http://clubz.bg/72588-elcin_kym_klintyn_edva_otkrih_koj_da_me_smeni_natyknah_se_na_putin", "text": "След 19 години САЩ разсекретиха поверителни документи от разговори  на първия президент на Русия (1991 – 1999 г.) Борис Елцин с президента на САЩ Бил Клинтън, предаде NEWSru. Документите са качени на сайта на президентската библиотека на Клинтън в Литъл Рок, щата Арканзъс. Обемът е 1 милион архивни единици, отнасящи се до американо-руските отношения през 90-те години на миналия век. Според протокол от телефонен разговор, проведен на 8 септември 1999 г., Елцин съобщава на Клинтън, че е решил негов наследник в Кремъл да стане Владимир Путин. Елцин заявил: Дотогава Путин не е известен не само на Запад, а и в самата Русия. Едва година оглавява ФСБ (Федералната служба за сигурност). Елцин съобщава на Клинтън, че Путин е точният човек за поста в Кремъл. Пактът на Елцин с олигарсите Нужно му било много време, за да намери най-достойния, който през 2000 г. да стане президент. Според стенограма от разговор, проведен на 19 ноември 1999 г., Клинтън се връща на темата за приемника на Елцин и го пита кой ще победи на президентските избори. Елцин отговаря: На 31 декември 1999 г., в навечерието на Нова година, Борис Елцин оповестява оставката си, моли руския народ за прошка и призовава на предстоящите президентски избори да се гласува за Владимир Путин. На вота печели Путин. Впоследствие Елцин признава, че е имал и друг фаворит – Борис Немцов, но подобен вариант изглеждал безнадежден. Според разсекретените документи в телефонен разговор с Клинтън Елцин е засегнал и темата за връщането на Крим в пределите на Русия. Елцин е изразил опасения, че при тогавашната напрегната обстановка това би означавало наливане на масло в огъня, а лично той не искал избухването на гражданска война. Според друг документ от 21 април 1996 г., месец и половина преди провеждането на президентски избори в Русия, по време на визита на Бил Клинтън в Москва Елцин го предупреждава за опасността на власт в Русия да се върнат комунистите. Не било изключено победа на изборите през юни да спечели лидерът на компартията Генадий Зюганов. По време на закуска в Кремъл Елцин отново засегнал темата: Все пак Крим не беше анексиран от Зюганов, а 18 години по-късно от Путин. Михалков призова управлението на Горбачов и Елцин да се обяви за престъпно През март 1999 г. Клинтън уведомява Елцин, че САЩ и Европа са се споразумяли да бомбардират Сърбия. Елцин отвърнал, че “това е печално” и отношенията на Русия и САЩ никога няма да са същите, както преди. Както обаче става ясно от разсекретените документи, доверието между Елцин и Клинтън се запазва. Относно разсекретяването на документите не закъсня и реакцията на Москва. Говорителят на Путин Дмитрий Песков обяви, че американската страна не е съгласувала този процес с Кремъл, не е провела и никакви консултации. Песков припомня, че съществува практика за разсекретяване на стенограми и записи от водени телефонни разговори. Същевременно обаче според международната практика не се разсекретявали документи, отнасящи се до действащи политици. Михалков призова управлението на Горбачов и Елцин да се обяви за престъпно", "date": "2018.09.01", "title": "Елцин към Клинтън: Едва открих кой да ме смени - натъкнах се на Путин"}
{"url": "http://clubz.bg/72591-kyde_v_germaniq_ima_rabota_i_izgodni_naemi", "text": "Германия бележи икономически бум. Същевременно изпитва голям недостиг от квалифицирана работна ръка. Ето защо федералното правителство подготвя закон за целенасочено привличане на чуждестранни икономически мигранти.  При това не само големите германски градове се нуждаят от чуждестранните специалисти с висше и средно техническо образование. Броят на вакантните работни места расте и в много средноголеми и малки градове. В метрополиите наемите са високи и изяждат заплатите. Учените от Института за германска икономика в Кьолн установяват уникална ситуация. Преуспяващите фирми разкриват все повече нови работни места в средноголемите и малки градове, а жилищните наеми там остават на сравнително изгодна цена. Това увеличава привлекателността на тези градове и ги прави сериозни конкуренти на милионните метрополии. В Германия това са Берлин, Хамбург, Мюнхен и Кьолн. Тук разбира се, човек може да намери най-различни и високоплатени работни места. Авторите на изследването посочват, че през последните години в Берлин са създадени над 20 000 работни места в сектора на информационните технологии. В същото време жилищните наеми в германската столица са с 130-142 процента по-високи от средните наеми в страната. И това не е всичко. В Мюнхен, градът с най-скъпи недвижими имоти в Германия, жилищният наем (без режийните разноски) надвишава с до 170 процента средните показатели за страната. Много често мюнхенските работодатели плащат надбавки за своите висококвалифицирани специалсти. Но работниците със средни доходи не получават такива надбавки, сочат експертите. Експертите от Института за германска икономика препоръчват на средноголемите и малки градове активно да правят реклама на евтините жилища в своите региони. От друга страна, експертите съветват търсещите работа да се ориентират целенасочено към региони, където добрите възможности за трудоустрояване се съчетават с ниски жилищни наеми. Учените формулират един вид \"златно правило\": шансовете за намиране на привлекателна работа са по-големи в южните и западните части на  Германия, отколкото в северните и източните. В изследването са приведени и редица примери. Град Йена, който по времето на ГДР беше известен със заводите Карл Цайс, днес е важен център на висшите технологии в провинция Тюрингия. В този средновековен град има две висши учебни заведения. А това е гаранция за по-голям брой работни места, тъй като около университетите в днешна Германия обикновено се формират изследователски институти, тясно специализирани фирми и клиники. Броят на вакантните места в Йена е 67 на 100 регистрирани безработни. Ако обаче са отчете фактът, пишат експертите, че работодателите обикновено обявяват пред бюрата по труда само половината от незаетите работни места, това означава, че броят на вакантните места е по-голям от този на търсещите работа. От статистическа гледна точка това свидетелства за острия недостиг на квалифицирани кадри. А жилищните наеми в Йена съставляват само 81 процента от средните показатели за Германия. Привлекателни са и регионите в южната част на федерална провинция Северн Рейн-Вестфалия, сочат експертите. Напрмир в град Изерлон, с почти стохилядно население, на 100 безработни се падат 57 вакантни места. А жилищните наеми са само 78 процента от средното равнище на наемите в цялата страна. Експертите подчертават, че в този планински и горист район на Северен Рейн-Вестфалия няма големи фирми. Затова пък тук съществуват над 150 \"скрити шампиони\". Така се наричат тясно специализираните малки фирми, най-често в машиностроенето, които работят предимно за износ и в определени сегменти се нареждат сред световните лидери. В някои региони на Германия броят на обявените вакантни места дори е по-голям от броя на регистрираните безработни. Един от тези региони се намира в Долна Саксония, до границата с Холандия. В град Нордхорн с петдесетхилядно население, на 100 безработни се падат 111 вакантни работни места. А наемът за жилище съставлява 78 процента от средните показатели за Германия. Подобна е ситуацията и в южната част на страната в провинция Баден Вюртемберг. В жинописния старинен град Швебиш-Хал с четиридесетхилядно население има 101 вакантни маста, а нивото на наемите е 82 процента. Тук, както и в Нордхорн има нужда не само от специалисти във високотехнологичните фирми, а и от хора с \"обичайни\" професии. Най-голям интерес за хората, които търсят едновременно добре платена работа и жилище на достъпни цени, представляват различните райони на провинция Бавария, пишат учените от Института за германска икономика.Те дават за пример основаният още от римляните град Регенсбург, чийто център е в списъка на световното културно наследство на ЮНЕСКО. Авторите на изследването сочат Регенсбург и околностите като пример и за това, че жилищните наеми съвпадат със средните показатели за Германия. Чрез интерактивната карта на сайта на института, човек може бързо да се убеди, че огромно търсене на кадри съществува и в редица други баварски градове, например във Вюрцбург, Ансбах и Донаувьорт.", "date": "2018.09.01", "title": "Къде в Германия има работа и изгодни наеми?"}
{"url": "http://clubz.bg/72552-v_rusiq_ako_turistite_kradat_ili_troshat_nqma_problem", "text": "Няколко красиви дървени пейки са потрошени. Но кметът дори не е ядосан. Само преди пет години улица \"Николская\" в Москва беше превърната в пешеходна зона, ден преди официалното ѝ откриване чисто новите пейки все още бяха обвити в предпазни покривала. Това, че днес някои от тях са напълно разрушени, се дължи на многобройния поток от туристи по време на Световното първенство по футбол, пише \"Зюддойче Цайтунг\". Приходите на Русия от Световното са 13 милиарда долара Авторът на статията Франк Нихуйзер посочва, че те всекидневно са изминавали разстоянието между Червения площад и Лубянка - отсечка, която през юни и юли се е превърнала в партизона. Така улица \"Николская\" стана символ на празничната атмосфера по време на Световното първенство по футбол, пише той. А що се отнася до счупените пейки, според московския кмет Сергей Собянин, те са нищожна загуба на фона на нарасналите приходи от туризма. Сега руснаците се надяват, че вълшебната атмосфера от лятото на 2018 е само началото и че след голямата туристическа вълна от юни и юли ще се зададе поредица по-малки вълни от туристи. И предприемат редица мерки в тази посока. 11 неща, които научихме на Световното по футбол Така например властите удължиха валидността на т.нар. Fan ID - документ, чието издаване беше задължително условие за запалянковците, за да могат да присъстват на мачовете по стадионите, и който съдържаше изключително много данни и важеше и като документ за влизане в страната. По предложение на президента Владимир Путин, до края на 2018 година всички чужденци, притежаващи конкретните идентификационни документи, ще могат да пътуват до Русия толкова често, колкото пожелаят. Седем милиона фенове са посетили Русия за Световното Това е само един от малкото жестове, които Русия отправя към феновете, посочва \"Зюддойче Цайтунг\" и отбелязва, че щедростта към футболните привърженици е забележителна. В страна, в която дори малките кражби биха довели до няколко години затвор за руснаците, заместник-кметът на Москва коментира кражбата на уличното осветление, извършена от запалянковци, така: \"Зюддойче Цайтунг\" коментира, че Русия явно иска да използва благоприятната ситуация покрай Световната купа, за да продължи да подобрява образа си като туристическа дестинация. Причината - туристите носят пари и създават работни места, а това е всичко, от което Русия се нуждае. Особено в сегашните трудни за икономиката времена. Обиди и смъртни заплахи за рускини, снимали се с чужденци на Световното Според една от компаниите за кредитни карти, работещи с ФИФА, по време на първенството в Русия само американците са похарчили почти 60 милиона долара, а китайците са внесли приблизително 35 милиона долара в руската хазна. Това е особено впечатляващо, имайки предвид, че и двете страни не успяха да се класират за Световното първенство по футбол. Руският премиер Дмитрий Медведев изрази своето задоволство от факта, че градовете домакини между Калининград на Балтийско море, Ростов на юг и Екатеринбург в Западен Сибир са били посетени от общо три милиона чужденци. Самият той, по време на своя президентски мандат преди години, се беше оплакал от лошо обслужване в сферата на туризма. Дълго време липсата на инфраструктура, лоши пътища, малкото, но скъпи хотели, както и нелюбезният персонал отблъскваха чуждестранните туристи. Самите руснаци също избягваха да почиват в собствената си страна, особено ако можеха да си позволят пътуване до Анталия или Шарм ел-Шейх, посочва авторът на статията и припомня думите на руски блогър, според когото електрическият чайник в стаята на провинциален хотел в Русия се смята за лукс. Световното свърши. Руските шпиони пак атакуват Франк Нихуйзер посочва, че през последните години Русия инвестира много повече в туристическия бранш, включително и във възможностите за обучение на кадри. Така например в един от университетите по туризъм близо до Москва има специален предмет, който учи студентите на любезно и внимателно обслужване. Сега руското правителство се надява, че новите мерки и вълненията около Световното по футбол ще увеличат през следващата година броя на чуждестранните посетители с 15%. В дългосрочен план се предвижда до 2025 година приходите от туризъм да съставляват 6% от БВП на Русия, но за тази цел броят на туристите ще трябва да се увеличи двойно. Заради влошените политически отношения със Запада през последните години Русия загуби част от атрактивността си като туристическа цел сред европейците. От друга страна обаче чуждестранните туристи биха могли да се възползват от ниската стойност на рублата, както сториха и посетителите на Световното първенство по футбол. Секс на Световното? Може само с бели мъже! Докато преди германците бяха най-многобройната група чуждестранни туристи в Русия, днес на първо място са китайците - те най-често посещават легендарното езеро Байкал. Истинските съкровища за посетителите обаче са в Москва. Там най-посещаваните места са Кремъл и Червеният площад. Особено голям интерес предизвикват и обекти и места, свързани с ерата на СССР - като бункерът на Сталин в Самара край Волга или Музеят на космонавтиката в столицата. Така се развива светът: някои искат да вървят напред, а други се стремят да проникнат в миналото, пише в заключение авторът на статията в \"Зюддойче Цайтунг\" Франк Нихуйзен. 11 неща, които научихме на Световното по футбол Седем милиона фенове са посетили Русия за Световното Обиди и смъртни заплахи за рускини, снимали се с чужденци на Световното Световното свърши. Руските шпиони пак атакуват Секс на Световното? Може само с бели мъже!", "date": "2018.09.01", "title": "В Русия, ако туристите крадат или трошат - няма проблем"}
{"url": "http://clubz.bg/72589-sasht_sprqha_pomoshtta_za_palestinskite_bejanci", "text": "Администрацията на президента Доналд Тръмп повече няма да финансира агенцията на ООН за палестинските бежанци, съобщи Държавният департамент на САЩ, цитиран от Асошиейтед прес - седмица след като Вашингтон оряза двустранната американска помощ за проекти на Западния бряг и в Газа.  \n\tСАЩ осигуряват почти 30 процента от общия бюджет на Агенцията на ООН за подпомагане на палестинските бежанци в Близкия изток (U.N. Relief and Works Agency - UNRWA) и настояват за реформиране на начина, по който тя се управлява, отбелязва АП.  \n\tПрез 2016 г. САЩ дариха 355 милиона долара на агенцията, която осигурява здравеопазване, образование и созиални услуги за палестинците на Западния бряг, в ивицата Газца, Йордания, Сирия и Ливан, и по план трябваше да отпуснат същата сума тази година. През януари администрацията на Тръмп отпусна 60 милиона долара, но блокира 65 милиона от планираната подкрепа. Сегашното решение орязва останалите 290 милиона долара. И допълни: По думите й няколко страни, сред които Йордания, Египет, Швеция, Катар и ОАЕ, са \"показали лидерство\" в справянето с този проблем, но \"общата международна реакция\" не е била достатъчна. \n\tИзявлението на Държавния департамент критикува \"бизнес модела и фискалните практики\" на агенцията, която от години е в криза и повече не може да се издържа, понеже безкрайно разширява общността на лицата със статут на палестински бежанци, имащи право на помощ.  Иванка открива днес посолството на САЩ в Йерусалим Агенцията твърди, че осигурява услуги на около 5 милиона палестински бежанци, отбелязва Ройтерс. Повечето са потомци на лицата, които са избягали от Палестина през войната от 1948 г., довела до създаването на държавата Израел.  \n\tИма нарастваща международна загриженост от влошаващите се хуманитарни условия на Западния бряг и в Газа и американското решение предизвика остра и поляризирана реакция във Вашингтнон, посочва АП. Според едни решението на Тръмп \"има потенциал да навреди на милиони невинни цивилни и ще засили риска от допълнителна дестабилизация и конфликти в целия Близък Изток\", а според други то е \"победа за американските данъкоплатци и за мира\", защото ще направи палестинците по-самодостатъчни и ще ги подготви за истински мир с Израел.  \n\tДекларацията на Държавния департамент обещава, че САЩ ще активизират диалога с ООН и с правителствата на страните домакини, приютили бежанците в търсене на \"нови модели и нови подходи\" за подпомагане на палестинците, особено учениците, което може да включва директна двустранна помощ от САЩ и други държави.  \n\tПоявиха се някои инициативи, опитващи се да смекчат ефекта от оттеглянето на САЩ, отбелязва БТА. Берлин вчера обяви \"съществено увеличение\" на германската вноска за агенцията на ООН и призова европейските си партньори да сторят същото. Йордания обяви, че организира конференция 27 септември в Ню Йорк в нейна подкрепа.", "date": "2018.09.01", "title": "САЩ спряха помощта за палестинските бежанци"}
{"url": "http://clubz.bg/72590-lejdi_gaga_pokori_veneciq", "text": "Певицата Лейди Гага наелектризира публиката на кинофестивала във Венеция, където филмът с нейно участие \"Роди се звезда\" беше показан извън конкурсната програма, предадоха световните информационни агенции.  \n\tДесетки фенове чакаха попзвездата за премиерата. Тя пристигна много впечатляващо с корабче-такси от акажу, хванала под ръка режисьора Брадли Купър.  \n\tВъв филма известната с ексцентричността си звезда играе почти без грим. Тя призна на пресконференцията, че е успяла да изпълни мечтата си \"да стане пълноценна актриса\". Брадли Купър, за когото филмът е режисьорски дебют, заяви, че веднага са си допаднали с лейди Гага. Лейди Гага и Брадли Купър са съавтори на песните и и пеят наживо във филма. Брадли Купър е взимал уроци по китара, пиано и пеене, за да се подготви за ролята.  \n\tЛейди Гага спечели награда \"Златен глобус\" през 2016 г. за участието си в сериала \"Зловеща семейна история\"", "date": "2018.09.01", "title": "Лейди Гага покори Венеция"}
{"url": "http://clubz.bg/72592-evrokomisiqta_uvedomena_za_afrikanska_chuma_i_v_bylgariq", "text": "Европейската комисия е уведомена за първото огнище на африканска чума по свинете, открито в България и се очаква решение за ограниченията, които Брюксел ще наложи.  Африканската чума от север заплашва порода на 1500 години у нас Ветеринарните власти ще вземат проби от всички прасета в 3-километровата зона около огнището на африканска чума във варненското село Тутраканци, съобщи БНР. Започва преброяване и на всички домашни свине в 10-километров радиус около селото.  65 са умъртвените прасета в Тутраканци, където имаше две положителни проби в лично стопанство Към момента унищожаване на прасета, извън тези в Тутраканци, не се налага. Във всяко населено място, където пробите докажат болно животно обаче, ще бъдат евтаназирани всички свине. Храните от свинско месо ще се конфискуват още на границите. Дезинфекция се прави на всички влизащи в страната автомобили. И първи случаи на африканска чума по свинете у нас Всички частни собственици, чиито прасета бъдат унищожени заради чумата, ще бъдат обезщетени по пазарни цени. Пролбем ще е да се опазят индустриалните свинеферми, в които се отглеждат половин милион животни. За да спрем пренасянето на заразата, по сухопътната граница с Румъния бе вдигната и телена ограда, но това не помогна. В Румъния пораженията от африканска чума са огромни. Там болестта беше открита в най-голямата индустриална ферма в страната и втора в Европа, регистрирани са 781 огнища в десет окръга. Само в една от заразените ферми бяха евтаназирани 45 000 прасета, а общо са умъртвени 123 000. След чумата от юг идва друга от север  Вирусът на африканската чума идва в Румъния от север и от изток, съответно от границата с Република Молдова и Украйна. Букурещ обаче няма ресурси да се бори с болестта и единственото, което прави, е да унищожава животни. Властите са изплатили обезщетения на свиневъди на стойност 222 000 леи или $55 800. Подадени са още около 700 молби за компенсации. Според прогноза на Европейската комисия, е възможно положението да се влоши, болестта бързо да се разпространи и да засегне над половината от територията на страната. Нов гаф с чумата. Парламентът гласува лов на свине, министърът е против И първи случаи на африканска чума по свинете у нас След чумата от юг идва друга от север  Нов гаф с чумата. Парламентът гласува лов на свине, министърът е против", "date": "2018.09.01", "title": "Еврокомисията уведомена за африканска чума и в България"}
{"url": "http://clubz.bg/72575-septemvri_shte_byde_maj", "text": "Първата половина на настъпилия септември ще става за плаж, останалата ще е с мирис и хлад на есен, която иначе настъпва на 23 септември в 4 часа и 54 минути. Очаква се леко застудяване около 4 септември и превалявания за първия учебен ден - 15 септември. Най-високите температури ще бъдат между 28 и 33 градуса, а най-ниските - между 3 и 8 градуса. Средните месечни температури ще бъдат около нормата, която за равнините е между 18 и 21 градуса, за високите места - между 15 и 17 градуса, а за планините - между 3 и 8 градуса. Променливо време, очакват се превалявания около 11, 15 и 18 септември, придружени с гръмотевици. Температурите постепенно ще се понижат и ще са близки до обичайните за периода. През второто десетдневие се очаква променливо време с температури около нормата, в последните септемврийски дни има вероятност и за слани. В края на септември температурите ще бъдат близки и по-ниски от обичайните. Месечната сума на валежите ще бъде около и над нормата - 30 - 50 л/кв.м, а за планинските и припланинските райони - 50 - 80 л/кв. м. Днес и в следващите няколко дни лятото още не бърза да си отиде. Временни увеличения на облачността се очакват в следобедните часове. Само на отделни места в крайните западни райони ще превали. Ще духа слаб, в Източна България и Дунавската равнина - до умерен, вятър от изтоксевероизток. Максималните температури ще са между 29 и 34 градуса. Над Черноморието ще бъде слънчево. Ще духа слаб до умерен североизточен вятър. Максималните температури ще са между 28 и 32 градуса. Температурата на морската вода е 26-27 градуса. Вълнението на морето ще бъде 2 бала. Над планините ще бъде предимно слънчево. В следобедните часове ще се развива купеста облачност и само на отделни места в западните масиви ще има краткотрайни валежи. Ще духа слаб до умерен източен вятър. Максималната температура на височина 1200 метра ще е около 24 градуса, на 2000 метра - около 17 градуса. Атмосферното налягане ще се задържи без съществена промяна - ще е малко по-високо от средното за месеца. В неделя ще бъде предимно слънчево. Вятърът в Източна България ще бъде от изтоксевероизток, предимно слаб. Максималните температури ще са между 29 и 34 градуса. В началото на следващата седмица ще се задържи предимно слънчево и все още с високи температури. Ще се усили вятърът от изток-североизток. Късно привечер в понеделник ще започне захлаждане.", "date": "2018.09.01", "title": "Септември ще бъде май"}
{"url": "http://clubz.bg/72312-kak_se_vadi_lqtno_supershok_zaglavie_po_trudno_i_ot_koren_kvadraten", "text": "Ако новината за съветския супер електромобил, от който Илон Мъск изгуби съня си, ви се вижда шантава, намигнете снизходително. Лято е! И точно както в един скеч за героя   той си слагаше новини в буркани за зимата, така е и при нас - журналята... Събития няма. Институциите почиват (то не че някой вече разбира с какво се занимават през другото време), няма парламент, няма съд, какво ни остава освен да подкараме супер електромобила, сглобяван от... \"Калашников\", който прилича ужасно много на ИЖ. Направо не е мръднал като аеродинамика и ергономичност - два гаранта, че или ще засича, или няма да пали. Но не затова ни беше думата. Конкуренцията е люта, колегите си дават зор за намиране на новини. С най-добри чувства подбрахме кратки   от тях - забележете - извадени само в един ден, петък, преди последния уикенд! Въобще не претендираме за представителност на извадката. Започваме с единствения и неповторим феномен на медийния пазар - \"Вяра нюз\", който отдавна е отнесъл сърцата ни в посока Кюстендил. Дано тая женица не е толкова пияна, че да намери пътя към Районния съд - по принцип там се занимават с такива заглавия... Но в сферата на по-лекото и ефирно си струва горното заглавие. Както казват добрите стари редактори: \"Пренесе ме там!\" При това дописка не ти е нужна... Облаци надвисват обаче над инспектор Мариян Бончев (който и да е той), научаваме от това. Поклон пред намирането на собствен ъгъл към общонационалния проблем с \"Гражданската отговорност\". Докато сме в \"дълбокото\" на националната сигурност, да отбележим с усмивка и бомбашока, разкрит от колегите от \"Хасковска Марица\": Ами те и другите стават... честно казано. И за да не решите, че се закачаме само с по-малките или че глупости в сушата не се публикуват и на най-\"високо\" национално ниво, ето няколко доказателства: Нова тв... Колеги... Да си го кажем честно: WTF is Мона??!?!? И как голямата сцена ще понесе отсъствието й? И колко време десетки хиляди почитатели ще оцелеят изобщо в този културен вакуум - къде ти - културна антиматерия! (Да са й живи и здрави домашните и всичко да мине по вода).  бТВ залага на исконните родни ценности - например прословутото... хм ( българско трудолюбие. И сред най-тежките - не само дълги! Ако не ви се вярва, отидете пред 45-те гишета с/без лелки на Централна жп гара, в общината или в хипермаркета... Между другото, сякаш за нас е създаден вицът, че за касиерки от супермаркети в ада имало заделено специално отделение: от 15 казана винаги врят само 2. Знаехте ли го? Съществен принос дават най-тежките и държавни БНТ: Май фикусът е горе вдясно на снимка- този, който е преценил, че трябва да си сложи портрета и авторството под подобен   материал. И БНР: Сега, като се замислихме, може и вярно да има някаква връзка... А ако не сте абонати на БТА, пропускате много. Брилянтните международни редактори на агенцията (може би най-добрите в страната) винаги са имали усет към дженка и усмивката с вкус: Прилагаме тук като доказателство следното: Или:  И следните две заглавия: По-долу не търсете общо с жените: Завършваме с две заглавия на \"Дарик\", които са се доказали през годините, че за жегите имат под ръка бомбастични новини в рубриката си \"Любопитно\": Който на пи(ш)е, само той не греши. И който - пи(ш)е, зло не мисли!", "date": "2018.09.01", "title": "Как се вади лятно супершок заглавие? По-трудно и от корен квадратен!"}
