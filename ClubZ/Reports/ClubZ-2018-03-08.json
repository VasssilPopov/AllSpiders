{"url": "http://clubz.bg/65169-jenite_promenqt_sveta_i_bylgariq_no_po_bavno", "text": "Жените променят света. Заемат се все по-уверено с дейности в науката, културата, политиката и бизнеса, които само допреди 150 години са били смятани за изключително мъжки приоритет. И постигат отлични резултати напук на онази част от света, която все още живее с представи от ХIХ век. Ако погледнем списъка с носителите на Нобеловата награда до 2017 г., ще видим, че сред носителите ѝ има 844 мъже, 48 жени  и 27 организации. Тези 48 жени са отличени за изключителни постижения в химията, физиката, физиологията, медицината, психологията, икономиката, литературата, опазването на мира, защитата на човешките права… Засега те са близо 20 пъти по-малко от мъжете, но това съотношение се променя все по-бързо. През първите 60 години   тази, смятана за най-представителна награда за постижения в науката, литературата и принос към мира, е връчена на 12 жени. През следващите 40 години   18 жени стават нобелистки, а само за първите 17 години на ХХI век вече са наградени 19. У нас картината е доста различна. Вярно, че броят на българските нобелистите мъже и жени е еднакъв  , но това не е повод за гордост. Ако приемем за елит на българската наука и култура носителите на най-висшето научно звание – академик – което означава член на   академия на науките, изкуството, литературата – сред неговите близо 80 носители има точно само 1  жена. Доскоро са били две, но акад. Дочи Ексерова   е починала през октомври 2017 г. Единствената българска жена академик през 2018 г. е офталмологът д-р Петя Василева. Да сте чули някой в Българската академия на науките да е притеснен от тоталното отсъствие на жени по високите етажи на българската наука? Не, академиците от БАН се притесняват от други неща. Последното им публично изразено притеснение – по-скоро възмущение – беше от Истанбулската конвенция. Това написаха академиците и то не подлежи на коментар. В интерес на истината, под откритото писмо се подписаха само деветима – останалите запазиха мъдро, традиционно, академично мълчание. А по света борбата за равни права и възможности, за защита от насилие и тормоз у дома, на улицата или на работното място, приема все по-масов характер. Дори и в някои от най-патриархалните и мизогинистични общества вече има опити за промени. И промените са неизбежни.", "date": "2018.03.08", "title": "Жените променят света (и България, но по-бавно)"}
{"url": "http://clubz.bg/65117-kak_smyrtta_zastiga_onezi_koito_rusiq_smqta_za_vragove", "text": "Сергей Скрипал, бивш руски двоен агент колабира в понеделник в тихия английски град Солсбъри след като той и дъщеря му се оказа, че са били в контакт с неизвестно вещество. Това събуди спомените за няколко други смъртни случаи на бивши руски шпиони или противници на властта в Кремъл, пише Би Би Си. Най-прочутата история е, разбира се, на Александър Литвиненко. През 2006 г. Литвиненко, бивш руски агент, спешно е закаран в болница след като припада в Лондон. Рядко срещан и силно радиактивен изотоп разрушава органите му един по един и го убива три седмици по-късно. Литвиненко бил отровен два пъти. И още нови факти Разследването на британските власти показва, че Литвиненко е бил заразен с полоний 210 и че убийството му с голяма вероятност е било поръчано директно от руския президент Владимир Путин. 66-годишният Скрипал е бивш агент на ГРУ, разкрит, че е шпионирал в полза на Великобритания. По-късно след размяна на агенти, се установява в Обединеното кралство. Състоянието му в момента е много тежко. Той и 33-годишната му дъщеря са изпаднали в кома. Властите казват, че се опитват да установят дали двамата са били отровени. Според някои версии може би става дума за зарин. Версия: руският шпионин в Англия отровен със зарин Русия отрича всяка намеса, но случилото следва модела на поредица от смъртни случаи на бивши агенти във Великобритания през последнинте две десетилетия. Във вторник лейбърстката депутатка Ивет Купър писа на вътрешната министърка Амбър Руд с искане за преразглеждане на 14 такива случая. Заключенията за причините за смъртта при тях са били инфаркти, самоубийства, инциденти или естествена смърт, но мнозина смятат, че във всички може да се открие повтарящ се модел на държавни убийства, извършени по улиците на Великобритания. Агентът по сигурността Нийл Сейнт Клеър-Форд кара към Уейбридж в графство Съри през ноември 2012 г., когато вижда нещо, което лежи на пътя пред него. Спира и открива Александър Перепиличний, руски банкер в изгнание, който лежи, свит, в зародишна поза, блед, студен и даващ много малко признаци на живот. Сейнт Клеър-Форд вика своя бивш колега от флота, който е местен, Лиъм Уолш, за да му помогне при оказването на първа полощ. По-късно по време на разследването Уолш разказва, че Перепиличний е повръщал \"жълто-зелена\" течност, докато той се опитва да му направи изкуствено дишане. Тя имала странен вкус, \"все едно да ближеш батерия\", по показанията на очевидеца. Перепиличний, роден в Украйна и натрупал богатството си като финансист в Русия, е обвинен, че е помагал за пране на пари, под ръководството на държавата. През 2010 г. той бяга във Великобритания и започва да сътрудничи с британските власти. Бизнесменът е помагал на инвестиционния фонд Hermitage Capital да разследва афера с укриване на данъци в размер на 230 милиона долара от руски държавни чиновници в комбина с престъпна групировка. Същата компания наема и известният юрист Сергей Магнитски, който умира по-късно след серия побои в затвора. Бившият банкер колабира по време на обичайния си крос близо до дома си, ден след като се връща от кратко пътуване до Париж. Експерт по ботаника открива в стомаха му следи от рядко токсично растение. Първоначалните токсикологични анализи не показват нищо подозрително и смъртта е обявена за естествена. Две години по-късно, след нови тестове, инициирани от застрахователна компания, откриват следи от рядко и смъртоносно токсично растение в стомаха на починалия. Гелсемиум, растение, което се отглежда в Китай и Югоизточна Азия, е известно като \"тревата, която причинява сърдечни удари\". Неговите листа, когато се погълнат, причиняват инфаркт. Източници от разузнаването на САЩ казват пред Би Би си по това време, че те смятат, че Перепиличний е бил убит. Разследване на \"Бъзфийд\" стига до изводите, че бизнесменът е един от поне 14-те умрели руснаци, за които САЩ подозират, че са убити от Москва. Следващата година, 2013-а, Борис Березовски, бивш олигарх и близък приятел на Владимир Путин, е намерен обесен в банята си. Всички свидетелства сочат към самоубийство. Той страда от депресия и е потънал в дългове. Според полицията не е имало признаци на борба. Патолог от вътрешното министерство стига до заключението, че нараняванията са свързани с обесването. Но освен това той се е превърнал и в смъртен враг на Путин, тъй като бяга от Русия в изгнание във Великобритания и започва остро да критикува режима в Москва. Истината за смъртта на Березовски? Казват я днес Семейството на Березовски урежда експерт по асфикциите да разгледа снимките на тялото му. Д-р Бернд Бринкман свидетелства, че белегът на врата на Березовски не отговаря на типичната V-образна форма, която се получава при обесване и по-скоро предполага, че става дума за душене. Мъртвият освен това има счупено ребро и разрез на задната част на главата.  \"Всеки, за когото Путин смята, че е предал Русия, се намира в огромен риск\", смята Бил Браудър, финансист, който преди е работел в Москва. Той повежда кампания да се налагат санкции на висши руски сановници, обвинени в корупция. Тези санкции вбесяват Путин. Браудър добавя, че Русия се чувства свободна да извършва убийствата си във Великобритания, защото там те остават без никакви последици. \"Британското правителство или игнорира изцяло извършените престъпления, или признава, че има престъпление, но не върши нищо по въпроса\", казва още той.  \n\tСред другите подозрителни смъртни случаи, представени преди дни на вътрешния министър, са и този на  , т. нар. шпионин в чантата. Неговото разложено тяло е открито в голяма заключена с катинар чанта в банята му. Друг случай е  , британски учен, който открива, че Литвиненко е отровен с полоний. Той е открит в кухнята си с множество прободни рани от два ножа. Както и на  , бизнес партньор на Березовски, който е открит мъртъв пред сградата, в която е апартаментът му в Лондон, след като пада от четвъртия етаж.  За смъртта на Уилямс се констатира, че \"вероятно е инцидент\" (полицията твърди, че теоретично е възможно човек да се заключи в чанта отвътре), а че при Пънчър и Янг става дума за самоубийства като британската полиция обяснява, че не са открити доказателства за руска намеса във всеки от тези случаи. \"Британската полиция не се намира под никакво политическо натиск\", смята Тони Брентън, посланик на Великобритания в Москва по времето на смъртта на Литвиненко.  Но британското правителство получава критики за последователна липса на активност. Малко преди смъртта на Литвиненко Великобритания опитва да екстрадира двама руски агенти, заподозрени за отравянето на бившия шпионин. Вместо това са изгонени няколко руски дипломати, което води до ответен отговор от Москва. Според британското правителство отношенията с Русия вече и без това са достатъчно лоши заради наложените санкции на Москва. В специално изявление руското посолство в Лондон обяви преди дни за отравянето на Скрипал: \"Публикациите в медиите създават впечатление за планирана операция от руските спецслужби, което е абсолютно невярно\". Със случая в Солсбъри вече се зае антитерористичната полиция.  Ако се потвърди, че става дума за руска атака, целта ѝ вероятно е била да предупреди и сплаши тези, които в Русия могат да си помислят да изменят на режима, както и хората в изгнание, за да знаят, че никога не могат да се чувстват сигурни.  Версия: руският шпионин в Англия отровен със зарин Истината за смъртта на Березовски? Казват я днес", "date": "2018.03.08", "title": "Как смъртта застига онези, които Русия смята за врагове"}
{"url": "http://clubz.bg/65168-emisari_na_trymp_i_putin_tajno_se_sreshtnali_na_sejshelite", "text": "Специалният прокурор Робърт Мълър събрал данни, че тайна среща на Сейшелските острови представлявала опит за установяване на неофициален канал за връзка между администрацията на Доналд Тръмп и Кремъл, съобщи в. \"Вашингтон пост\". Това противоречи на показанията на един от участниците пред конгресмени. Срещата се състояла малко преди встъпването в длъжност на новия президент на 20 януари 2017 г. Може ли Робърт Мълър да повдигне обвинения срещу Тръмп? В началото на миналата година Ерик Принс - основателят на частната охранителна компания \"Блекуотър\", се видял с приближен на руския президент Владимир Путин и по-късно заявил пред конгресмени, че срещата била случайна, а не планирана дискусия на руско-американските отношения. Руснакът бил Кирил Дмитриев, шеф на държавния Фонд за преки инвестиции (ФПИ). Свидетел, сътрудничещ на Мълър, разказал пред участниците в разследването, че срещата била подготвена предварително, за да може представителят на преходната администрация на Тръмп да се види с пратеник на Москва и да обсъди с него бъдещите двустранни отношения, твърдят информирани анонимни източници. Американо-ливанският бизнесмен Джордж Надер, който помогнал за организирането на срещата на Сейшелите и присъствал на нея, дал показания по въпроса пред разширено жури, събиращо данни за преговори между хора на Тръмп и Кремъл в рамките на разследването. Надер започнал да сътрудничи на Мълър, след като при пристигането си на летище \"Дълес\" във Вашингтон бил спрян и получил повиквателна за разпит във ФБР. Принс заявил пред членовете на Комисията по разузнаването към Камарата на представителите, че не е планирал да се срещне с Дмитриев на африканския архипелаг. Но когато обсъждал на Сейшелите финансови сделки с чиновници от ОАЕ, те внезапно го поканили в бара на хотела, за да се види ам с руския емисар. Ерик Принс отдавна познава Джордж Надер и веднъж му поръчал да опита да сключи сделка с иракското правителство след нахлуването на САЩ там. Според настоящи и бивши официални представители чиновниците от преходната и сегашната администрация на Тръмп познавали Надер като човек с политически връзки в Близкия изток, който можел да помогне за ориентирането в сложната дипломатическа обстановка в региона. Сега участниците в разследването подозират, че срещата на Сейшелските острони вероятно е била един от първите опити за установяване на неформален канал за връзка между правителствата в Москва и Вашингтон, твърдят запознати. по думите им версията на Надер се смята за ключово, но не единствено доказателство за това какво се е случило тогава. Бизнесменът и срещата представляват интерес за Робърт Мълър и екипа му, тъй като той разследва дали в предизборния щаб на Тръмп са постъпвали пари или други помощи от чужбина, както и дали в първите дни на управлението му хора от неговата администрация са били в контакт с руски длъжностни лица.", "date": "2018.03.08", "title": "Емисари на Тръмп и Путин тайно се срещнали на Сейшелите"}
{"url": "http://clubz.bg/65170-za_pyrvi_pyt_jena_nachelo_na_evropol", "text": "Белгийката Катрин де Бол ще оглави от 1 май европейската служба за борба с престъпността Европол, обявиха от Съвета на ЕС. За пръв път европейската полицейска служба ще се ръководи от жена. Де Бол е началник на белгийската федерална полиция от 2012 г., отбелязва Ройтерс. Мандатът на Де Бол е четиригодишен. Тя ще замени на поста сегашния изпълнителен директор на Европол Роб Уейнрайт. Номинацията на Де Бол бе официално одобрена днес на среща на вътрешните министри на ЕС в Брюксел. \"Винаги съм била първата (жена) на повечето длъжности, които съм заемала\", заяви Катрин де Бол на днешния Съвет \"Вътрешни работи\" на ЕС. Тя добави, че най-голямото предизвикателство за нея на новия пост ще е да балансира нуждите на отделните страни членки с тези на институциите на ЕС. Белгийският вътрешен министър Ян Ямбон поздрави в туитър Катрин де Бол, \"първата шефка на Европол\" и отбеляза, че номинацията ѝ е утвърдена на 8 март, Международния ден на жената. Седалището на Европол е в Хага. Основна роля на тази служба е да подкрепя 28-те страни от ЕС в борбата им срещу международната организирана престъпност и тероризма.", "date": "2018.03.08", "title": "За първи път жена начело на Европол"}
{"url": "http://clubz.bg/65171-etyr_edva_ne_prepyna_cska_sofiq_na_bylgarska_armiq", "text": "ЦСКА-София едва се добра до 2:1 срещу \"Етър\" в мач от 24-ия кръг на Първа лига на стадион \"Българска армия\". Тимът на Стамен Белчев  изигра един от най-слабите си мачове този сезон, стигна до успеха с гол в 86-ата минута, а можеше и да загуби. Треньор на \"Етър\" е Красимир Балъков, който доскоро работеше като скаут на ЦСКА. Но днес показа, че не е дошъл на Армията да подари трите точки на бившият си клуб. \"Виолетовите\" почнаха много активно още от първите минути и имаха добри ситуации за попадение. Въпреки това \"червените\" първи откриха резултата - в 23-тата Фернандо Каранга овладя топката след опит за удар на Стойчо Атанасов и направи познатото - 1:0. Последва нова отлична намеса на вратаря на домакините Черниаускас, който имаше доста работа днес. Все пак в 42-ата \"Етър\" изравни - напълно логично. Страхотен гол вкара Мане с удар от над 25 метра под гредата. А преди гола Георги Сърмов, който участва в головата акция, игра с ръка. Черниаускас продължи със спасяванията и след почивката. \"Червените\" са късметлии, че не допуснаха пълен обрат. Пропуски направиха Сърмов и Румен Руменов. В 86-ата Рафаел Енрике донесе победата за ЦСКА-София след пас на Каранга, който и днес направи разликата в полза на своя тим, при това в много лош ден за състава на Белчев. В другите мачове по-рано днес \"Верея\" би \"Славия\" с 1:0 в София, а \"Пирин\" (Благоевград) спечели с 1:0 срещу \"Дунав\". Така кръгът е затворен. \"Лудогорец\" води с 60 точки, ЦСКА-София има 54, а \"Левски\" - 49.", "date": "2018.03.08", "title": "\"Етър\" едва не препъна ЦСКА-София на \"Българска армия\""}
{"url": "http://clubz.bg/65163-putin_chete_s_chuvstvo_poeziq_za_8_mart_video", "text": "Руският президент Владимир Путин поздрави жените за международния им празник 8 март, рецитирайки с чувство стихотворение в ефира на телевизия \"Россия 24\". Той прочете откъс от творбата на поета Андрей Дементиев. Отбелязан е за първи път на 19 март 1911 г. в Австрия, Дания, Германия и Швейцария. В Русия Международният ден на жената е празничен, неработен ден.  ", "date": "2018.03.08", "title": "Путин чете с чувство поезия за 8 март (ВИДЕО)"}
{"url": "http://clubz.bg/65167-bulgartransgaz_kupuva_imoti_na_yujen_potok_za_13_mln_lv", "text": "Държавната газова компания \"Булгартрансгаз\" иска да закупи 28 поземлени имота и право на строеж върху 5 имота - досега собственост на българо-руското дружество \"Южен поток - България\". Стойността на покупката е 13 187 688 лева, става ясно от публикуваната от газовия оператор обществена поръчка. Тя е за пряко договаряне с българо-руското дружество, което продължава да съществува, въпреки че самият проект за газопровода от Русия бе спрян още през 2014 г.  \"Южен поток - България\" има капитал в размер на 397,606 млн. лв., както и имоти, и дълготрайни активи за общо близо 37 млн. лв., показва последният публикуван финансов отчет на дружеството в Търговския регистър - от 2015 г. Загубата към същия период е 19 289 млн. лв. \"Южен поток\" реанимиран тихомълком От мотивите в обществената поръчка става ясно, че с писмо от министъра на енергетиката от 26 януари в „Булгартрансгаз“ е постъпила информация, че акционерите на дружеството „Южен поток - България“ АД – Българският енергиен холдинг и \"Газпром“, са приели решение за прекратяване на дейностите по проекта „Южен поток“. Акционерите са дали указания и мандат на изпълнителните си директори да предприемат стъпки за продажба на активите на дружеството. Изпълнителният директор на БЕХ излиза със становище, че  . В писмото е направено предложение „Булгартрансгаз“,  . Новата БГ сигурност: вместо руския \"Южен поток\" -  \"Три морета\" От решението за откриване на обществената поръчка не става ясно къде се намират 28-те имота и тези с право на строеж, но става ясно, че с тях като активи вървят Доклад за оценка на въздействието върху околната среда, подробен устройствен план – парцеларен план и план за застрояване във фази предварителен и окончателен проект, технически проекти и издадените във връзка с тяхното съгласуване и одобряване документи, геотехнически и геоложки проучвания, археологически проучвания, учредено право на строеж и др. Въпреки че това не става ясно от заявката на \"Булгартрансгаз\" и документите, предполага се, че активите на \"Южен поток-България\" са нужни на газовия оператор за разширяване на газопреносната мрежа и изграждане на т. нар. Балкански газов хъб край Варна. Още през февруари миналата година в отговор на въпрос от тогавашните депутати от десницата Мартин Димитров и Петър Славов вицепремиерът Томислав Дончев обяснява това в Народното събрание.  От \"Българския енергиен холдинг\" са заявили за Mediapool, че \"Булгартрансгаз\" проявява интерес само към посочените 28 поземлени имота и вещни права. На този етап няма проявен интерес от други дружества на БЕХ и няма намерения за обявяване на поръчки за закупуването на останалите активи на \"Южен поток - България\". Новата БГ сигурност: вместо руския \"Южен поток\" -  \"Три морета\"", "date": "2018.03.08", "title": "\"Булгартрансгаз\" купува имоти на \"Южен поток\" за 13 млн. лв."}
{"url": "http://clubz.bg/65164-nqma_da_vi_dadem_nashata_istoriq", "text": "\"В средата на 19 век няма български народ, няма българска нация, никой не знае, че има българи изобщо - ние сме заличени. И това, че се възраждаме като народ, като нация се дължи на Русия, на руския император, който казва отиваме да освобождаваме християнските поробени народи.\" Това са думи, изречени тази сутрин от човек, който нарича себе си \"националист\". Това е напълно вярно - Волен Сидеров е националист, милеещ за руската нация. За сведение на г-н Сидеров, български народ има далеч преди средата на 19-ти век и възраждането на народа ни започва с \"История славяноболгарская\" на св. Паисий Хилендарски (да, обявен е за светец и се чества на 19. юни от православната църква), завършена през 1762 г. Ето поредица от исторически факти, които показват, че Волен Сидеров се подиграва с българската история и отхвърля безусловна фактология: - В средата на 19-ти век борбата за новобългарска просвета е довела до наличието на множество млади високо образовани БЪЛГАРИ, които не само осъзнават себе си като част от българския народ, ами и го демонстрират. - В средата на 19-ти век борбата за независима българска църква вече е в напреднала фаза и още преди средата на 19-ти век, през 1844 г., цялата българска общественост - първо в Цариград, а скоро след това и в цялата страна - признава за свои безусловни водачи БЪЛГАРИТЕ Неофит Бозвели и Иларион Макариополски. - В тяхно лице народът ни намира първите си общонационални политически лидери. Важна роля за това имат и меморандумите, които двамата подават до Високата порта 1844/45 г. В тях са изложени 6 основни искания: \n\t1. БЪЛГАРСКИ епископи в БЪЛГАРСКИТЕ епархии; \n\t2. изборност и заплащане на епископите; \n\t3. формиране на четиричленно БЪЛГАРСКО представителство пред Високата порта, което да е независимо от Патриаршията; \n\t4. разрешение за построяване на БЪЛГАРСКА църква в Цариград; \n\t5. разрешение за издаване на БЪЛГАРСКИ вестник и БЪЛГАРСКИ книги; \n\t6. пълна свобода за откриване на БЪЛГАРСКИ училища. - На 3 април 1860 г. по време на великденската служба \n\tепископ Иларион Макариополски не произнася името на патриарха. Според канона това означава отхвърлянето на неговата духовна власт. Многобройните вярващи, присъстващи на литургията, бурно одобряват този акт. А вестта за него бързо се разнася из цялата страна. - Според Петербург отхвърлянето на Османската империя в Мала Азия, за да може Русия да получи излаз на Егейско, а оттам ина Средиземно море, трябва да стане чрез възстановяването на Византийската империя. В този смисъл се полагат систематични и целенасочени усилия за запазването на православното единство сред балканските християни. Изразител и носител на това единство е Патриаршията и по тази причина Русия всячески пречи на създаването на нови независими църкви. И това е малък набор от фактите, които беловласият пудел на Кремъл отхвърля, за да се покаже верен на господарите си, с надежда да не му спрат рублите. Истинският родолюбец никога не би си позволил подобно нещо. Срамно и позорно е български народен представител, председател на парламентарната група на коалиционния партньор на българското правителство, да защитава така гнусно интересите на чужда държава. Няма да ви дадем нашата история! \n\t", "date": "2018.03.08", "title": "Няма да ви дадем нашата история!"}
{"url": "http://clubz.bg/65162-kabinetyt_v_polsha_zaplahite_na_ek_zasilvat_evroskepticizma", "text": "Натискът на Европейската комисия над правителството във Варшава засилва антиевропейските настроения в Полша. Това се казва в т.нар \"бяла книга\" за реформите в полската съдебната система, връчена от премиера Матеуш Моравецки на председателя на Еврокомисията Жан-Клод Юнкер. Европейската комисия внесе мотивирано предложение за задействане на член 7 от Договора за ЕС, което предвижда като крайна мярка ограничаване на членските права на държава, която грубо нарушава принципите на Евросъюза. Варшава е заплашена от най-тежкото наказание заради спорната съдебна реформа, прокарана от управляващата евроскептична партия \"Право и справедливост\". Страната има три месеца да отговори на препоръките на Европейския съюз за върховенството на закона преди процедурата да бъде задействана. Връчването на \"бялата книга\" няма да доведе до удължаване на срока, даден на Варшава да съобрази действията си в областта на правосъдието с правилата на ЕС, изтъкна обаче говорител на Комисията. Срещата между Моравецки и Юнкер е част от усилията на двете страни да решат проблема чрез преговори. Премиерът защити политиката на страната. Предложението за задействане на наказателна процедура по член 7 бе направено, докато премиер беше съпартийката му Беата Шидло. По-късно обаче Моравецки бе избран да я замести, а той на свой ред обяви промени в състава на кабинета. Еврокомисар: Полша има три месеца да отговори на препоръките на ЕС През лятото управляващите във Варшава прокара три спорни законопроекта, които според Еврокомисията поставят съдебната власт под контрола на изпълнителната. Десетки хиляди поляци протестираха след като долната камара на полския парламент ги прие. По-късно президентът Анджей Дуда наложи вето на два от трите закона.  Според единия от законите върховните съдии, избрани от магистратите, ще бъдат заменени с такива, избрани от парламента, където мнозинство има \"Право и справедливост\". Предвиждаше се всички съдии от Върховния съд с изключение на назначените от министъра на правосъдието Збигнев Жобро да бъдат пенсионирани, а изискванията към бъдещите върховни съдии да бъдат намалени, което би позволило на управляващите да назначат лоялни към партията магистрати. Според друг законопроект под контрола на парламентарното мнозинство попада Националния съвет на правосъдието (аналог на българския Висш съдебен съвет), който назначава и уволнява магистратите и Върховния съд на Полша.", "date": "2018.03.08", "title": "Кабинетът в Полша: Заплахите на ЕК засилват евроскептицизма"}
{"url": "http://clubz.bg/65156-panov_i_cacarov_sreshtu_absurdite_za_neizbejnata_otbrana", "text": "Eдинoдyшнa пoзиция cpeщy   зa нeизбeжнaтa oтбpaнa зaexa днec пpeдceдaтeлят нa BKC Лoзaн Πaнoв и глaвният пpoĸypop Coтиp Цaцapoв. Πaнoв oбвини изпълнитeлнaтa влacт в  в нaчинитe нa изpaбoтвaнe нa пpoeĸтитe, съобщава \"Де факто\". Цaцapoв cтигнa и пo-дaлeч и oбяви зa  пpaвeнeтo нa пpoмeни в инcтитyтa нa нeизбeжнaтa oтбpaнa бeз yчacтиeтo нa aĸaдeмичнaтa миcъл. Борисов: Утре може някой да застреля деца, които берат череши (СТЕНОГРАМА) Двaмaтa ce paзминaват caмo във виждaниятa cи зa нaчинитe нa пpoтивocтoeнe. Paбoтaтa пo cпeшни пpoмeни в HK бe paзпopeдeнa вчepa на заседание на Министерския съвет oт пpeмиepa Бoйĸo Бopиcoв нa миниcтpитe Борисов разпореди спешни поправки за неизбежната отбрана MBP-шeфът дopи... аргументира и дooбяcни инициaтивaтa c фaĸтa, чe . Πoвoдът e извecтeн - cлyчaят в Πлoвдив, а пoлитици, \"чyвaщи\" нapoдa, взexa пpиcъpцe peмoнтиpaнeтo нa нeизбeжнaтa oтбpaнa в HK, пише правният сайт. Докторът гледал половин час как Плъха краде от гаража. Не звъннал на полиция Πpoблeмът бe нa внимaниeтo нa BCC днec зapaди oтпpaвeнa oт Цeцĸa Цaчeвa пoĸaнa зa yчacтиe нa пpeдcтaвитeли нa cъвeтa в paбoтнa гpyпa ĸъм пpaвocъднoтo миниcтepcтвo пo тeмaтa. Oбявeнaтa вчepa цeл бe  , ĸoитo дa ce пoдлoжaт нa oбщecтвeнo oбcъждaнe. Oĸaзa ce oбaчe, чe вицeпpeмиepът Kpacимиp Kapaĸaчaнoв вeчe e гoтoв c \"peмoнтa\" нa HK, cиpeч c пpoeĸт, мoтивиpaл гo e c \"  и e paзпpaтил изpaбoтeнитe (нeяcнo oт ĸoгo) пoпpaвĸи зa cъглacyвaнe пo вeдoмcтвaтa. Taĸa пoнe e нaпиcaл Kapaчaнoв в пpoфилa cи във фeйcбyĸ, a Coтиp Цaцapoв гo цитиpa днec чpeз мeдийни пyблиĸaции. \"Мен ако питате, този с деветте присъди да го гръмнеш му е малко\" Πaнoв нaпoмни вeчe зaявявaнoтo oт нeгo –   Cпopeд Лoзaн Πaнoв oбaчe изxoдът в cлyчaя e BCC и BKC дa изпpaтят cвoи пpeдcтaвитeли, ĸoитo яcнo дa зaявят нecъглacиe c пpибъpзaни, нeoбмиcлeни и нeмoтивиpaни \"peмoнти\". ВСС обсъжда европрепоръки: Целта е да се излезе по-най деликатния начин  Ha тoвa мнeниe бe и Цвeтинĸa Πaшĸyнoвa. A cпopeд Aтaнacĸa Дишeвa (върховен съдия от ВАС, б.р.), C 15 cpeщy 3 глaca (Πaнoв, Πaшĸyнoвa и Дишeвa) плeнyмът нa BCC peши дa нe изпpaщa cвoи пpeдcтaвитeли в paбoтнaтa гpyпa зa нeизбeжнaтa oтбpaнa. Борисов разпореди спешни поправки за неизбежната отбрана Докторът гледал половин час как Плъха краде от гаража. Не звъннал на полиция \"Мен ако питате, този с деветте присъди да го гръмнеш му е малко\" ВСС обсъжда европрепоръки: Целта е да се излезе по-най деликатния начин ", "date": "2018.03.08", "title": "Панов и Цацаров срещу \"абсурдите\" за неизбежната отбрана"}
{"url": "http://clubz.bg/65159-volen_siderov_s_rusiq_e_pozvoleno_da_se_gybarkash_s_amerika_ne", "text": "Лидерът на \"Атака\" Волен Сидеров претърпя забележителна метаморфоза само в рамките на ден. Рано сутринта той гостува в БНТ, където сравни руския патриарх Кирил с папата и отрече Българското възраждане. Това изявление на Сидеров бе по повод думите на неговия коалиционен партньор и вицепремиер Валери Симеонов, който нарече Кирил \"второрязрядно съветско ченге\". Волен Сидеров вероятно е патриот. Но не български Вечерта Сидеров бе в бТВ. Очевидно осъзнавайки гафовете, които е направил сутринта той промени аргументите си. Не е ясно доколко сравнението между руския патриарх и главния равин на Израел е удачно. Със сигурност обаче сравнението между руския патриарх и папата бе изключително неудачно, защото в православието папа няма и всяка църква е самостоятелна На няколко пъти той бе попитан как ще коментира назидателния тон, който руския патриарх държа на българския президент. Как руският патриарх се кара на българския президент (ВИДЕО) Основният аргумент на Сидеров бе, че обществото не реагира по същия начин на подобни изявления от западни държави. За разлика от участието си по БНТ сутринта той все пак призна, че българските въстание и българското Възраждане са имали роля за освобождението на България. Първоначално Сидеров твърдеше, че цялото ни Възраждане се дължи на Русия. Това бе отговорът му на въпрос допустимо ли е руският патриарх да държи назидателен тон на българския президдент. И продължи: Според Сидеров ролята на Русия за нашето освобождение непрекъснато се неглижира по влияние на \"Америка за България\". И допълни, че ролята на Русия непрекъснато се оспорва от  . Накрая той заяви многозначително, че коалицията не зависи от присъствието на Симеонов в правителството. Как руският патриарх се кара на българския президент (ВИДЕО)", "date": "2018.03.08", "title": "Волен Сидеров: С Русия е позволено да се гъбаркаш, с Америка не"}
{"url": "http://clubz.bg/65165-grigor_dimitrov_na_korta_v_sybota", "text": "Григор Димитров ще изиграе в събота първия си мач от турнира от серията \"Мастърс 1000\" в Индиън Уелс. Тогава започват мачовете от втория кръг в надпреварата при мъжете. Предстои да бъде обявен началният час. Предстои да бъде излъчен съперникът на Гришо - Фернандо Вердаско или Гуидо Пия   Досега най-добрият ни тенисист не е достигал повече от трети кръг в първия за годината турнир от \"Мастърс 1000\". Григор Димитров научи съперниците си в Индиън Уелс Четвъртият в света даде интервю за официалния сайт на ATP, в което заяви следното:", "date": "2018.03.08", "title": "Григор Димитров на корта в събота"}
{"url": "http://clubz.bg/65152-v_prezidentstvoto_ne_bila_vodena_stenograma_na_sreshtata_s_patriarh_kiril", "text": "Срещата на държавния глава Румен Радев с руския патриарх Кирил и водената от него делегация не са били засекретявани, нито е водена стенограма. Това съобщиха от прессекретариата на държавния глава.  От там подчертаха, че българските национални интереси се отстояват твърдо и отговорно на всяка международна среща на президента Румен Радев. Известно е, че по протокол всички срещи на президента се записват, така че дори и да не е водена стенограма, от президентството биха могли да дешифрират записите. ГЕРБ поиска стенограмата от срещата на Румен Радев с патриарх Кирил Главата на руската православна църква беше на официално посещение в България по повод националния празник 3 март. След срещата му на \"Дондуков\" 2 изтече 6-минутно видео, разпространено от Московската патриаршия, което показва как той се кара на българския президент за политиката на българските власти спрямо Русия. Изказването му изобилства и с антиевропейски нападки и мъмрене заради честванията на Освобождението на България. В прессъобщението за срещата президенството спести всичко това. Патриарх Кирил обяви България за нация от малоумници По-рано днес парламентарната група на ГЕРБ поиска президентът да разсекрети стенограмата от срещата си с руския патриарх, за да отпаднат неяснотите какво е предизвикало острото изказване на Кирил. Управляващите мотивириха настояването си с \"високия обществен интерес към това каква българска национална позиция е била изразена\". Защо българските зрители не видяха как Кирил се кара на Румен Радев По-рано днес български историци, известни интелектуалци и общественици излязоха с отворено писмо по повод визитата на патриарх Кирил, която бе по покана на президента Румен Радев, патрон на честванията на 140 години от Освобождението. Патриарх Кирил обяви България за нация от малоумници Защо българските зрители не видяха как Кирил се кара на Румен Радев", "date": "2018.03.08", "title": "В президентството не била водена стенограма на срещата с патриарх Кирил"}
{"url": "http://clubz.bg/65151-monika_stanisheva_zamesvaneto_mi_s_inerkom_e_falshiva_novina", "text": "Съпругата на Сергей Станишев - Моника - излезе със специално изявление по повод замесването на името й с купувача на ЧЕЗ \"Инерком\" от ГЕРБ. Пиарката не само отрича за има нещо общо с компанията на Гинка Върбакова, а и казва, че всеки, който разпространява твърдения по неин адрес ще трябва да ги докаже и пред съда.  Гърневски: Моника Станишева стои зад Гинка Върбакова Ето пълния текст на изявлението й:", "date": "2018.03.08", "title": "Моника Станишева: Замесването ми с \"Инерком\" е фалшива новина"}
{"url": "http://clubz.bg/65166-evrokomisiqta_zapochna_nakazatelna_procedura_sreshtu_bylgariq_zaradi_promeni_v_zakona_za_dds", "text": "Европейската комисия започва наказателна процедура срещу България заради последните промени в Закона за ДДС, свързани с горивата.  Комисията настоява българските власти да променят сегашното положение, при което малките фирми, които търгуват с горива, са задължени да плащат авансово прекомерно високи суми, за да гарантират, че могат да платят дължимото от тях ДДС. За големите дружества е достатъчно само да внесат гаранция в размер, равен на дължимото по сделките им ДДС. Комисията смята, че националното законодателство не е съвместимо с нормите на ЕС (Директивата за ДДС, Директива 2006/112/ЕО на Съвета) и със свободата на стопанска инициатива (член 16 от Хартата на основните права на ЕС). Освен това България се приканва да промени правилата си за начисляване на дължимия ДДС, когато служебни активи се използват за частни или нестопански цели - т.нар. данък уикенд, и когато стопански активи се прехвърлят в друга държава членка. Ако България не предприеме действия по тези две искания в следващите два месеца, Комисията може да изпрати мотивирано становище на българските органи. Това е втората стъпка по пътя към евентуална наказателна процедура. Процедурата се задейства, ако и след мотивираното становище страната-членка не се съобрази с мотивите на Брюксел и не въведе необходимите корекции. Комисията прекратява производства за установяване на нарушение срещу 18 държави членки, в това число и България, които са транспонирали в националното си право Директивата относно исковете за обезщетение за вреди при нарушаване на антитръстовите правила. С тази директива се помага на гражданите и предприятията да искат обезщетение за вреди, когато са жертва на нарушения на антитръстовите правила на ЕС, като например картели или злоупотреби с господстващо положение на пазара. Благодарение на нея пострадалите също така получават по-лесен достъп до доказателствата, от които се нуждаят, за да докажат претърпените вреди, и повече време, за да предявят претенциите си. Държавите членки бяха задължени да транспонират директивата в националното си законодателство до 27 декември 2016 г. В началото на 2018 г. България уведоми ЕК, че е транспонирала Директивата, и извършва оценка на пълнотата на мерките за транспониране. Освен спрямо България, ЕК прекратява производствата за установяване на нарушения срещу Австрия, Белгия, Кипър, Хърватия, Чехия, Естония, Франция, Германия, Ирландия, Италия, Латвия, Малта, Нидерландия, Полша, Румъния, Словения, Испания и Обединеното кралство, тъй като те вече са транспонирали Директивата относно исковете за обезщетение за вреди при нарушаване на антитръстовите правила (Директива 2014/104/ЕС) в националното си право.", "date": "2018.03.08", "title": "Eврокомисията започна наказателна процедура срещу България заради промени в Закона за ДДС"}
{"url": "http://clubz.bg/65150-osydiha_na_smyrt_sestrata_na_vodacha_na_daesh", "text": "Багдадски съд призна за виновна по обвинения в тероризъм сестрата на водача на групировката \"Даеш\" Абу Бакр ал Багдади и я осъди на смърт.  Жената, чието име не се съобщава, е призната за виновна в  , заяви говорител на иракския Висш съдебен съвет, цитиран от Асошиейтед прес. Според прокуратурата тя е раздавала пари на джихадистите от \"Даеш\" във втория по големина иракски град Мосул, който беше под тяхно управление в продължение на повече от три години. Съпругът й също е бил осъден на смърт като представител на командването на групировката. Иракските сили превзеха последната крепост на \"Даеш\" През ноември иракската армия изтласка джихадистите от последните им укреплеия в Северен и Централен Ирак. В хода на операциите бяха арестувани стотици жени, включително чужденки. Оттогава иракският Централен наказателен съд произнесе редица присъди срещу жени от \"Ислямска държава\", вариращи от затвор до смърт чрез обесване. Защо Абу Бакр ал-Багдади е много по-опасен от Осама бин Ладен Местонахождението на водача на терористичната организация Абу Бакр ал Багдади е неизвестно. Няколко пъти се появяваха слухове за смъртта му или раняването му при въздушни удари и боеве в Ирак и Сирия, където \"Ислямска държава\" провъзгласи ислямски \"халифат\", макар че тези твърдения никога не са били потвърждавани по безспорен начин. Багдади, за когото се предполага, че е на около 40 години, е виждан публично само веднъж, когато се обяви за предводител на \"Даеш\" от джамията в Мосул седмици след като групировката превзе града през лятото на 2014 г. заедно с цели територии от Северен и Западен Ирак. Защо Абу Бакр ал-Багдади е много по-опасен от Осама бин Ладен", "date": "2018.03.08", "title": "Осъдиха на смърт сестрата на водача на \"Даеш\""}
{"url": "http://clubz.bg/65146-ukrajna_arestuva_aktivi_na_gazprom", "text": "Украинските власти започнаха да блокират и изземват активи на руската държавна компания \"Газпром\" на територията на Украйна поради неспазване от нейна страна на решението на арбитражния съд в Стокхолм по транзитния спор с \"Нафтогаз\".  На сайта на украинското правителство се съобщава, че описването и арестуването на активите е заради \"нарушаване на монополното законодателство в страната и арбитражното решение на съда в Стокхолм\". Става въпрос за имоти на компаниите \"Газпром Продажби Украйна\" и \"Международния консорциум за управление и развитие на газопреносната система на Украйна\", ценни книжа на Института ЮЖНИИГИПРОГАЗ и на акционерното дружество \"Газтранзит\". Акциите на тези дружества ще бъдат продадени на открити търгове, съобщават украинските власти. Кoмпaниятa \"Уĸpaинcĸa eĸcпepтнa гpyпa\" ще оцени стойността на отнетото имущество. Πo нeйни дaнни caмo aĸциитe нa AO \"Гaзтpaнзит\" са зa 630.7 млн. yĸpaинcĸи гpивни (1.3 млpд. pyбли, oĸoлo 19 млн. eвpo.). \"Газпром\" спира газта за Украйна По-рано \"Газпром\" предложи на украинската компания \"Нафтогаз\" среща, на която да обсъдят процедурата по разтрогване на всички действащи договори. Според Москва, украинската страна поискала сключване на допълнително споразумение, което нарушава договорките по арбитражното решение. От \"Газпром\" са отказали както да подпишат този документ, така и да започнат доставки на газ за Украйна, които сега са прекратени, преминава само транзитираното за Европа синьо гориво. На 6 март \"Газпром\" съобщи за решението си да оспори решението на Стокхолмския арбитраж. Паралелно с това украинската страна реши да си търси още $20 милиарда, тъй като смята, че на такава стойност е сумата, която не е доплатил \"Газпром\" за транзитирания газ. B ĸpaя нa фeвpyapи Cтoĸxoлмcĸият apбитpaж зaдължи \"Гaзпpoм\" дa плaти нa \"Haфтoгaз\" $4.63 млpд. зaради нeизпълнeниe нa дoгoвopa зa тpaнзит нa гaз пpeз Украйна. Уĸpaинcĸaтa фиpмa oт cвoя cтpaнa тpябвa дa плaти нa pycĸaтa $2.650 милиapдa. Почти половината газ в Европа идва от \"Газпром\" Междувременно Киев заплаши Москва със санкции заради насрочените за 18 март избори за президент на Крим, украинска територия, анексирана от Русия през март 2014 г. За това се обяви заместник-министърът на външните работи на Украйна по въпросите на евроинтеграцията Елена Зеркал,  Според Зеркал, цитирана от РИА Новости, Москва нарушава Договора за дружба, сътрудничество и партньорство между Руската федерация и Украйна, подписан през 1997 г. Тя заяви, че санкции ще бъдат наложени на тези представители на властта в Крим, които ще спомогнат за провеждане на изборите. Почти половината газ в Европа идва от \"Газпром\"", "date": "2018.03.08", "title": "Украйна арестува активи на \"Газпром\""}
{"url": "http://clubz.bg/65145-finalno_georgi_gatev_napuska_byuroto_za_kontrol_na_srs", "text": "Мандатът на члена на Бюрото за контрол на специалните разузнавателни средства Георги Гатев ще бъде прекратен, а по всяка вероятност гласуването ще е следващата седмица. Днес комисията за контрол на спецслужбите в парламента ще разгледа проект за решение за прекратяване на правомощията на член на Бюрото за СРС. Името му не е споменато, макар и да е ясно за кого става въпрос. През януари съдът окончателно потвърди, че достъпът на Гатев до класифицирана информация е отнет правомерно. Това обаче значи, че Гатев повече не може да изпълнява задълженията си в Бюрото, защото там се борави предимно със засекретени данни. Самото дело се водеше при закрити врата и документите по него също са с гриф. Гатев остана без достъп до класифицирана информация по искане на прокуратурата и ДАНС. Оттам твърдят, че той е нарушил служебните си задължения, \"съветвайки\" граждани как да подават до Бюрото искания за проверка дали срещу тях са използвани СРС неправомерно.  Зам.-шефът на бюрото за СРС без достъп до класифицирана информация По време на общо двете заседания на ВАС по казуса от Държавната комисия по сигурността на информацията (ДКСИ) така и не са представили нито протокол от заседанието, на което е потвърдено отнемането на секретния достъп на Гатев, нито някакви други доказателства, фигуриращи в преписката, въпреки че съдът поиска това. Магистратите пък така и не пожелаха да разпитат като свидетел шефа на Бюрото Бойко Рашков. По закон Народното събрание трябва да попълни състава на Бюрото за контрол на СРС в срок от 1 месец след прекратяването на правомощия на негов член. Засега от ГЕРБ и \"Обединените патриоти\" твърдят, че не са мислили за номинации за наследник на Гатев.  Покрай сагата с Гатев, напрежението между шефа на Бюрото за СРС Бойко Рашков и главния прокурор Сотир Цацаров ескалира. Рашков няколко пъти заяви, че прокуратурата и ДАНС нарочно саботират работата по контрол на СРС. Освен това от държавното обвинение изтичали данни от подслушвания към определени медии, имало и случаи на неправомерно ползване на СРС срещу магистрати и политици. Бойко Рашков: СРС изтичат от прокуратурата към определени медии На свой ред Цацаров отговори, че Рашков си прави пиар и говори политически.  Бойко Рашков: СРС изтичат от прокуратурата към определени медии", "date": "2018.03.08", "title": "Финално: Георги Гатев напуска бюрото за контрол на СРС "}
{"url": "http://clubz.bg/65147-zvynete_na_kzk_za_bankite_ne_q_jalete", "text": "Комисията за защита на конкуренцията (КЗК) ще прави анализ на конкуренцията на банковия пазар и призовава за активно съдействие с всякаква информация и данни. Сега е моментът гражданите да пращат сигнали и информация за определени банкови продукти - такси, лихви и др., и тяхното ценообразуване. Предстоящото проучване е във връзка с консолидацията в банковия сектор у нас - официално приключи сливането на СИБанк и ОББ, които образуваха третата по размер на активите банка у нас - ОББ, която е част от белгийската КВС Груп. Предишният секторен анализ на конкурентната среда при банкирането на дребно е правен много отдавна – преди 10 години, и обхваща периода преди финансовата криза - 2006 - първо полугодие на 2008 г., поради което се налага да бъде направен по-актуален анализ. ", "date": "2018.03.08", "title": "Звънете на КЗК за банките, не я жалете!"}
{"url": "http://clubz.bg/65149-da_bylgariq_pishete_na_fandykova_za_goreneto_na_otpadyci_nasred_sofiq", "text": "Инициатива за насрочване на ново обществено обсъждане за намеренията на Столична община да тегли заем от 67 милиона евро за изграждане на инсталация за горене на отпадъци в ТЕЦ-София подеха от \"Да, България\". От формацията призовават гражданите да изпращат писма с такова искане до кмета Йорданка Фандъкова. Както Клуб Z писа, наскоро общината обяви, че ще вземе заем за инсталацията за оползотворяване на RDF отпадък чрез морално, технически и екологично остарялата технология горене. И обяви обществено обсъждане за това, но на тъмно - без към него да е приложен нито един документ, с който заинтересованите лица да могат лесно и бързо да се запознаят, и най-вече без обяснение какви ще са последствията за чистотата на и без това мръсния въздух в София. Опасенията са, че изгарянето не само ще доведе до още по-големи замърсявания, но и че ще оскъпи такса смет. Заедно с ДСБ, БЗНС, \"Зелените\" и ДЕОС те предприеха кампания   и поставиха редица въпроси за целесъобразността на проекта. Столичният общински съвет даде в края на юли м.г. зелена светлина на Столичната община и \"Топлофикация София\" да кандидатстват за европейски средства за осъществяване на проекта \"Изграждане на инсталация за комбинирано производство на енергия в София с оползотворяване на RDF отпадък\". Става въпрос за производство на твърдо гориво от боклук, или т.нар. RDF - Refuse Derived Fuel.  Проектът ще струва общо 157 млн. евро, от които ЕС и държавният бюджет осигуряват 91 млн. евро. Ще помогне за захранване на 30 000 домакинства с електричество и 40 000 домакинства с топлоенергия. Построяването на инсталацията за преработка на боклук ще продължи 36 месеца, а след това ще обработва 180 хиляди тона RDF годишно. Да вземем заем, за да горим това? (ВИДЕО НА ЖИВО) Инсталацията за изгаряне на отпадъци, планирана за площадката на ТЕЦ-София, е замислена в далечната 2007 г., но през 2017 г. тя е не само морално остаряла, но и противоречаща на тенденциите в практиката и законодателството на европейско ниво. От 2008 г. е в сила задължението най-късно до 2020 г. да се рециклират най-малко 50% от битовите отпадъци, като целите за рециклиране трябва да се повишат до 60-65 на сто до 2030 г. Обществено обсъждане бе насрочено в края на миналия месец. Но се превърна в пародия на такова. От \"Московска\" 33 бяха извикали гражданите, за да ги информират за проекта - нещо, което трябваше да бъде направено с публикувана предварително документация. Общинските съветници от БСП подкрепят проекта, но настояват горенето да се изнесе извън пределите на града.  Извозването на RDF до ТЕЦ \"София\" е предвидено да става с тежкотоварни камиони, което ще затруднява и без друго натовареното движение в столицата, ще разбива инфраструктурата и ще замърсява допълнително околната среда, допълват. Боклук. Топлофикация. Скандал - историята на едно (не)обсъждане От БСП излизат с алтернативно предложение - да бъде изграден топлопровод, който да свърже завода в \"Садината\" със съществуващата топлопреносна мрежа. По техни предварителни разчети това би струвало около 10 милиона лева. Боклук. Топлофикация. Скандал - историята на едно (не)обсъждане", "date": "2018.03.08", "title": "Да, България: Пишете на Фандъкова за горенето на отпадъци насред София"}
{"url": "http://clubz.bg/65153-bylgariq_i_katar_zabyrzvat_proektite_za_vtechnen_gaz", "text": "Катар и България ще си сътрудничат при изграждането на нова инфраструктура за доставки на втечнен или компресиран природен газ за страната и за Югоизточна Европа. Това стана ясно от срещата на премиера Бойко Борисов с емира на държавата Катар Шейх Тамим бин Хамад Ал-Тани, който е на държавно посещение в България.  Именно подписаното двустранно споразумение в областта на енергетиката позволява двете страни да си сътрудничат при изграждането на нова инфраструктура за доставки на енергийни суровини. Катар е най-големият производител и износител на втечнен газ в света с дял от близо 30% и заема трето място по доказани газови запаси. Двете държави ще подкрепят участието на националните енергийни компании в съвместни проекти в областта на проучването, добива, преноса и дистрибуцията на въглеводороди. Те ще разгледат конкретни варианти за съвместни дейности, включително чрез създаване на смесена компания или други механизми. Предвижда се смесена българо- катарска работна група да работи за задълбочаване на двустранното партньорство в областта на енергетика. Премиерът Борисов запозна емира на Катар с картата на транспортните коридори №4, №8, №9 и №10 и го информира за срещите със Световната банка, Европейската банка за възстановяване и развитие и Европейската инвестиционна банка. Той допълни, че между България и Катар вече е имало няколко добри за бизнеса и свързаността сделки, но е дошло времето двете страни да си поставят по-амбициозни задачи в сферата на инвестициите. Емирът на Катар Шейх Тамим бин Хамад Ал-Тани поздрави премиера Борисов за председателството на ЕС и изрази увереност, че то ще бъде успешно. Освен в областта на енергетиката, подписани бяха и Меморандум за разбирателство, който цели насърчаването на развитието на програми за младежки и спортен обмен, координиране на позиции и мнения по време на световни и международни форуми, свързани с младежкия сектор, обмен на информация и предложения въз основа на интересите на младежките центрове и спортните федерации в България и в Катар. В сферата на висшето образование ректорът на Софийския университет „Св. Климент Охридски“ проф. дфн Анастас Герджиков и президентът на Катарския университет д-р Хасан Рашед Ал-Дерхам подписаха меморандум за сътрудничество с цел установяване на ефективни академични отношения и културни връзки. Документът предвижда двете институции да съдействат за обучението и развитието на академичния състав, както и в обмена на знания и опит и осъществяване на съвместна дейност в различните сфери на науката и образованието. Двамата лидери приветстваха подписването на документите, а емирът Шейх Тамим бин Хамад Ал-Тани използва случая да покани българския премиер Бойко Борисов на посещение в Катар и благодари за сърдечното посрещане в Министерския съвет. Досега Борисов е бил три пъти на визити в Катар, като последния път беше през 2015 г.", "date": "2018.03.08", "title": "България и Катар забързват проектите за втечнен газ"}
{"url": "http://clubz.bg/65157-sdelkata_za_chez_stigna_do_prezidenta_zeman", "text": "Президентът на Чехия Милош Земан е обсъдил с главния изпълнителен директор на чешката държавна компания ЧЕЗ продажбата на бизнеса й в България. Разговорът с Даниел Бенеш се е провела вчера в Пражкия замък, стана ясно от изявление на говорителя на президента, предаде БНР. Пресцентърът на чешкия държавен глава е съобщил за срещата, без да дава никакви подробности. Българското дружество \"Инерком\", избрано за купувач, има срок от 9 месеца, за да осъществи плащанията към ЧЕЗ по сделката. За купувач на \"ЧЕЗ - България\", най-голямото електроразпределително дружество у нас с 3 милиона клиенти, в края на февруари бе избрана фирмата \"Инерком\". Собственикът на \"Инерком\" Гинка Върбакова е в Прага тази седмица, където преговаря с висшия мениджмънт на ЧЕЗ за възможността държавата също да придобие дял в електроразпределителното дружество. В интервю един от топмениджърите на компанията заяви, че ЧЕЗ е предлагала на българската държава да купи бизнеса, но не е срещнала положителен отговор. Вицепремиерът Томислав Дончев каза, че това се прави с писмо, каквото няма в МС. Томислав Дончев: Никой от ЧЕЗ не е предлагал да купим ЕРП-то Известният като евроскептик и проруски настроен Милош Земан бе преизбран за втори президентски мандат в края на януари т.г. ", "date": "2018.03.08", "title": "Сделката за ЧЕЗ стигна до президента Земан"}
{"url": "http://clubz.bg/65154-mareshki_shte_zabranqva_koaliciite_na_izbori", "text": " \"Воля\" ще предложи законови промени, с които да не се допуска участие на коалици в предизборната борба. Това обяви на брифинг в Народното събрание председателят на партията Веселин Марешки, цитиран от БТА. Той смята, че италианският вариант е по-добър - партиите предварително обявяват с кого ще се коалират след вота, но участват самостоятелно в него. Според лидера на \"Воля\" НФСБ, \"Атака\" и ВМРО имат непримирими противоречия помежду си, но са се събрали в коалиция, за да влязат в парламента, защото са били наясно, че не могат поотделно. По думите на Марешки, ако трите формации бяха участвали сами на изборите, са  Ако нямат място в НС, как сега имат място в управлението на държавата и вчера ни разиграват поредните циркове, попита той, визирайки различните позиции на националистическите формации от патриотичния съюз по изказването на руския патриарх Кирил. Марешки отказал да купи ЧЕЗ Недопустимо е такова обидно отношение на който и да е български представител към \"високи\" гости, по този начин се слага пореден прът в колелото на взаимоизгодните българо-руски отношения. Заставаме по неясен начин на \"страната на злите сили, които се опитват да ни противопоставят - нашите два бартски народа\", посочи лидерът на \"Воля\". От друга страна, от партията не приемали чужд гост, независимо кой е, да се държи назидателно към българските институции. На трето място, не видяхме по никакъв начин реакцията на президента и на президентската институция, когато чужд гражданин се държи невъзпитано и наставнически към българския народ, добави Марешки. Той декларира, че \"Воля\" ще подкрепи искането на ПГ на ГЕРБ за разсекретяване на стенограмата от разговорите между президента Румен Радев и патриарх Кирил.", "date": "2018.03.08", "title": "Марешки ще забранява коалициите на избори"}
{"url": "http://clubz.bg/65135-naemnicite_na_vagner_vzemat_dobri_pari_no_gi_tretirat_kato_skotove", "text": "Вагнèрите, както наричат наемниците от руската Частна военна компания (ЧВК) на Вагнер, са подложени на скотско отношение, но получават нелоши пари. Това разказаха пред радио \"Свобода\" при условие за анонимност трима представители на командването на тази бойна единица. Името й нашумя, след като на 7 февруари нейни бойци бяха убити при американски въздушен удар в Сирия. Според различни съобщения руските жертви са от няколко десетки през 200, до 600. Една част от разказаното пред радио \"Свобода\" е било публикувано по-рано в други медии, друга е потвърдена от достоверни източници. А някои данни медията засега не е успяла да провери. Блумбърг: Над 200 руски наемници са убити от американците в Сирия (ВИДЕО) ЧВК на Вагнер е създадена в Сирия още през 2013 г., разказват събеседниците на \"Свобода\". Руските граждани Вадим Гусев и Евгений Сидоров, работещи тогава в друга ЧВК - Moran Security Group, регистрирали в Хонконг ЧВК \"Славянски корпус\". През същата година 257 бойци от новосъздадената компания заминали за Сирия, за да охраняват петролни находища и тръбопроводи. На практика обаче те се включили в гражданската война на страната на войските на Башар Асад. \"Славянски корпус\" понесъл сериозни загуби - до 90 на сто от личния състав. При завръщането в Русия оцелелите наемници били разпитани. А Гусев и Сидоров получили по 3 години затвор. Според действащото и до днес руско законодателство ЧВК са нелегални и участието в тях се наказва със затвор до 7 години. Ръководството на страната обаче харесало идеята да има такива компании, твърдят командирите. И докато Гусев и Сидеров излежавали присъдите си, о.р. подполковник Дмитрий Уткин и други командири започнали да създават бригади за войната в Украйна. Това ставало с подкрепата на спецслужбите и Министерството на отбраната в Москва. Един от нахлулите в Украйна отряди бил този на Уткин. Скоро започнали да го наричат \"Вагнер\", по прякора на командира. Родноверието е съвременно религиозно течение в някои славяноезични държави. То се основава на вярата, че възстановява древната славянска религия. Интервюираният уточнява, че не е правилно да се говори за ЧВК на Вагнер. Такава единица юридически не съществува. Уткин не е ръководител на компанията, а само командир на бригадата. Бойците, командвани от Уткин-Вагнер, действат в Сирия от 2015 г. В момента в арабската република има няколко ЧВК с руски наемници. Само групата на Вагнер обаче изпълнява истински бойни задачи. Според интервюираните от \"Свобода\" командири в момента тя наброява 2000 души (по други сведения те са 4000). Към Вагнер е прикрепен и 300-членният отряд \"Карпати\", в който влизат предимно казаци с украинско гражданство. Понякога идват и групи от руските спецчасти. Според събеседниците на радиото на страната на войските на Асад в Сирия служат до 8000 руски граждани. Наемниците сключват формални договори, че заминават за Сирия на геоложки проучвания да работят в нефтокомбинати. Уговорката обаче е, че ще им се наложи да работят в район на бойни действия и че ще трябва да бъдат готови да използват оръжие, което им се връчва при пристигането. Новобранците са събирани на военен полигон в село Молкино, близо до Краснодар в Южна Русия. Вземат почти всички, без кой знае колко задълбочено да проверяват здравословното им състояние. Важното е да имат навършени 25 години и да нямат проблеми със закона. Проверяват ги с детектор на лъжата дали са работили за спецслужбите, за криминално минало, за сътрудничество с конкурентни организации. Следва разговор с психолог, който изяснява дали бъдещият воин ще може да убива, или ще поиска да се върне у дома още щом пристигне на място. Пращат руски наемници на смърт, за да не им плащат Украинците - пушечното месо на руските наемници в Сирия В Сирия категорично отказват да пращат чеченци. Бойните си задачи вагнèрите получават от сирийското командване. Работата се върши в координация с руските въздушно-космически сили. Настъпленията се извършват по класическата схема - първо авиация и артилерия \"обработват\" набелязания район, а след това го щурмуват бойците от ЧВК. Всъщност компанията на Вагнер не води пълноценни бойни действия в арабската република. Тя разширява зоните на влияние, взема под контрол територии - предимно петролни и газови находища - и ги охранява. Парите за свършената работа се плащат от Дамаск. Всички въпроси са решавани чрез \"Евро Полис\" ООД. Тя е собственост на олигарха Евгений Пригожин, известен като \"готвача на Путин\". Заплатите се получават при завръщането в Русия - без забавяне и съвсем честно. Пари се дават за толкова време, колкото човек е служил в Сирия. Редник от ЧВК на Вагнер получава месечно 150 000 рубли (2123 евро). Допълнително се полага премия от почти 100 процента. За тримесечна командировка в Сирия човек може да спечели до 1 милион рубли (14 158 евро). За същия период командир на рота може да заработи до 3 милиона рубли (42 488 евро). Боец от украинския отряд \"Карпати\" обаче получава тройно по-малко от руските си колеги. До 2016 г. парите можело да се превеждат на близки, посочени от наемниците. ОТ две години насам обаче те са давани само лично. Ако боецът загине, роднините му получават 3 милиона рубли (42 488 евро). Раняванията се заплащат според степента - 30 000 рубли (424 еро) за леко раняване, 50 000 рубли (708 евро) за средно и до 180 000 рубли (2550 евро) за тежко. Ако наемник внезапно размисли и реши да не воюва, той е преместван в графата \"носачи на сандъци\" срещу 1000 рубли (14 евро) на ден. Въпреки огромните, особено за руската провинция, заплати ЧВК на Вагнер напоследък страда от сериозен недостиг на кадри.  Според друг от анонимните командири ЧВК на Вагнер всъщност е проект \"Месомелачка\": При това при създаването на ЧВК на Вагнер не било отказвано нищо. Само оборудването на един боец струвало 12 000 долара. Те разполагали с танкове Т-90 и Т-72, с бронетранспортьори и с бронирани коли \"Водник\", \"Вистрел\", \"Рис\" и \"Тигър\". В началото на месеца руското издание The Bell писа, че Министерството на отбраната прекратило повечето договори с Евгений Пригожин на обща стойност милиарди рубли. В битов план обаче спомените на наемниците от Сирия хич не са приятни. Местните хора масово им предлагали еднополов секс. Храната била оскъдна, било много мръсно. А срещу ухапванията на влечугите нямало противоотрова. В Сирия няма джихадисти от \"Ислямска държава\" от миналата година. Затова сега ЧВК на Вагнер воюва срещу различни бунтовнически групи, сред които също има немалко наемници - турци, мароканци, украинци, граждани на Русия и на страни от ЕС. Повечето са етнически араби, но се различават от сирийците по скъпите униформи и оръжие. Освен това се бръснат. За боя на 7 февруари командирите разказват съвсем малко, той като все още няма много информация. Те обаче са категорични, че бройката от 200 убити е силно завишена. Според тях са загинали най-много 15 руски наемници. Много са ранените и те вече са в болници в Русия. И им отнели телефоните - вероятно за да не бъдат допуснати скандали в навечерието на президентските избор на 18 март. Според един от командирите войната в Сирия едва сега започва: Вагнèрите не се тревожат за бъдещето си. Убедени са, че скоро ще воюват в Либия. Техни хора вече има в Судан. Наемниците на Вагнер не искат пряк сблъсък със САЩ. Но ако трябва да се воюва срещу Америка, те са готови да го направят. А американците не умеели да воюват. Пращат руски наемници на смърт, за да не им плащат Украинците - пушечното месо на руските наемници в Сирия", "date": "2018.03.08", "title": "Наемниците на Вагнер вземат добри пари, но ги третират като скотове"}
{"url": "http://clubz.bg/65155-futbolni_zvezdi_i_hilqdi_fenove_se_prostiha_s_davide_astori_snimki", "text": "Елитът на италианския футбол и хиляди запалянковци изпратиха днес в последния му земен път капитана на \"Фиорентина\" Давиде Астори. В неделя защитникът и бивш национал на \"скуадра адзура\" беше открит мъртъв в хотелската си стая в Удине, където \"виолетовите\" трябваше да играят в местния тим в Серия А. Почина капитанът на \"Фиорентина\" Давиде Астори Величието на \"Милан\" и Холандия Марко ван Бастен, Емилио Бутрагеньо от \"Реал\" (Мадрид), асовете на \"Ювентус\", начело с Джанлуиджи Буфон, братята Филипо и Симоне Индзаги, Франческо Тоти и Даниеле де Роси от \"Рома\"... Почти всички големи клубове в Италия пратиха представители - шефове, треньори, капитани... Имаше солидно чуждестранно присъствие. А феновете изпълниха площада пред катедралата \"Санта Кроче\", където премина траурната церемония. Тифозите пяха песни, скандираха името на Астори и оцветиха въздуха във виолетово. Поклонението започна още вчера в базата на италианския национален отбор в Коверчано. Оттам много от футболните хора пристигнаха във Флоренция. А футболистите на \"Ювентус\" пътуваха малко, след като се завърнаха от Лондон, където играха срещу \"Тотнъм\" в Шампионската лига. Всички мачове от евротурнирите тези дни започват с минута мълчание. А на \"Уембли\" фенове на \"Старата госпожа\" издигнаха букви, на които се четеше \"Почивай в мир, Астори\". 31-годишният Давиде Астори, който е юноша на \"Милан\", а в кариерата си игра в клубове като \"Каляри\", \"Рома\" и \"Фиорентина\", е починал от сърдечен проблем, обяви прокуратурата в Удине. Какъв точно е, ще стане ясно по-нататък. Няма външна намеса, каквито подозрения се появиха. \"Фиорентина\" и \"Рома\" повече няма да използват №13 в памет на защитника.  ", "date": "2018.03.08", "title": "Футболни звезди и хиляди фенове се простиха с Давиде Астори (СНИМКИ)"}
{"url": "http://clubz.bg/65144-pak_prekratiha_deloto_sreshtu_dqnkov_trajkov_i_prokopiev", "text": "Състав на специализирания наказателен съд стана поредният, който прекрати и върна делото срещу Симеон Дянков, Трайчо Трайков, Иво Прокопиев и трима други. Съдът прие като основен мотив, че обвинението срещу шестимата за различни престъпления, свързани с продажба на миноритарния държавен дял от 33% в енергото на EVN, е внесено от некомпетентен орган. Софийският градски съд (СГС) вече прекрати делото веднъж по причина, че обвинението не е изяснено и в него няма факти. После САС също не го гледа - вече с аргумента, че не е подсъдно на него след промените в НПК от 5 ноември. Казусът бе \"заварен\" в СГС, след като бе променен законът и делата за \"висока корупция\" отидоха в спецсъда. Обвинителният акт обаче е внесен не от съответната спецпрокуратура, а от градската, стана ясно днес. Това беше и в основата на произнасянето на съдия Вилислава Ангелова: че е допуснато отстранимо, но съществено процесуално нарушение - че обвинението е внесено от некомпетентен орган, т.е. градската прокуратура. Освен това тя отправи забележки, че липсват важни детайли в обвинението, като например определяне кога са извършени някои от деянията, липса на посочено място - къде са нарушили закона Дянков и Трайков и че трябва да има по-голяма конкретика в тази насока. Тя обърна внимание, че от обвинението дори не става ясно за кого е настъпилата вреда (според част от обвинението - за Агенцията по приватизация, според друга част - за Държавната консолидационна компания - ДКК). Въпреки протестите съдът присъедини граждански иск - един път за 20 829 200 лв. настъпили вреди и втори път за други 6 842 422 лв. Интересно е, че например спрямо Трайчо Трайков, който е подведен по члена от НК за  , прокуратурата претендира, че е нанесъл щети за над 31 млн. лв., при това за ДКК  . Но пък \"31-те милиона\" ги няма в гражданския иск на финансовото министерство към другите обвиняеми. Държавната консолидационна компания, създадена към Министерството на финансите при първия кабинет на Борисов, притежаваше всички държавни пакети, включително и 33-те процента държавен дял в \"ЕВН България Електроразпределение\" АД. Според обвинението, Прокопиев подбудил тогавашния министър на финансите Симеон Дянков да възложи оценката на този дял от 33% на неговата компания \"Булброкърс\", за да получи облага от 1.2 милиона лева. Със съгласието на Трайков пък миноританият пакет бил продаден от Агенцията за приватизация и следприватизационен контрол в нарушение на Стратегията за приватизация на електроразпределителните дружества. Тя предвижда акциите от миноритарния пакет да се продадат на по-висока цена от тази от мажоритарния, приватизиран през 2004 г., тъй като са подобрени показателите на дружествата. От думите на Ина Лулчева стана ясно и откъде идва изчислената от прокуратурата сума, за която обвиняват Трайков: това е разликата в цената на акциите, които са продадени на ЕВН през 2004 г. и после през 2011 г.  Лулчева каза, че е нарушена възможността на защита именно защото не е ясно в какво обвиняват ексминистъра: Отделно от това, пред медии отвън Лулчева коментира, че според нея вреда на Агенцията за приватизация може да причинят, ако примерно... й откраднат бюрата. А в процеса на сделки с държавни активи тя е просто посредник. Коя сделка доведе до обвинения срещу Трайков, Дянков и Прокопиев Даниела Доковска, която защитава Иво Прокопиев обърна внимание, че не може за  дна и съща вреда да се претендира, че е настъпила в най-различни периоди от време - през 2010 и през 2011 г. Адвокатите на 6-имата имаха куп други забележки и по отношение на тримата шефове от фирмата-консултант \"Булброкърс\" Петър Василев, Любомир Евстатиев и Радослав Рачев, които са привлечени по съвсем \"кокошкарския\" член за злоупотреба с доверие  Защитниците обърнаха внимание, че деянието е подсъдно на най-ниската инстанция - Софийския районен съд, и че тримата просто са \"пришити\" към министрите и Прокопиев.  Адвокатите имаха и претенции, че обивинителният акт е объркан, неясен и подзащитните им дори не могат да разберат в какво ги обвиняват. Прокурор Емил Петров обаче се аргументира, че... Вече отвън пред журналисти, спецпрокурорът направи и по-обширното изказване, че... Постановлението за прекратяване може да бъде обект на протест от прокуратурата в 7-дневен срок.", "date": "2018.03.08", "title": "Пак прекратиха делото срещу Дянков, Трайков и Прокопиев"}
{"url": "http://clubz.bg/65136-gyrnevski_monika_stanisheva_stoi_zad_ginka_vyrbakova", "text": "Депутатът от ГЕРБ Спас Гърневски обяви, че пиар фирмата на Моника Станишева обслужва купувача на \"ЧЕЗ-България\" Гинка Върбакова и нейната фирма \"Инерком\". Моника Станишева е съпруга на лидера на Партията на европейските социалисти и бивш председател на БСП Сергей Станишев. В съобщенията не фигурираше официално името на пиар фирма, тя бяха изпратени от мейл и от името на \"Инерком България\". Вчера \"Капитал\" съобщи, че в мета данните на изпратения файл за създател е посочена Monika Yosifova - името съвпада с това на Моника Йосифова, по-късно Станишева. Пред изданието обаче тя е отрекла да има нещо общо. Вече две седмици нагнетявате напрежение в обществото с истеричните си лъжи, че правителството на ГЕРБ и лично премиерът Бойко Борисов стояли зад сделката между ЧЕЗ и \"Инерком\", каза Гърневски. По думите му вчера се е появила писмена следа, която ясно е показала кой стои зад \"Инерком\". \"Купувачът на активите на ЧЕЗ разпространи до медиите прессъобщение, чието съдържание не е особено интересно. Интересен е авторът на прикачения файл, съдържащ въпросното прессъобщение. Той е Моника Йосифова. Това са имената, с които стана известна настоящата съпруга на председателя на ПЕС и бивш председател на БСП Сергей Станишев. Една малка техническа грешка ви издаде“, заяви Гърневски. Заместник-председателят на ПГ на \"БСП за България\" определи изявлението на Гърневски като \"фалшива новина\" и заяви, че всеки един народен представител \"трябва да се срамува от подобни изявления, сбирщина от поредни слухове\". По думите му от БСП няма политик, който да си позволи в името на личния си интерес да постави този на държавата. \"Тук няма печеливши и губещи, тук има интерес на България\", посочи Стойнев от името на групата на социалистите. Пред Министерския съвет вчера левицата начело с лидера й Корнелия Нинова организира протест срещу сделката за продажбата на активите на ЧЕЗ у нас на българската фирма \"Инерком\" и едноличната й собственичка Гинка Върбакова. От БСП изпратиха малко по-късно през деня кратка официална позиция. Тя гласи:", "date": "2018.03.08", "title": "Гърневски: Моника Станишева стои зад Гинка Върбакова"}
{"url": "http://clubz.bg/65137-plamen_georgiev_oglavi_antikorupciq_bil_e_prokuror_po_alo_vano", "text": "Никаква изненада - Пламен Георгиев е новият председател на мегаоргана \"Антикорупция\". Парламентът го избра да оглави коомисията със 148 гласа \"за\", 66 - \"против\" и 4 \"въздържал се\". Георгиев бе номинация на ГЕРБ и \" Обединени патриоти\", с подкрепата и на ДПС. Това бяха и депутатите, гласували за него. Другият кандидат - Николай Николов, посочен от БСП, от самото начало бе ясно, че няма никакъв шанс срещу фаворита. Въпреки че изборът бе отдавна предизвестен, дебатите се оказаха ожесточени. От левицата решиха да припомнят случки от биографията на Георгиев - от времето, когато е бил прокурор, а не председател на Комисията за отнемане на незаконно придобито имущество, какъвто бе досега. Кристина Сидорова от БСП припомни как Георгиев е прокурорът, замесен в случая \"Ало, Ваньо\" с изтеклите разговори между вече покойния шеф на митниците Ваньо Танов и премиера Бойко Борисов. В разговора ставаше дума за Михаил Михов - по-известен като Мишо Бирата - от думите на Борисов се разбираше, че трябва да се прекрати митническа проверка на обект на Михов, защото такъв ангажимент бил поет към тогавашния президент Георги Първанов.  Новият шеф на комисията \"Антикорупция\" е прокурорът, поискал подслушването на Ваньо Танов. Пак Георгиев е човекът, по чието разпореждане записите от специалните разузнавателни средства в последствие са унищожени.  След този случай Пламен Георгиев бива назначен за зам.-министър на правосъдието в първия мандат на Бойко Борисов.  Социалистите попитаха още дали Георгиев е оказвал натиск върху вещото лице по делото за \"Софийски имоти\", в което бяха обвинени 40 човека и след това оправдани. От ГЕРБ не останаха длъжни на БСП и Цветан Цветанов нападна кандидата на социалистите за \"Антикорупция\" Николай Николов. Управляващите обаче му откриха само един грях - че е бил някога общински съветник от БСП в Ловеч. В това обстоятелство от ГЕРБ откриха, че Николов е бил \"стимулиран и толериран от партията\".  Филип Попов от левицата обаче припомни на Цветанов, че човек може да стане общински съветник, след като хората гласуват за него, докаго Пламен Георгиев за нищо не е избиран - само е бил назначаван на различни постове от ГЕРБ. Неясно защо, дебатите минаха през битието на Корнелия Нинова и твърденията на ГЕРБ, че е била в кабинета \"Костов\". Което не е съвсем вярно. Цветанов намеси и името на омбудсмана Мая Манолова - така и не се разбра в каква връзка.  В края на дискусията се намеси Йордан Цонев от ДПС. Заради качеството на дебата и това, че председателката Цвета Караянчева позволява да се води подобен разговор.  Последва гласуването. С предизвестен край. След това Георгиев коментира в кулоарите на парламента: И изтъкна работата си по досъдебното производство срещу Ваньо Танов, но подчерта, че няма нищо общо с проверката за разговора между него и Бойко Борисов. Георгиев още не може да назове евентуални членове на комисията, но има \"визията\" за това кои ще предложи. ", "date": "2018.03.08", "title": "Пламен Георгиев оглави \"Антикорупция\" - бил е прокурор по \"Ало, Ваньо\""}
{"url": "http://clubz.bg/65141-djimi_hendriks_s_nov_album_48_godini_sled_smyrtta_si", "text": "Дами и господа, Елвис напусна сградата… но Джими все още работи в студиото. Или поне така изглежда заради смайващото количество посмъртни албуми на Хендрикс, които звукозаписни лейбъли, пирати – и през последните две десетилетия – неговото семейство, са издали след смъртта му през 1970 г., съобщава АП – и поводът е последният (или поредният) нов албум на легендата. Both Sides of the Sky е обявен като финалната част на трилогията с подбрани студийни записи на Хендрикс след Valleys of Neptune (2010) и People, Hell and Angels (2013). Почти цялата партида записи идва от студийни сесии в „Рекърд Плант“, Ню Йорк, направени в периода между януари 1968 г. и февруари 1970-а. Десет от тринадесетте парчета са обявени като неиздавани досега, въпреки че някои от тях са алтернативни или инструментални версии на вече известни записи на Хендрикс. Албумът започва с Mannish Boy, блус\\рок парче, в което Хендрикс пее успоредно с мелодията, която свири на китарата си, а записът демонстрира колко добре се чувства той по онова време. Емблематичната песен на Джони Мичъл Woodstock е записана само 42 дни след края на фестивала, като Хендрикс е на бас китарата, а Стивън Стилс е поел вокалите и свири на орган. Звученето е като демо на песента, издадена от „Кросби, Стилс, Наш & Йънг“ около пет месеца по-късно. Хендрикс (но вече с китара) изпълнява още една композиция на „Стилс“ – $20 Fine, която също звучи много КСН&Й. Или по-скоро КСНЙ&Х. Лони Йънгблъд пее и свири саксофон в Georgia Blues, докато Джони Уинтър се включва (както обикновено) с великолепна слайд китара в Things I Used to Do. Sweet Angel – най-старото парче в албума и единственото, записано в Лондон – е инструментална версия на Angel, красива балада и близка по звучене до Little Wing. Power of Soul е смесена от Еди Крамър (студийния инженер, който работи с него в този период) и самия Хендрикс в собственото му студио Electric Lady, само седмици преди смъртта му. Днес, почти 50 години след смъртта на Хендрикс, Both Sides of the Sky може би е неговата последна дума, казана в студиото.", "date": "2018.03.08", "title": "Джими Хендрикс с нов албум 48 години след смъртта си"}
{"url": "http://clubz.bg/65131-yuventus_nakaza_neopitnostta_na_totnym", "text": "\"Ювентус\", финалист от миналогодишното издание на Шампионската лига, е на четвъртфинал след истинска лекция, която изнесе на \"Тотнъм\" на \"Уембли\" - 2:1 и общ резултат 4:3. Развръзката и на двете срещи беше интересна - Юве поведе с 2:0 в Торино, но \"шпорите\" стигнаха до равенство. На реванша ролите се размениха, този път \"Старата госпожа\" догонваше, за да ликува накрая. А грандът беше поставен в тежка ситуация с гола на \"Тотнъм\" за 1:0. Английският тим започна по-добре и взе да застрашава Буфон още от първите минути. Хари Кейн дори преодоля легендата, но стреля в аут от малък ъгъл. В 17-ата \"Ювентус\" можеше да получи дузпа, но съдията остана безмълвен при нарушение на Вертонген срещу Дъглас Коста в наказателното поле на лондончани. В 39-ата Сон Хюн Мин даде преднина на \"Тотнъм\", след като топката рикошира, но все пак влезе в мрежата - 1:0. Юве не спря да се бори след почивката. И нанесе бърз двоен удар. В 64-ата Гонсало Игуаин изравни, след като дебнеше зад защитата на домакините. След три минути \"Ювентус\" вече водеше в резултата. Пауло Дибала беше изведен очи в очи с вратаря Юго Лорис и вкара зрелищно за 2:1. \"Тотнъм\" натисна, но \"Ювентус\" се справи отлично в защита, а веднъж имаше и късмет. Това стана в 90-ата минута, когато Хари Кейн стреля с глава, топката срещна гредата и се разходи по голлинията, преди да бъде изчистена. В крайна сметка италианският шампион продължава, а все още неопитният в турнира \"Тотнъм\" продължава само във Висшата лига на турнира за купата на Футболната асоциация на Англия. Снощи един британски тим все пак се класира напред в Шампионската лига - \"Манчестър Сити\", макар и след загуба. \"Гражданите\" паднаха с 1:2 от \"Базел\" у дома, но са в топ 8 заради 4:0 от първата среща. Пеп Гуардиола пусна в игра резерви и млади футболисти. Габриел Жесус откри за Сити в 8-ата минута. \"Базел\" обаче реши да направи отпадането си подобаващо и стигна до обрат с попадения на Елиунуси в 17-ата и Ланг в 71-ата. Още 4 осминафинала се играят другата седмица, а в днес са мачовете от втората елиминационна фаза на Лига Европа.", "date": "2018.03.08", "title": "\"Ювентус\" наказа неопитността на \"Тотнъм\""}
{"url": "http://clubz.bg/65138-germaniq_otpuska_%E2%82%AC12_miliarda_za_yujniq_gazov_koridor", "text": "Германия отпуска 1.2 млрд. евро кредит на Азербайджан, за да помогне на Баку да финансира своята част от Южния газов коридор. \"Дойче веле\" съобщи новината, като се позова на писмо от държавния секретар на Министерството на финансите Йенс Спайн до председателя на бюджетната комисия на Бундестага Петер Бьорингер. Средствата са предназначени за дружеството Southern Gas Corridor (SJCC). Компанията е основана през 2014 г. с постановление, подписано от президента на Азербайджан Илхам Алиев. Целта му е да консолидира, управлява и финансира в името на интересите на страната развитието на газовото находище \"Шах Дениз\" в Каспийско море, разширяването на Южнокавказкия тръбопровод, изграждането на трансатлантическия тръбопровод (TANAP) и Трансадриатическия тръбопровод (TAP). Компанията е поела осигуряване на финансирането на проекта, а оперативното управление е осигурено от SOCAR, азерската държавна енергийна компания. Заемът трябва да бъде възстановен от постъпленията, генерирани от проекта, с подкрепата на Азербайджан под формата на държавна гаранция, пише още Спайн. По-конкретно парите ще бъдат използвани за рефинансиране на дела на компанията в \"Шах Дениз\" и турския газопровод TANAP. Брюксел предлага един аршин за \"Южен поток\" и \"Северен поток\" Освен това ще бъде разгледано заявление за гаранция за експортни кредити за още 500 млн. евро за финансиране на германски доставки и услуги, предназначени за частта на ТАР между турско-гръцката граница и Италия. TANAP и TAP са съответно турската и европейската част на Южния газов коридор. Германското правителство може да осигури така наречените \"необвързани\" финансови заеми при поискване. Те са предназначени за финансиране на проекти в чужбина, които са \"от специален държавен интерес на Федерална република Германия\". Това се отнася по-специално за проекти, които \"осигуряват доставката на петрол и газ на Федерална република Германия, като гарантират дългосрочни договори за доставка в полза на германски клиенти\". \"Дойче веле\" припомня, че дори канцлерът Ангела Меркел приветства изграждането на Южния газов коридор. Европейската банка за възстановяване и развитие (ЕБВР) одобри заем от 500 млн. евро за TANAP през октомври 2017 г. Финансова подкрепа предостави и Световната банка. През февруари Европейската инвестиционна банка одобри най-големия си единствен заем за енергиен проект - 1.5 милиарда евро за Трансадриатическия тръбопровод (TAP). Доставките на природен газ от находището \"Шах Дениз\" за ЕС ще са в обем от 10 млрд. кубически метра. Южният газов коридор, благодарение на който ще се осъществява пренос на газ от Каспийско море и Близкия изток, е проект, който ще отслаби зависимостта на Европа от руски природен газ.", "date": "2018.03.08", "title": "Германия отпуска €1.2 милиарда за Южния газов коридор"}
{"url": "http://clubz.bg/65139-trajcho_trajkov_s_resheniq_na_kolqno_za_chez_dyrjavata_pokazva_che_ne_znae_kakvo_pravi", "text": "Това каза днес бившият енергиен министър от първото правителство на ГЕРБ Трайчо Трайков по повод случващото се с ЧЕЗ-България. С уговорката, че не е наясно с конкретиката на момента, Трайков отбеляза, че очевидно \"не ни се казва истината или не ни се казва цялата истина\". И даде за пример разнородните твърдения - едни говорят за една банка гарант, други за 5 банки, трети за офшорки, а някои за изцяло собствен капитал на \"Инерком\". Така дори хората, които не разбирали от енергетика и финанси, \"усещат с кожата си\", че нещо не е наред, каза ексминистърът. Офшорното финансиране на Гинка не притеснява ЧЕЗ Трайков напомни, че сме на етап, при който само продавачът може да прецени дали да се ревизира сделката и с кого. На журналистически въпрос: като човек от повече от десетилетие в бранша познава ли Гинка Върбакова и \"Инерком\", той отговори отрицателно. Той даде пример с базисния постулат на икономистите: че е важно купувачът \"колко своя кожа\" залага в сделката. А като се гледали активите на \"Инерком\",  ако тя залага сямо тях, може да нанесе в пъти по-сериозни вреди, докато КЕВР или някой друг се намеси. А дали да са частни или държвни ЕРП-тата, за него няма две мнения. Трайков даде пример, че след приватизацията от ЧЕЗ например технологичните загуби са намалели двойно, а имало и други лесно изчислими параметри. Бившият член на кабинета Борисов-1 напомни и за ЕВН, които купувайки електроразпределението в югоизточна България, са увеличили събираемостта на сметките примерно в пловдивското гето Столипиново от 2% на 99%.  Трайков каза, че не е изненадан от желанието на чехите да напуснат България, защото още от негово време 3-те ЕРП са изразявали многократно недоволството си от действията на държавата и КЕВР спрямо тях - плод на което са и арбитражните дела срещу България.", "date": "2018.03.08", "title": "Трайчо Трайков: С решения на коляно за ЧЕЗ държавата показва, че не знае какво прави"}
{"url": "http://clubz.bg/65142-versiq_ruskiqt_shpionin_v_angliq_otroven_sys_zarin", "text": "Британските служби за борба с тероризма имат версия за произхода на нервнопаралитичния агент, използван при опита за убийство на бившия руски шпионин Сергей Скрипал и дъщеря му Юлия в Солсбъри. Според неназовани от BBC и The Guardian източници става въпрос за зарин, но не за VH (фосфорорганично бойно отровно вещество с нервнопаралитично действие, създадено през 1955 г. във Великобритания - бел.ред.). ООН вини Асад за атака със зарин Скрипал и дъщеря му са все още в критично състояние, след като бяха намерени на пейка в Солсбъри на 5 март. Бившият агент на руското военно разузнаване (ГРУ) и дъщеря му бяха откарани незабавно в болница. Полицаят, който ги е намерил и е бил в досег с тях, също беше настанен в интензивно отделение и едва сега вече може да говори, но ситуацията все още е сериозна, заяви министърът на вътрешните работи на Великобритания Амбър Руд.  Атаката със зарин - нов повратен момент в Сирия? Полицията съобщи, че учени са идентифицирали използвания нервен агент, но на този етап няма да разкрият тази информация. Източник, запознат с разследването, заяви пред BBC, че вероятно става въпрос за зарин, за който се смята, че е използван в Сирия и при атаката в токийското метро през 1995 г. Според източника не става въпрос за VX, с който е бил убит полубратът на севернокорейския лидер Ким Чен-Ун в Малайзия през миналата година. През 2006 г. полковник Сергей Скрипал бе осъден на 13 години затвор в Русия по обвинения в държавна измяна заради предавани на британската разузнавателна служба MИ-6 тайни. През 2010 г. той и няколко други шпиони бяха разменени за десет агенти на руските спецслужби. Сред тези, които се завърнаха в Москва, беше и Анна Чапман. По-късно Скрипал получи убежище в Обединеното кралство. Преди да бъдат открити в безпомощно състояние, 66-годишният Скрипал и 33-годишната му дъщеря посетили италиански ресторант. Свидетел разказва пред BBC, че двойката изглеждала странно и \"много разтревожени\".  Атаката със зарин - нов повратен момент в Сирия?", "date": "2018.03.08", "title": "Версия: руският шпионин в Англия отровен със зарин"}
{"url": "http://clubz.bg/65133-pet_partii_se_obqviha_protiv_favorita_za_predsedatel_na_antikorupciq", "text": "Пламен Георгиев не трябва да бъде избран за председател на КПКОНПИ, защото е политическа креатура. Това се казва в позиция на петте десни партии ДСБ, \"Да, България\", БЗНС, ДЕОС и \"Зелените\", оповестена днес - по време на дебатите в парламента за избора на председател на новия мегаорган за борба с корупцията, добил популярност като комисия \"Антикорупция\". С неговото име се свързват безпринципни и необосновани решения като прокурор и ръководител на КОНПИ (Комисия за отнемане на незаконно придобито имущество), се посочва в позицията. От партиите припомнят, че Пламен Георгиев като прокурор не успя да убеди съда в наличие на престъпление по делата за \"Софийски имоти\", срещу кмета на Кърджали Хасан Азис. Същата беше позицията му при всички достатъчно сериозни данни за престъпления на високопоставени лица, следващи от подслушването на директора на Агенция \"Митници\" Ваньо Танов. Пламен Георгиев като прокурор по последното дело носи отговорност за унищожаването на записите от подслушването и превръщането им в негодно доказателствено средство, посочват формациите. Пламен Георгиев беше заместник-министър на правосъдието в периода 2011-2013 г., като отговаряше за затворите. От десните политически сили припомнят резултатите от последния мониторингов доклад. В последния доклад на Европейската комисия относно напредъка на България по механизма за сътрудничество и проверка изрично беше посочено, че \"ключов аспект ще бъде назначаването на ръководството на новата институция в рамките на открита и прозрачна процедура, за да се създадат условия тя да се ползва с широко доверие във всички слоеве на обществото, както и сред държавните служители\". Според петте партии, ако България беше правова и демократична държава, щеше да има работещи институции.", "date": "2018.03.08", "title": "Пет партии се обявиха против фаворита за председател на \"Антикорупция\""}
{"url": "http://clubz.bg/65121-nqma_koj_da_obuzdava_trymp_sled_ostavkite_v_beliq_dom", "text": "Много републиканци смятат главния икономически съветник на Доналд Тръмп Гари Кон за един от малкото членове на администрацията на президента, които наистина вършат добра работа. Той организира процеса за обсъждане на ключови политики и вземането на важни решения в Белия дом, пише \"Политико\". Съветник на Тръмп хвърли оставка заради митата за Европа С оставката си обаче той се присъедини към дългия списък на напусналите през последните месеци експерти от администрацията на президента. Това \"изтичане на мозъци\" оставя около Тръмп все по-малко хора, които могат да правят политика, не само да говорят за нея, и знаят как да ограничават неосъществимите идеи на президента. Оставката на Кон беше приветствана от поддръжниците на политиката на Тръмп, които смятат, че той цели да направи политиката му умерена и да го накара да изостави предизборните си обещания. Някои от членовете на президентската администрация, с които \"Политико\" се свързва, обаче се опасяват, че след оставките от последните месеци Белият дом се връща към дните непосредствено след встъпването в длъжност на Тръмп. Тогава много позиции в администрацията все още са незаети, а бившият стратег на Тръмп Стив Банън пише укази, които държавният глава подписва, включително първата забрана за влизане в САЩ, която беше успешно оспорена в няколко щатски съдилища. ЕС готви мита за американски стоки в отговор на мерките на Тръмп Оставката на Кон идва месец след напускането на секретаря на кабинета на Тръмп Роб Портър, който беше обвинен в домашно насилие. Портър се издига до водещ координатор на политиките на Белия дом и обединяващ съветниците, които често са в конфликт, в опит да се постигне консенсус. Портър работи заедно с Кон да не позволи на Тръмп да вдигне митата за стоманата и алуминия, които доведоха до ответна реакция от страна на Европейския съюз. След напускането на Портър обаче Кон остава без подкрепа. Все още обаче не е ясно кой ще замести Кон. В американски издания се появяват имената на потенциални кандидати. Едно от тях е това на Питър Наваро, търговски съветник на Тръмп. Той обаче би срещнал сериозна съпротива от работещите в Националния съвет по икономика. Друг кандидат е бившият съветник на президента Роналд Рейгън Лари Кудлоу, който обаче остро критикува предложеното от Тръмп за увеличаване на митата. Това го прави и малко вероятно да бъде избран за позицията. Един от малкото икономически съветници на Тръмп, който не се е изказал публично против новите мита, е директорът на Службата за управление и бюджет Мик Мълвани. Според източници на \"Политико\" той е сред възможните кандидати за поста на Кон. ЕС готви мита за американски стоки в отговор на мерките на Тръмп", "date": "2018.03.08", "title": "Няма кой да обуздава Тръмп след оставките в Белия дом"}
{"url": "http://clubz.bg/65106-karl_marks_nito_prorok_nito_demon", "text": "Град Трир, родният град на Карл Маркс, получи по повод 200-годишнината от рождението на прочутия си син негова статуя. Както се полага, тя е от бронз и показва големия... какво? Философ? Революционер? Агитатор? В героична поза, крачейки напред с решителен поглед в светлото бъдеще, в лявата си ръка Маркс държи \"Капиталът\". Статуята е висока 5,50 метра и ще се издига в центъра на Стария град, недалеч от досегашния символ на града - известната римска Порта Нигра (Черната порта). Когато става дума за Карл Маркс, изглежда, сякаш никой суперлатив не е пресилен. Неговият основен труд \"Капиталът\" минава за една от най-влиятелните книги в модерната история. Много по-малката му и по-лесна за четене книга \"Комунистическият манифест\" известно време е била задължително четиво за две трети от световното население. В апогея на социалистическите и комунистически движения от 70-те години правителствата на 60 държави по света се позоваваха на учението на Карл Маркс. Милиони хора свързваха с името му надеждата за едно по-добро и справедливо бъдеще, в което човек може да живее свободно и достойно. За Маркс \"религията е опиум за народа\". Въпреки това много хора по света го издигнаха в ранг на светец. След неговата смърт беше създадена една догматична религия заместител, наречена \"марксизъм\". В нейно име са извършени някои от най-ужасните престъпления в човешката история - масови разстрели, геноциди и масови депортации. Но същевременно и в битките срещу нея бяха извършени тежки престъпления. Доколко Карл Маркс може да бъде отговорен за всичко онова, извършено в негово име? От десетилетия се търси отговор на този въпрос. Маркс е инструментализиран от диктатори и деспоти, твърдят неговите апологети. Критиците му пък казват, че диктатурата е била заложена в неговото мислене. Та нали той е мечтал за \"диктатура на пролетариата\"? По-вероятно е Маркс да не е бил нито пророк, нито демон, а по-скоро платно, върху което всеки може да прожектира картината, която му допада най-много. Както в историята на комунистическите и социалистическите движения освободителите и потисниците много често са толкова близки, че човек трудно може да ги разграничи, така и във всяка страница от колосалния труд на Маркс човек може да открие подходящи пасажи за легитимирането на определени действия. Днес, 200 години след неговото рождение и 150 години след излизането на \"Капиталът\", родният му град Трир получава петметровата статуя - подарък от Китай. Всъщност става дума за предложение, което общинската управа много трудно можеше да отхвърли. Според първоначалните планове на дарителите статуята е трябвало да бъде още по-висока - почти шест метра и половина. И това е разбираемо. Макар че в световната икономическа сила от Далечния изток вирее безмилостен капитализъм, тя все пак се нарича комунистическа страна. Още в преамбюла на конституцията си китайците се позовават на марксизма. От друга страна, те са една от най-големите групи туристи, които посещават малкия германски винарски град на брега на река Мозел. И когато сега преминават през Порта Нигра и влизат в старинната част на града, Карл Маркс лично ще им сочи пътя до родната си къща. А когато влязат в нея, но нямат време или интерес да съзерцават буржоазното обзавеждане на детската му стая, могат веднага да посетят сувенирния магазин \"Карл Маркс\". Тук се продават малки и големи бюстове на Маркс, пазарни чанти с цитати от \"Комунистическият манифест\", шоколади \"Карл Маркс\" с червена опаковка и с китайски надписи. 100 грама шоколад струва 4,95 евро. Скоро сигурно ще се появят и умалени реплики на новата статуя. Money makes the world go round. Това не го е казал Карл Маркс, но е в негов стил. Все пак той е бил запознат с капитала.", "date": "2018.03.08", "title": "Карл Маркс: нито пророк, нито демон?"}
{"url": "http://clubz.bg/65126-16_godishno_momiche_umyrtvi_bebeto_si", "text": "16-годишно непълнолетно момиче е умъртвило бебето си минути след раждането. Жестоката случка е станала в казанлъшкото село Средногорово, съобщава Нова тв. Петя е родила бебето на 1 март. При раждането е присъствал и бащата – 23-годишният Стефан, който е отказал коментар при задържането му. Таня и Стефан живеели на съпружески начала в предоставена на Стефан къща извън селото. Мъжът искал да извикат Бърза помощ и Петя да роди в болницата, но тя отказала. Бащата сложил бебето в торба и го пренесъл в съседна постройка. След раждането Петя получила кръвоизлив и постъпила в болница.  Момичето е задържано. Назначена е психиатрична експертиза, защото освен тежкото физическо състояние то има е тежки психологически проблеми, върху които ще продължат да работят психолозите. Според прокуратурата Петя може да получи ефективна присъда за умъртвяване на новороденото до 2 години.", "date": "2018.03.08", "title": "16-годишно момиче умъртви бебето си"}
{"url": "http://clubz.bg/65123-osmomartensko_ot_mladite_gerb_eri_v_qmbol", "text": "Младежката организация на ГЕРБ в Ямбол е решила да се отличи в чест на Осми март. На страницата си във фейсбук младежкият ариегард на управляващите е обявил фотоконкурс \"под надслов \"Моят незабравим Осми март\".   Дамите са приканени да изпратят своя снимка от празника, която ще бъде публикувана на фейсбук страницата на МГЕРБ-Ямбол.  Победителките ще бъдат определени с гласуване във фейсбук. Голямата награда е вечеря за двама, подгласничките от второто и третото място ще получат бутилка вино и... своя снимка в рамка. Крайният срок за получаване на празничните фотоси е 20 часа на 10 март. В духа на сватбарските честитки отдолу пише, че екипът на МГЕРБ Ямбол \"желае весел празник и незабравими моменти\". Очакваме и осмомартенската честитка на Борисов във фейсбук, където премиерът се обръща към българските жени по това време на годината. ", "date": "2018.03.08", "title": "Осмомартенско от младите ГЕРБ-ери в Ямбол "}
{"url": "http://clubz.bg/65127-propastta_v_dohodite_hrani_populizma_i_nedovolstvoto", "text": "Нарастващата пропаст в доходите в страните членки на Европейския съюз заплашва да подхрани политическото недоволство и да помрачи успеха от намаляващите разлики в доходите между по-богатите и по-бедните държави от блока, предупреждава главният изпълнителен директор на Световната банка Кристалина Георгиева в интервю за вестник \"Файненшъл таймс\". Георгиева обобщава, че технологичните промени създават нови работни места за квалифицираните кадри в преживяващите бум градски райони, но изключват по-нискообразованите работници извън големите градове. Бившият европейски комисар изразява увереност, че тези проблеми са решими, но подчертава потенциалните вреди от увеличаващото се неравенство между отделните региони както в старите, така и в новите страни членки на ЕС. Кристалина Георгиева даде интервюто си за авторитетния британски всекидневник преди публикуването на изследване на Световната банка, което показва как намаляването на пропастта между отделните страни членки на ЕС прикрива увеличаващите се неравенства в самите държави. Докладът отчита, че по-бедните страни догонват по-богатите на фона на разширяването на юг и на изток от началото на този век, но някои неравенства в самите държави са се запазили или дори са се увеличили. В Полша например брутният вътрешен продукт на глава от населението се е повишил от половината от средноевропейския през 2000 г. до 69 процента през 2015 г. Разликите в доходите между отделните региони в страната обаче са се увеличили. Тя отбелязва, че \"европейците с ниски доходи изостават на трудовия пазар в голяма част от ЕС\" и предупреждава, че \"ако не бъде обърнато внимание на този проблем, ще има увеличаващо се неравенство с всички последици от това\". Технологичният напредък е повишил броя на креативните и аналитичните работни места с 15 процента през последните 15 години, но тези с ръчен труд са намалели със същите темпове, сочи изследването. Работните места с ръчен труд изчезват особено бързо в България, Италия, Гърция, Румъния, Словения, Унгария, Латвия и Австрия. Докладът призовава за съсредоточаване на вниманието върху пропуските в образованието, които правят по-трудно за хората, загубили своята работа, да се възползват от откриващите се възможности. Над 30 процента от 15-годишните в България, Румъния, Гърция, Малта и Словакия не покриват основните стандарти за грамотност. Този дял надхвърля 20 процента в някои западноевропейски страни, сред които и Франция. Намаляващият ръст на производителността също спъва икономическия растеж в Европа. Той пада особено бързо в южната част на континента, където обременителните регулации в някои страни задушават икономическия растеж и инвестициите, допълва Световната банка. ", "date": "2018.03.08", "title": "Пропастта в доходите храни популизма и недоволството"}
{"url": "http://clubz.bg/65128-uchenichka_zagina_pri_strelba_v_sasht", "text": "Момиче бе убито при нова стрелба в училище в САЩ, предадоха Асошиейтед прес и ТАСС, като се позоваха на местните власти, съобщава БТА. 17-годишна ученичка е била застреляна след края на учебните занятия в гимназия в Бирмингам, в южния щат Алабама. Неин връстник е бил ранен. Полицията смята, че изстрелите са били произведени случайно, но не дава никакви обяснения. Това е поредната стрелба в училище в САЩ. На 14 февруари 19-годишният Никълъс Крус уби 17 души, откривайки огън в гимназия в Паркленд, щата Флорида, от която бил изключен. Тази трагедия разпали с нова сила дебатите за сигурността на обществените места в САЩ и особено в училищата, както и за затягане на режима за притежаване на огнестрелни оръжия. Съдебно жури повдигна обвинения срещу Никълъс Крус в 17 убийства и 17 опита за убийство, предаде ДПА, като се позова на съдебен документ. Прокуратурата не разкри дали ще иска смъртна присъда. Общо четири екзекуции са били извършени във Флорида от началото на миналата година. Конгресът на Флорида междувременно одобри законопроект, който ограничава достъпа до огнестрелни оръжия и дава възможност за въоръжаване на някои преподаватели, предаде Франс прес. Нормативният акт мина с малки мнозинства и в двете камари на законодателното събрание, които са доминирани от републиканците. За да влезе в сила, той трябва да бъде подписан от губернатора на югоизточния американски щат Рик Скот. Републиканецът Скот все още не е обявил дали ще се противопостави на собствената си партия и ще наложи вето. По-рано той се обяви публично срещу предложението на президента на САЩ Доналд Тръмп за въоръжаване на учителите като мярка срещу масовите стрелби, които редовно потапят в траур американски училища, отбелязва Франс прес.", "date": "2018.03.08", "title": "Ученичка загина при стрелба в САЩ"}
{"url": "http://clubz.bg/65125-ruskiqt_shpionin_i_dyshterq_mu_sa_v_koma", "text": "Бившият руски шпионин Серегй Скрипал и дъщеря му Юлия са в кома след атаката с нервнопаралитично вещество в Солсбъри, Югозападна Англия, съобщи телевизия Скай нюз. В безсъзнание е и британският полицай, пристигнал първи на мястото, където са били отровени Сергей Скрипал и дъщеря му Юлия. Роули не уточни какъв вид нервнопаралитично вещество е бил използван. Подобни вещества са високотоксични химикали и засягат цялата нервна система, като парализират действията на органите на тялото. Обикновено се стига до зараза чрез вдишване през носа или устата, но може те да проникнат в тялото и през очите и кожата, пише Би Би Си. \"Гардиън\": Русия атакува предателите, за да сплаши шпионите си 66-годишният Скрипал и 33-годишната му дъщеря Юлия бяха открити в безсъзнание в неделя, без видими рани, на пейка в търговски център в Солсбъри. Нервнопаралитичните вещества се използват като средство за масово поразяване. Сред най-известните са зарин, табун и газ Ви Екс (VX), използван за убийството на полубрата на Ким Чен Ун, извършено през февруари миналата година на летището в Куала Лумпур посред бял ден. През 2006 г. бившият полковник от ГРУ Сергей Скрипал беше осъден на 13 години затвор за държавна измяна, защото от 1995 г. продавал информация на британското разузнаване и издал самоличността на руски агенти под прикритие в Европа на МИ-6. Според руските власти той получил 100 000 долара за сведенията. През 2010 г. той беше включен в размяна на шпиони между Москва, Лондон и Вашингтон и се установи във Великобритания.", "date": "2018.03.08", "title": "Руският шпионин и дъщеря му са в кома"}
{"url": "http://clubz.bg/65129-chez_predlagalo_na_bylgariq_da_go_kupi_pravitelstvoto_otkazalo", "text": "Пътят на българската държава към контролния пакет акции в дружеството на ЧЕЗ у нас минава през извънсъдебно споразумение, твърдят източници на чешки медии, които следят отблизо преговорите. Това съобщава пратеникът на бТВ в Чехия. През 2016 г. ЧЕЗ заведе арбитражно дело срещу страната заради нарушаване на инвестиционните договори. Такива дела водят и \"Енерго Про\", и \"И Ви Ен\". Макар и не официално обявено, сумите на претенциите на трите компании стига до близо 2 млрд. лева, а според някои – и повече. До съд се стигна, защото след протестите през 2012 г., които свалиха първия кабинет \"Борисов\", държавата започна прекроявания на законодателствата, а това според енергодружествата нарушава инвестиционните им планове и междудържавните спогодби за насърчаване на инвестициите. Според топ мениджъра от ЧЕЗ Томаш Плескач, който отговаря за задграничните активности на компанията, още преди да заведат делото през 2016 г. ЧЕЗ е предлагала на българската държава да сключат извънсъдебно споразумение. Тогава обаче реакция от българската страна не е имало. Томислав Дончев: Никой от ЧЕЗ не е предлагал да купим ЕРП-то От ръководството на компанията твърдят, че и сега, в хода на сделката, са предлагали на българското правителство да участва в придобиването на активите на дружеството у нас, но кабинетът е отказал. Вече е трудно да се предвиди дали ЧЕЗ ще позволи участие на българската държава в сделка предвид арбитражното дело с претенции до 500 млн. евро. Това, което знаем със сигурност, е, че ЧЕЗ иска да си получи парите и да се изтегли от България, за да инвестира в Западна Европа. Ясно е, че преговорите са усложнени заради делото. Ако наистина сега пътят е през извънсъдебно споразумение, за да получи България контролния пакет в активите на ЧЕЗ у нас, остава въпросът колко ще трябва да плати българската страна извън съда. Интересен въпрос поражда и решение на съда в Люксембург от последните дни, според което арбитражните дела между държави членки на Европейския съюз са незаконни. Адвокати тепърва трябва да проверят дали това важи и за делото между ЧЕЗ и България. Ако се окаже, че съдът прилага тази промяна и към това дело, може това да е била причината чешката компания да ускори продажбата на активите си у нас. Офшорното финансиране на Гинка не притеснява ЧЕЗ Преговорите продължават, очаква се утре да има решение в каква посока ще се върви. В момента адвокатите проверяват има ли изобщо вариант за промяна на вече сключения договор. Ако те преценят, че каквато и да било промяна не би навредила на интересите им по линия на арбитража, то утре в най-добрия случай биха казали, че са отворени да се преразгледат клаузите. Тогава отново ще започне процедура по преразглеждане на договора, който трябва да бъде одобрен от надзорния съвет на ЧЕЗ. От компанията очакват това да е дълъг процес. Другият вариант е компанията да пожелае да се придържа към вече подписания договор и да остави България да се оправя с вътрешните си проблеми. Пред Нова тв евродепутатът от ГЕРБ Емил Радев заяви, че не вярва в информациите, че на правителството е било предлагано България да придобие активи от ЧЕЗ. Що се отнася до протеста на опозицията пред Министерския съвет, Радев заяви: На правителствата \"Борисов\" - 1, 2 и 3 не е правено официално предложение за сделката с активите на ЧЕЗ в България, каза и вицепремиерът Томислав Дончев.  Дончев все пак допусна, че може да са водени неофициални разговори, за които той не знае. Офшорното финансиране на Гинка не притеснява ЧЕЗ", "date": "2018.03.08", "title": "ЧЕЗ предлагало на България да го купи, правителството отказало"}
{"url": "http://clubz.bg/65130-gerb_poiska_stenogramata_ot_sreshtata_na_rumen_radev_s_patriarh_kiril", "text": "Стенограмата от разговора на президента Румен Радев с руския патриарх Кирил да бъде разсекретена. Това искат депутатите от ГЕРБ от държавния глава, обявиха в Народното събрание зам.-председателят на групата Красимир Велчев и избраникът Тома Биков. Причината за искането е да се \"провери дали националната позиция е била една и съща\" при срещите на президента и на премиера Бойко Борисов с главата на руската православна църква.  уточни Биков и настоя такава яснота да има и за срещата на Румен Радев с Кирил. По думите на депутата не е станало ясно какво са си казали руският патриарх и Радев. Съдържанието на част от разговора стана ясно, след като московската патриаршия пусна видео от срещата, в което се вижда как патриарх Кирил се кара на Радев.  Как руският патриарх се кара на българския президент (ВИДЕО) Той припомни, че \"много по-секретни\" стенограми са били разсекретявани. ", "date": "2018.03.08", "title": "ГЕРБ поиска стенограмата от срещата на Румен Радев с патриарх Кирил"}
{"url": "http://clubz.bg/65134-sasht_pratiha_voenna_flota_kraj_kipyr_zaradi_exxonmobil", "text": "САЩ засилва военноморското си присъствие в Средиземно море, след като петролният гигант ExxonMobil изпрати два изследователски кораби във водите край Кипър. През миналия месец Турция блокира сондажен кораб, нает от италианската компания ENI, и не му позволи да проучва за нови газови находища, а турският президент Реджеп Тайип Ердоган предупреди енергийните компании \"да не пресичат чертата\" в Средиземно море. Преди ден кипърските власти съобщиха, че сили на Шести американски флот ще пристигнат в Кипър, за да защитят ExxonMobil от евентуална турска интервенция. Позицията на Анкара е, че газовите находища с голям капацитет край Кипър трябва да бъдат споделени с кипърските турци от т.нар. Севернокипърска турска република, възникнала след окупацията от турски войски през 1974 г. Ердоган предупреди: Нито кубик газ в Кипър без санкция на Анкара Амфибийно-десантната група Iwo Jima включва три десантни кораба, на борда на които има 2500 американски морски пехотинци, и навлиза в зоната, за която отговаря Шести оперативен флот на ВМС на САЩ в Средиземно море, базиран в Неапол, съобщиха военноморските сили на САЩ. Универсалният десантен кораб Iwo Jima носи хеликоптери Cobra, използвани за нападения от морската пехота на САЩ, до осем самолета тип Harrier, както и MV-22 Osprey. Все повече и повече газ във водите на Кипър Все повече и повече газ във водите на Кипър", "date": "2018.03.08", "title": "САЩ пратиха военна флота край Кипър заради ExxonMobil"}
{"url": "http://clubz.bg/65132-volen_siderov_veroqtno_e_patriot_no_ne_bylgarski", "text": "В България, както е известно, вече има критична маса от хора, която е наясно, че една от основните цели на българската политика от 140 години насам е как страната ни да не се превърне в Задунайска губерния. Оптимистична теория за отношението на България към Русия Все още обаче има политици, при това на високо ниво, включително във властта към момента, които упорито ни дърпат на Изток. Да, не грешите, става дума за Волен Сидеров. Той е обида за патриотизма. Отдавна е известно, че най-големите, най-великите българи, тези, чиито имена си припомняме на всеки празник, са били или отявлени русофоби, или със сериозни резерви към североизточната империя. Колко пък да сме русофили? Тази сутрин по БНТ Сидеров за пореден път избълва поредната порция пропагандни манипулации. Поводът бе вчерашното изявление на вицепремиера Валери Симеонов относно руския патриарх Кирил. Сидеров иска Симеонов да се извини за \"второразрядното съветско ченге\" Да оставим настрана този конкретен повод за поредната кавга между коалиционните партньори. По-важно е с какви аргументи Сидеров защити своята теза. Първото, което той каза, е, че до средата на XIX в. няма български народ, българска нация. И че се възраждаме като народ и като нация благодарение на Русия. С това си изказване Сидеров показа, че или няма никаква представа от история, или просто си заработва рублите. И заличи с един замах цялото Българско възраждане. Истината е точно обратната. Българският народ се възражда от началото на XVIII в. През XIX в. това Възраждане е почти приключило. През 1870 г. се създава Българската екзархия. Тя е резултат от дългогодишни борби за църковна независимост от Цариградската патриаршия. В тези борби Русия не е била на страната на българите, а на страната на гърците. Дори по време на Освобождението през 1878 г. за  руската църква българската е схизматична именно защото тя си е позволила да има собствена екзархия. След екзархията българите започват да работят за собствена държава. Създават революционна организация, вдигат въстание и принуждават целия цивилизован свят да признае, че заслужават някаква автономност. Те получават такава автономност на Цариградската конференция, като под това решение се подписват всички велики сили. Султанът отказва да изпълни тези решение и Русия получава мандат да ги наложи с война. По това време руската държава не е искала да води война, тя все още е ближела раните си от Кримската война. Но императорът е знаел, че ако не направи нищо в този момент, окончателно ще изгуби своето влияние сред българите. Ето какво обаче твърди Сидеров: И допълни, че изтъкването на факта, че Русия и тогава, както и сега си е имала свои имперски интереси, са \"глупости\" и \"мазохизъм\". Интересно тогава как бихме могли да окачествим отричането на българските усилия за свобода за сметка на руските. Това е всичко друго, но не и патриотизъм. Самият Сидеров отказа да коментира изявлението на руския патриарх Кирил, който се възмути, че българската държава изказва благодарности не само на руския, но и на другите народи, които са участвали във войната за нашето освобождение. Но все пак допълни: Е, накрая от устата му се отрони едно \"да, разбира се\", на въпрос не е ли редно все пак да благодарим и на другите народи. Последното, което каза Сидеров по повод думите на Симеонов към патриарха, бе: Това му изявление е поредната манипулация. Сидеров очевидно не знае, че в православието папа няма. Или пък знае, но може би така му е удобно да говори. В католическия свят папата е глава на църквата, нещо като духовен наследник на римския император. За дълъг период от време папата е бил дори с по-голяма власт от кралете - т.нар. папоцезаризъм. В православния свят е точно обратното. Всяка църква си има свой патриарх. А държавната власт винаги е била водеща - т.нар. цезаропапизъм. Посланията на Сидеров всъщност не са нови. Това е негова последователна позиция. От подобни изявления обаче резултатът е само един - симпатиите на българите към Русия все повече ще намаляват. Колко пък да сме русофили? Сидеров иска Симеонов да се извини за \"второразрядното съветско ченге\"", "date": "2018.03.08", "title": "Волен Сидеров вероятно е патриот. Но не български"}
