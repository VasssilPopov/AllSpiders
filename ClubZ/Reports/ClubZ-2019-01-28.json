{"url": "http://clubz.bg/78804-pyrvi_kadri_ot_biografichniq_%E2%80%9Etolkin%E2%80%9C", "text": "Първите кадри от чакания биографичен филм за Тед Бънди с участието на Зак Ефрон и Лили Колинс обиколиха социалните мрежи през изминалия уикенд. Вълнението от тях отчасти измести друг биографичен проект с участието на Колинс, за чиито първи снимки също бяха избрани почивните дни – филмът за живота на Джон Роналд Руел Толкин, сниман от финландския режисьор Доме Карукоски. Ще снимат биографичен филм за Джон Р. Р. Толкин В ролята на Професора ще влезе англичанинът Никълъс Холт, познат от „Лудият Макс: Пътят на лудостта“ (2015), „Маркъс“ (2002), сериала „Skins“… Скоро по кината ще може да го гледаме и в новия филм на Йоргос Лантимос „Фаворитката“. Роден през 1892 г. в Блумфонтейн, Южна Африка, Толкин остава сирак от тийнейджър, след като баща му умира от инсулт, когато е на 3 години, а майка му си отива вследствие на шестдневна диабетична кома 9 години по-късно. „Толкин“ на Карукоски ще се занимае с тези години, докато Толкин посещава училище в Бирмингам и намира приятели в компанията на аутсайдери. Ще покаже началото на кариерата му и първите дни на Средната земя. Официалните кадри от филма предлагат сцени от живота на Толкин като млад мъж, срещата му с бъдещата му съпруга и муза Едит (Лили Колинс) на фона на все по-застрашително приближаващата Първа световна война. И докато Едит вдъхновява няколко образа на елфически деви (Арвен във „Властелинът на пръстените“ и Лутиен в „Берен и Лутиен“), военният му опит оказва влияние на най-големите му творби – „Властелинът на пръстените“ и „Хобит“ и записките за „Силмарилион“. В един от кадрите виждаме началото на вселената на Толкин и Средната земя – Холт е застанал пред бюро до стена със скици на гигантски паяци, експерименти с елфическия език и многобройни карти. Сценаристи на филма са Дейвид Глийсън и Стивън Бересфорд. Освен водещата двойка Холт/Колинс, в „Толкин“ участват още Колм Мийни, Антъни Бойл, Патрик Гибсън, Дженевив О’Райли… Биографичният „Толкин“ ще тръгне по кината на 10 май 2019 г.", "date": "2019.01.28", "title": "Първи кадри от биографичния „Толкин“"}
{"url": "http://clubz.bg/78802-napuk_na_radev_bylgariq_e_sred_naj_oblagodetelstvanite_ot_plana_yunker", "text": "България е на седмо място от 28-те страни в ЕС по ползи от Европейския фонд за стратегически инвестиции, показват   публикувани от Европейската комисия. Сред видните критици на фонда у нас е президентът Румен Радев. При участие в среща на върха на ЕС в Брюксел през март 2017 г. той заяви, че България е направила \"компромис\", като е подкрепила създаването на фонда, известен още като \"плана Юнкер\" по името на инициатора му - председателя на Европейската комисия Жан-Клод Юнкер. Хибридът Радев Статистиката от края на ноември 2018 г. показва, че планът \"Юнкер\" е помогнал главно на малки и средни държави, или на страни преживели тежки икономически кризи: Гърция, Естония, Португалия, Испания, Литва, Латвия, които се подреждат по ползи от него преди България. Силни икономики като Германия, Франция и Холандия са съответно на 25-то, 11-то и 22-ро място. Класацията е направена по съотношението на инвестициите към брутния вътрешен продукт. Българските фирми ще имат достъп до 1,4 млрд. евро по плана \"Юнкер\" За времето от началото на плана през 2015 година до днес България е получила €419 млн. като преки инвестиции от Европейската инвестиционна банка (ЕИБ), които се очаква да мобилизират допълнителни частни капиталовложения в същите проекти €1,8 млрд., показват данните на Комисията. За цяла Европа планът \"Юнкер\" досега е мобилизирал инвестиции за над €371 млрд. или 0,6% от БВП на ЕС. До 2020 г. те трябва да стигнат €500 млрд. или 1,3% от БВП на ЕС.   Българските фирми ще имат достъп до 1,4 млрд. евро по плана \"Юнкер\"", "date": "2019.01.28", "title": "Напук на Радев България е сред най-облагодетелстваните от плана \"Юнкер\""}
{"url": "http://clubz.bg/78798-stroitelniqt_kontrol_proverqva_chetvyrti_stroej_na_pyrva_liniq", "text": "За няколко дни на Дирекция за национален строителен контрол (ДНСК) и се наложи да се активизира, за да направи проверки за строителство по Черноморието, разгневило мнозина поради факта, че дейностите се извършват все на първа линия. След като в края на миналата седмица стана ясно, че временно спират строежите на курортни обекти при къмпингите \"Градина\" и \"Арапя\" и при езерото \"Алепу\", днес от ДНСК обявиха, че ще извършат проверка и на строеж в курорта \"Св. Св. Константин и Елена\". Началникът на строителния контрол Иван Несторов ще инспектира на място обекта и ще даде брифинг по темата тази сряда, а в петък ще отчете и резултатите от проверките при \"Алепу\", \"Градина\" и \"Арапя\", съобщават от ДНСК. Зима е. На морето е горещо За новия строителен обект - в \"Св. Св. Константин и Елена\" - сигнализира във фейсбук Боян Георгиев. Той е заснел видео, на коет се вижда как на брега кипи усилена работа. В последствие стана ясно, че и този обект, както и останалите три в общините Царево и Созопол, е процедиран от министерствата и от местните власти, следователно е законен. Курортът изпълнява инвестиционната си програма за подобряване на материалната база с три проекта. Целта е да бъдат построени апартаменти, студия, басейн и ресторант към съществуващия в съседство 5-звезден хотел на обща площ 1400 кв/м. Вторият обект обаче се простирал на 27 000 квадрата, съобщава бТВ. Асфалтът се яде, дюната - не Галина Николова, мениджър \"Връзки с обществеността и реклама\" в курорта обяснява, че новият проект е продължение на изградения вече термален комплекс. От курорта обосновават строежите с идеята за развитие на комплекса като целогодишна морска и спа дестинация. По думите на Николова всички проекти на територията на общината имат всички строителни разрешителни. Строителните разрешения са издадени от Община Варна. Проектите са съгласувани с екологичното законодателство, уверяват и от РИОСВ-Варна. Асфалтът се яде, дюната - не", "date": "2019.01.28", "title": "Строителният контрол проверява четвърти строеж на първа линия"}
{"url": "http://clubz.bg/78803-germaniq_nqma_da_vyvejda_ogranichenie_na_skorostta_po_magistralite", "text": "Федералното правителство категорично отхвърля въвеждането на ограничения на скоростта по германските магистрали. Има далеч по-интелигентни мерки за опазването на климата в областта на автомобилното движение.  Това съобщи днес в Берлин правителственият говорител Щефен Зайберт. Същевременно говорителят на канцлерката Ангела Меркел посочи: Спорът около въвеждането на ограничения на скоростта по аутобаните възникна след предложение на правителствена комисия. На експертите от “Работна група 1” от националната платформа “Бъдеще на мобилността” беше възложено да разработят “нови креативни идеи” за щадяща климата мобилност.  Първото, което експертите предложиха, беше въвеждането на максимална скорост от 130 км в час по германските магистрали. Предложението категорично беше отхвърлено от федералния министър по траспорта Андреас Шойер, който по-рано лично беше свикал експертната група. В интервю за в. “Билд” министър Шойер окачестви въвеждане ограничение на скоростта като “налагане на юзди”. Той обърна внимание и на факта, че в глобален мащаб сигурността по германските аутобани е впечатляваща. Също и новата председателка на съуправляващия в Берлин Християндемократически съюз Анегрет Крамп-Каренбауер окачестви дискусията около въвеждането на ограничение на скоростта като безсмислена. Това било “дебат фантом”, който навеждал на мисълта, че целта е шофьорите да бъдат тормозени и наказвани. Крамп –Каренбауер посочи също, че по много от федералните шосета в Германия има въведено ограничение на скоростта, по улиците в населените места също. На друго мнение са от полицейския профсъюз, но от друга гледна точка. Политиците трябвало да се замислят за хилядите жертви и пострадали при катастрофи. Скоростта все още била убиец номер 1 по германските пътища. Ако целта била да има по-малко жертви, нужно било да се предприемат редица мерки. На първо място е налагане на ограничение на скоростта по магистралите на 130 км в час. Допустими били и изключения. Според пътните условия и при ненатоварени трасета скоростта би могла да е 150, дори 180 км в час. Според социологическо проучване 51 на сто от германците са за въвеждане на ограничение на скоростта по магистралите на 130 км в час. 47 на сто от запитаните са против. В крайна сметка решението е на правителството в Берлин – против!", "date": "2019.01.28", "title": "Германия няма да въвежда ограничение на скоростта по магистралите"}
{"url": "http://clubz.bg/78797-g_n_borisov_ne_mojete_da_ni_zabranite_da_vi_obichame_2", "text": "По странни нашенски обстоятелства създаването на нова политическа сила не минава около съмишленици, идеология, управленска платформа, а се концентрира около тялото на нейния лидер. И още по-любопитното - колко е къса крачката от превръщането на лидерската партия в политическа организация с натурален автентичен вождизъм. Независимо че минаха три десетилетия от ерата „един вожд-една партия-една държава“, горещите сърца на поетите с партиен билет не просто туптят с нова сила, но понякога надминават класически завети като: „Другарю Живков, дори и Вие не можете да ми забраните да Ви обичам“ (Л. Левчев); „Води ме, Партийо, води ме/ под свойте бойки знамена!“ (Хр. Радевски)  След като преди време ягодинската поетеса Магдалена Димитрова написа за вожда на ГЕРБ Бойко Борисов: „Призван си ти от Бога велик да ни бъдеш вожд със своя лик“, нейната колежка Зоя Симова увековечи в малко томче командния състав на управляващата партия. Откъс от „ беше самохвално разпространено в социалната мрежа от областния управител на ГЕРБ в Търговище Митко Стайков.  Книгата е не само с посвещение:  , но неговият „литературен Аз“ е вплетен в акростих, озаглавен: „Обичан и сърдечен.“  А можем само да си представим какви са поетичните въздишки около имената на водача Бойко Борисов, дали има повторения в цветните описания на подвизите и качествата с начална буква „ц“ в стожерите: Цветан Цветанов, Цецка Цачева, Цвета Караянчева.  Да, можем само да гадаем, защото г-н Митко Стайков не само изтри своята публикация в социалната мрежа, но и не показа останалото съдържание от „Личности на ГЕРБ“.  „Партията на великодушието“, както вече я нарече депутатът на ГЕРБ Георги Марков, отдавна развива добрите практики на позабравеното единовластие, все едно че е правоприемник на една друга партия. Защото тук няма вътрешна опозиция, няма и критичен стон нито към тялото на вожда, нито дори към тясното партийно ръководство.  Принципът „който не е с нас, е притив нас“ работи в пълна сила. Командният рефлекс „каквото каже Борисов“ е безупречно внедрен като механизъм на вътрешнополитическия живот на партията. И това трябва да е ясно за всички – както на президента Росен Плевнелиев, на когото често напомняха, че без ГЕРБ (разбирай Борисов) щеше да е никой в политиката, така и на позорно сменения бивш председател на Народното събрание Димитър Главчев. Колкото и е да парадоксално дори и в БСП, които не крият, че са наследници на Българската комунистическа партия (БКП), кипи от вътрешноопозиционен живот. Независимо от обществените „вини“, които могат да се припишат на тази партия. Там имаше марксисти на Минчо Минчев, пърха „лявото крило“ на Янаки Стоилов, винаги е имало колаборационисти и икономически кръгове, търсещи сътрудничество с ГЕРБ – като групата около Георги Гергов. От времето на Жан Виденов в левицата няма партиен лидер, който да е смятан за незаменим, партията без него да се разпадне или пък въобще да му се спестяват критики.  На обратния полюс действат политическите водачи в т.нар. дясно. След загубата на парламентарните избори през 2001 г. СДС беше разпарчетосан около фигурите на Надежда Нейнски (тогава Михайлова), „силните демократи“ на Иван Костов, „свободните дмеократи“ на Стефан Софиянски, „радикалите“ на Евгений Бакърджиев. Тяхната проява на вътрешнопартийна опозиционност се израждаше в партийно \"мравчене\". НДСВ, създадено околко „короната“ на Симеон Сакскобургготски, се саморазпадна. Днес голяма част от тези формации приличат на разпилени части от „лего“ - защото бяха или поне се опитваха да бъдат лидерски партии.     В кои от активните в момента партии се чува опозиционен глас. ДПС, горди членове на семейството на свободомислещите либерали, изгониха председателя си Лютви Местан само за 24 часа по команда. Партиотичните формации биха били безлични без несменяемите от години Красимир Каракачанов, Волен Сидеров и Валери Симеонов. Какво е „Воля“ без Веселин Марешки, а \"Движение 21“ без Татяна Дончева? А има ли опозиция в ансамбъла „Демократична България“? Колко от действащите политически формации биха имали свой собствен живот, ако днес бъдат отделени от политическото тяло на своя партиен водач. А още по-тревожно е какво се случва с формации мастодонти като ГЕРБ, който бяха създадени около харизмата на Бойко Борисов. Сега се чува и президентският глас на Румен Радев да подкрепи нова партия, която да е алтернатива хем на ГЕРБ, хем на БСП. Като че ли вождизмът е вграден в генома на българския политически живот.", "date": "2019.01.28", "title": "Г-н Борисов, не можете да ни забраните да Ви обичаме (2)"}
{"url": "http://clubz.bg/78805-ispaniq_ogranichi_skorostta%C2%A0po_nacionalnite_pytishta_na_90_kmch", "text": "Испания понижава максималната скорост по националните пътища от 100 на 90 км/ч, за да намали броя на произшествията, предаде Франс прес, като цитира изявление на министерството на развитието. Германия няма да въвежда ограничение на скоростта по магистралите Ограничението влиза в сила от утре за така наречените \"конвенционални пътища\", тоест национални двупосочни пътища без централен разделител, уточни министерството. То уточни, че именно на този тип пътища са станали средно около 77 до 80 на сто от катастрофите в Испания за последните пет години. Мадрид ограничава скоростта за движение до 30 км/ч От общо 1321 загинали при катастрофи по испанските пътища през 2017 г., 1013 са загубили живота си именно на такива пътища, посочи министерството. През миналата година катастрофите по тях са взели 877 жертви. То напомни, че тенденцията в ЕС е скоростта по подобни пътища да се ограничава до 90 км/ч, а някои страни, включително Великобритания и Швеция, са я ограничили до 80 км/ч. Мадрид ограничава скоростта за движение до 30 км/ч", "date": "2019.01.28", "title": "Испания ограничи скоростта по националните пътища на 90 км/ч"}
{"url": "http://clubz.bg/78800-facebook_s_novi_pravila_za_politicheska_reklama_za_evrovota", "text": "Европейските потребители на Facebook вече ще виждат кой е платил за политическите реклами, които виждат. А реклами ще могат да се купуват само от лица и организации, които са доказали пред социалната мрежа своята самоличност или автентичност. Това обяви Ник Клег, който беше министър във Великобритания, а сега отговаря за глобалните дела и комуникации на Facebook, на специална пресконференция, предаде \"Ройтерс\".  Новите мерки са насочени предимно към недопускане на чуждо влияние, дезинформация и манипулации на избори - като начало на изборите за Европейски парламент, които ще се проведат във всички страни членки на ЕС в края на май.   По-строгите правила за политическа реклама влизат в сила от месец март. Допълнителна информация за рекламодателя ще се показва не само за политически фигури и организации и публикации с призив да се подкрепи дадена партия или кандидат, но и при промотиране на съдържание, свързано с оспорвани и важни обществени въпроси. Такава тема е например миграцията. Информацията кой е рекламодателят ще бъде видима за потребителите, когато кликнат на съобщението към всяка реклама, която виждат -  \"платено от\". Линкът ще препраща потребителя към рекламната библиотека на Facebook, където той ще може да види до колко души е стигнала конкретната реклама, какви са демографските данни, колко е платено за нея и къде се разпространява Социалната мрежа ще иска и данни откъде идват парите за пускането на реклами. Във Великобритания, където функцията вече е налична, Facebook проверява активността на профила и иска пощенски адрес на потребителя, както и копие от личен документ. Мерки за предотвратяване на нарочни анипулации и дезинформация ще бъдат въведени и в страни, късето предстоят избори. Например в Индия, Украйна, Израел \"Фейсбук\" ще създаде и два нови регионални центъра – в Дъблин и Сингапур, които ще се занимават предимно с провеждането на изборите. Социалната мрежа обещава, че сайтове, които често разпространяват фалшива информация, няма да могат да рекламират във Facebook.", "date": "2019.01.28", "title": "Facebook с нови правила за политическа реклама за евровота "}
{"url": "http://clubz.bg/78793-afis_39_na_sto_smqtat_che_vlastta_zavisi_ot_biznesa_oshte_38_na_sto_che_dvete_sa_edno_i_syshto", "text": "Близо 63% или почти две трети от българите смятат, че имущественото неравенство се увеличава. На обратното мнение са само 7%. А всеки четвърти (26%) предполага, че социалните разлики остават на същото ниво. Възприятието за растящо неравенство е обратно пропорционално на доходите. Сред хората с до 150 лв. месечно на човек от домакинството, нагласата, че неравенството расте, обхваща далеч по-голям дял отколкото е средният за страната – 81%. В тази подоходна категория само 10%  смятат, че различията остават на същото ниво и нито един (0%) не е споделя мнението, че имуществената ножица се затваря. Тъкмо обратното се забелязва при хората, които разполагат с 1000 лв. или повече месечно. Те виждат далеч по-слаба динамика, отколкото забелязва населението като цяло. Само 48% в тази категория отбелязват растящо разслоение, 33% не виждат промяна, а 17% (или два и половина повече пъти от типичния дял) смятат, че неравенството намалява. Дали раздалечаването между българите в материалното измерение има връзка с политическата стабилност/нестабилност, с доверието, съответно недоверието към институциите? Запитани, „За кого, според Вас, работи политическата система в България“ – за богатите, за средната класа или за бедните?“ – само 7% преценяват, че тя изразява интересите на всички еднакво. Доминира отговорът, че статуквото работи за богатите (71%). Само 2% смятат, че работи за бедните. Още по-незначителен брой (2%) допускат, че установените порядки обгрижват с предимство „средната класа“. А 11% избират междинен отговор – че днешната система не работи за никого Само 4 на сто смятат, че бедните и богатите са равни пред закона. Според една четвърт - отговорът е уклончиво \"да\" - в някои случаи. За 69 на сто бедни и богати не са равни пред закона. \"Форбс\": България е на 46-о място по бизнес климат от 161 страни На въпрос „Доколко властта зависи от бизнеса?“, 39% оценяват зависимостта като „силна“, докато на обратното мнение са само 7%. А 38% виждат зависимост, заличаваща разграничението между двете. Те избират грубо-реалистичния отговор: „Властта е бизнес, бизнесът е власт“. Сред хората, които определят себе си като консерватори, привържениците на ГЕРБ или други десни партии,  почти двойно по-голям дял от средното смятат, че неравенството остава на същото ниво (съответно 44%, 42%, 41%).  Само че те са малцинство – съответно 5%, 23% и 2%.", "date": "2019.01.28", "title": "\"Афис\": 39 на сто смятат, че властта зависи от бизнеса, още 38 на сто - че двете са едно и също"}
{"url": "http://clubz.bg/78788-elena_joncheva_ktb_i_pone_edin_paradoks", "text": "БСП очевидно се опитва да превърне Елена Йончева в знаме, под което да свика борци срещу корупцията, антигербери, разочаровани от “Патриотите” плюс, естествено, собствените си избиратели. Знаме или билборд - това зависи от ракурса. Но от политическа гледна точка избраната от социалистите пропагандна линия изглежда правилна - говорителката на парламентарната им група Елена Йончева, разкрила порочни схеми на властта, е обект на атака и репресия от страна на управляващите и техния помагач прокуратурата. Така най-голямата опозиционна партия, паднала от власт заради корупцията по време на Тройната коалиция, днес призовава да се сложи край на атаките срещу политици като Йончева, които показват корупционните практики и злоупотребите в държавата. Конгрес на БСП: Елена Йончева разказва за \"най-големия политик сред мафиотите\"  Провелият се в събота конгрес на БСП подкрепи единодушно Йончева, ден по-рано лидерката на социалистите Корнелия Нинова обеща да привлече международна подкрепа в нейна защита, а председателят на ПЕС и бивш премиер по време на Тройната коалиция Сергей Станишев дори предрече, че обвиненията срещу Йончева може даже да я превърнат в герой. Дали? Елена Йончева, журналист и депутат от гражданската квота на БСП, е обвинена от прокуратурата в „изпиране\" на 333 000 евро от КТБ, извършено между 13 юни 2012 година и 6 ноември 2014 (датата, на която съдът обяви фалита на банката). Според обвиненията на специализираната прокуратура, Йончева е знаела, че парите са предварително източени от КТБ от мажоритарния ѝ собственик Цветан Василев. Усвоени са от самата нея чрез регистрирана съвместна фирма с офшорка от Вирджинските острови - по думите ѝ, за закупуване на техника, с която да снима документални филми за TV7. Да припомним, че КТБ - банката, в която бяха държани огромна част от парите на държавните фирми, е наляла над 300 милиона лева в медийната група TV7 и News7. Прокуратурата: Елена Йончева е знаела, че получава € 333 000 с престъпен произход Разследването срещу Йончева за офшорна фирма, свързана с Цветан Василев и КТБ, бе образувано през август миналата година по сигнал на депутатите от ГЕРБ Делян Добрев, Тома Биков и Антон Тодоров. Същите обвинения отправи още през октомври 2017 евродепутатът Николай Бареков. В телефонно интервю за Сашо Диков по спряната вече телевизия BiT Йончева заяви тогава следното: “Нямам и не съм имала офшорна фирма. (…) С КТБ не съм имала никакви взаимоотношения. Нещо повече - заедно с мои колеги в момента водя съдебно дело срещу телевизията за неизплатени бюджети на два от излъчените филма”. Във въпросното интервю Йончева обяснява, че като независим продуцент е снимала общо три филма за TV7, за което е сключвала договори с частната телевизия. Сега се оказва, че е получавала пари от КТБ за техниката за тези филми, за които през 2017 твърди, че два от тях не са платени. Кое е вярно? Впрочем, заедно с Иван Гарелов, Йончева беше водеща в TV7 на предаването “Оригиналът”, чийто продуцент, както бе обявено тогава, беше !no frame media, собственост на Емил Кошлуков и Виолета Сечкова. Журналисти и наблюдатели вече забелязаха парадокса в прокурорските обвинения: как е възможно Йончева да е била наясно с престъпния произход на въпросните 330 000 евро, след като в онзи период не само голяма част от държавните фирми и институции, но и цели общини и дори партии държаха парите си в КТБ - банката, чийто възход започна при Тройната коалиция и достигна апогея си при първия кабинет на Бойко Борисов. Казано другояче: със сегашните си действия прокуратурата е на път да увеличи избирателите на БСП и противниците на ГЕРБ - поради избирателния характер на наказателните си акции. Всеки, погнат от нея, става някак симпатичен. А обвинителите на Йончева могат първи да паднат в клопката. Защото истината за най-мръсната афера в България от началото на този век и до днес си остава неизречена, а сметката от няколко милиарда плащат данъкоплатците. Квесторите на КТБ - на съд за вреди на стойност 1 милион лева Корнелия Нинова, разбира се, е права да пита защо нито един политик не е обвинен, а сега идва обвинение за Йончева. Но самата Нинова, както и всеки друг от ГЕРБ, БСП и ДПС, години наред избягват умело двата слона в стаята - КТБ и Пеевски. И докато “гьолът” си стои, а всички действат по този начин, избирателните удари по политически противници ще продължат. В очите на стотици хиляди българи Елена Йончева ще си остане талантливият и упорит журналист-международник, който тича с камера в ръка по улиците на Халеб, интервюира най-опасните хора в Чечня и снима поредица за сомалийските пирати. Като депутат пък разкри роднински назначения в Хасково, показа пробитата ограда на границата с Турция и заговори за митичната “къща в Барселона”. А сега ни обещава разследване за корупция в правителството. Значи аферата “КТБ” е точно като за журналист от нейния калибър. Нали “трудните ситуации изискват нестандартни решения”, както беше казал Сергей Станишев при назначаването на Пеевски за шеф на ДАНС. Прокуратурата: Елена Йончева е знаела, че получава € 333 000 с престъпен произход Квесторите на КТБ - на съд за вреди на стойност 1 милион лева", "date": "2019.01.28", "title": "Елена Йончева, КТБ и поне един парадокс"}
{"url": "http://clubz.bg/78801-sramna_zaguba_za_yunosheski_nacionali_v_minsk", "text": "Юношеският национален отбор на България до 17 г. (родени след 1 януари 2003 г.) завърши с изключително тежко и срамно поражение на турнира \"Купа Развитие\" в Минск, Беларус. В мача за 7-8 място селекцията ни, водена от треньора Любомир Божанков, бе сразена от Белгия с 0:10. По пет гола паднаха в двете полувремена (по 40 минути - на тази възраст младите футболисти играят по толкова). В събота тимът ни загуби от Таджикистан след изпълнение на дузпи. В редовното време съперникът ни поведе в 64-ата минута, но само 6 минути по-късно Димо Кръстев изравни. При 11-метровите удари таджиките отбелязаха 3 гола, а българите - 2. На турнира в Беларус участват 12 отбора разделени в три групи. В \"А\" бяха домакините, Финландия, Таджикистан и Белгия. В \"Б\" - Исландия, Израел, Молдова и Грузия. Нашите бяха в \"Ц\", заедно с Украйна, Словакия и Литва. Финалът между Беларус и Израел е по-късно днес. Наесен този национален отбор на България ще играе първи етап евроквалификации.", "date": "2019.01.28", "title": "Срамна загуба за юношески национали в Минск"}
{"url": "http://clubz.bg/78795-nacionalite_zapochvat_na_evrovolej_sreshtu_gyrciq", "text": "Мъжкият национален отбор по волейбол ще започне участието си на Европейското през есента с двубой срещу Гърция, обяви родната федерация. За първи път домакини на шампионата ще бъдат четири държави - Франция, Белгия, Словения и Холандия. Срещата от група А ще се играе на 12 септември от 15:15 часа наше време в Монпелие. На следващия ден от 18:15 ч - в същия град, съставът ни излиза срещу Румъния. На 14 септември от 21:45 ч е срещата България - Португалия. На следващия ден селекцията ни почива, преди да излязе отново на игрището на 16-и, когато е сблъсъкът с домакина Франция. Срещата отново е втора в програмата и започва в 21:45 ч. На 17 септември е последният ни двубой в групата, а съперник е Италия. Началото е в 20:30 ч. За следващата фаза се класират първите 4 отбора от всяка група. Ще участват националните отбори на рекорден брой страни - 24. Финалът в Париж е на 29-и септември. Силвано Пранди се завръща начело на волейболистите Наскоро за селекционер на нашия отбор бе определен Силвано Пранди, който се завръща начело на първия ни тим. Ако не се случи нещо непредвидено, той ще изведе България на Евроволей. Преди това има и други турнири - Лигата на нациите и олимпийска квалификация.", "date": "2019.01.28", "title": "Националите започват на Евроволей срещу Гърция"}
{"url": "http://clubz.bg/78775-prezidentyt_na_2_g%C2%A0oshte_edno_takova_pravitelstvo_i_idva_smqna_na_sistemata", "text": "Антикорупционната комисия, прокуратурата и МВР „да навлязат и в старателно отбягвания периметър на властта“ в търсене на връзките между висшите политически кръгове и инвеститорите, печелещи крупни обществени поръчки.  Такъв апел отправи държавният глава Румен Радев, който днес заедно с вицепрезидента Илияна Йотова отчете втората си година на „Дондуков“ 2.  Отчет обаче на практика се чу много малко. В по-голямата част от изложението си Радев говори за теми, засягани в почти всяка негова публична изява – ерозия на демокрацията, потъпкване на права и свободи, в т. ч. свободата на словото и в частност по случая „Елена Йончева“, лобисткото законодателство, което по думите му настоящият парламент прокарва все по-често, корупцията и решението на кабинета да започне преговори със САЩ за закупуване на нов тип боен самолет, елиминирайки шведската оферта.  Държавният глава, който от едно известно време насам говори за обединение на нацията, което бе разтълкувано от анализатори като заявка за бъдещ политически проект, анонсира на финала създаването на съвет за стратегическо развитие на България към президентската институция, чиято цел ще е да разработи „алтернативи на институционалния блокаж на икономическия застой“. Радев даде и неясната засега заявка, че ако и следващият парламент формира безпринципни коалиции само в името на властта, „това ще е последното раздаване на картите в настоящата политическа система“. На въпрос би ли подкрепил референдум за смяна на политическата система, отговори, че законът за допитванията до народа е рестриктивен. Обяви обаче, че би подкрепил нов политически проект. След което се похвали какво е свършил за изминалата година като: десетки визити в чужбина и десетки посещения на чужди държавници у нас, защита на българския въгледобив на екологичния форум в Катовице и др. От отчета на Радев обаче стана ясно, че не кабинетът, а той е възобновил диалога с Русия, дал е идея за по-задълбочено икономическо сътрудничество с Китай и е допринесъл за свързаността на Балканите. Тези три неща са „гордост“ за „Дондуков“ 1. Президентът отчете, че „задълбочил диалога с лидерите на всички балкански страни“. Балканите бяха фокусът на българското председателство на ЕС в първата половина на 2018-а. „Посещението ми в Москва възстанови политическия диалог на най-високо ниво след дълго прекъсване“, посочи още държавният глава, визирайки срещата си Владимир Путин миналия май (в Сочи), породила спорове между ГЕРБ и президентството кой всъщност е възобновил въпросния диалог – защото веднага след Радев и премиерът Бойко Борисов посети Федерацията за разговори с руския държавен глава. От думите на Радев стана ясно, че той е бил двигателят за създаването на центъра за глобално партньорство с Китай. Въпреки че Борисов обяви тази идея преди форума 16+1 в София.  Държавният глава отчете още, че е наложил вето на различни закони седем пъти, от които само едно не беше преодоляно – това по закона за приватизацията (не мина, след като скандалът стана прекалено оглушителен, б.р.).  Отчете още, че е сезирал пет пъти Конституционния съд по други закони, като „в два от случаите НС само и тихомълком отмени атакуваните наредби“. Дотук обаче с отчета. Последваха критиките към управлението с акцент върху решението за изтребителите, законодателната дейност на Народното събрание и... Елена Йончева. По отношение на изтребителите Радев отново определи процедурата като опорочена. Правителството предложи, а парламентът възприе – да се започнат преговори със САЩ за придобиването на F-16, въпреки че американската оферта не отговаря на заложените от България критерии за цена, разсрочено плащане и пр. Така на практика бе елиминиран другият фаворит – шведският „Грипен“. В изявите си по повода председателят на парламентарната група на ГЕРБ и зам.-председател на партията Цветан Цветанов определя това решение като геостратегическо, европейско и евроатлантическо. Отговори и на критиките на управляващите, базирани на негово интервю от 2012 г., в което според тях определял F-16 като най-добрия избор, а сега се обявявал против. По думите на Радев „основната теза в статията е изборът на нов изтребител“, но към онзи момент сме имали заделени за целта едва 700 000 лева. След като на няколко пъти Радев спомена в изявленията си потъпкване на свободата на словотото, бе попитан дали визира случая с обвинената в пране на пари по линия на фалираната КТБ червена депутатка Елена Йончева. След което обаче заговори конкретно за Йончева и попита защо няма и други обвинени за аферата с КТБ по примера, по който тя е обвинена - че знаела за престъпния произход на средствата на банката. Според него, ако сега България кандидатстваше за влизане в ЕС, то нямаше да може да отговори на критериите за стабилност на институциите, гаранция за правата и свободите на гражданите и конкуренция в икономиката. Вместо това имало \"фаворизиране на корпоративния интерес и погазване на закона и стимулиране на бизнес кръгове чрез протекции и скандални обществени поръчки, а лобисткото законодателство задушава конкуренцията\". Нямало реформи, а раздаване на пари в изборната 2019-а. Радев даде заявка, че би подкрепил нов политически проект като контрапункт на настоящото управление. В този контекст бе попитан дали подкрепя референдум за смяна на формата на управление (каквото допитване не се разрешава по едноименния закон).  , посочи държавният глава и припомни, че сега е трудно един референдум на \"мине\". По отношение на президентските правомощия отвърна, че те намаляват с годините. Това се е случило и в мандата на предшественика му Росен Плевнелиев с неговото \"мълчаливо съгласие\". А дали ще иска увеличаване на правомощията на президента, Радев отвърна: В заключение посочи, че не вижда \"база за партньорство с правителството\". На въпрос за самокритика Радев не отговори.", "date": "2019.01.28", "title": "Президентът на 2 г.: Още едно такова правителство и идва смяна на системата"}
{"url": "http://clubz.bg/78782-germaniq_obmislq_da_spre_izpolzvaneto_na_vyglishta_sled_2038_g", "text": "Германска правителствена комисия постигна споразумение страната да спре използването на въглища за производство на енергия до края на 2038 г., предаде ДПА. Основната причина за решението са вредните емисии, които се отделят от горенето на въглища. Хиляди в Германия искат отказ от въглища  в енергодобива  Берлин също иска да запази глобалното затопляне под 2 градуса Целзий съобразно Парижкото споразумение от 2015 г. Европейският парламент одобри Парижкото споразумение Комисията трябваше да обмисли не само кога да бъдат затворени последните мини и електроцентрали, но и как би могло да се постигне това, без да се породят масови протести или да се навреди на икономиката. Между експертите имаше разногласия по ключови въпроси преди насроченото заседание в петък. В Германия въглищата местят селата Затова то продължи цели 21 часа. Основната цел бе да бъде договорена дата за прекратяване на използването на въглища за производство на електроенергия, както и да бъде обсъдено компенсирането на ресорните компании. Комисията може само да отправя предложения. Прилагането на нейните решения е от компетенциите на властите в отделните германски провинции и на федералното правителство, отбелязва ДПА. Решението да се прекрати използването на въглища за генерирането на енергия носи известна символика. На 23 юли 1952 г. влиза в сила Договорът на Европейската общност за въглища и стомана (ЕОВС), с който се създава общ пазар за двата ресурса между държавите членки, които са Франция, Германия, Италия, Белгия, Холандия и Люксембург. Така се неутрализира възможността за нов кървав конфликт (най-вече между Франция и Германия), тъй като интересите на държавите се сливат в ключовия за военното дело енергиен сектор. Въпреки че договорът не е подновен и активите на организацията са абсорбирани в Европейската общност през 2002 г., ЕОВС е първата стъпка в създаването на това, което днес наричаме Европейски съюз.  Берлин също предвижда да затвори всичките атомни електроцентрали в страната до края на 2022 г., припомня ДПА. Европейският парламент одобри Парижкото споразумение В Германия въглищата местят селата", "date": "2019.01.28", "title": "Германия обмисля да спре използването на въглища след 2038 г."}
{"url": "http://clubz.bg/78784-sinyt_na_minyu_stajkov_se_pribral_snoshti_s_taksi_sega_e_v_pirogov", "text": "Синът на бизнесмена Миню Стайков - Стайко Стайков, в момента е в болница \"Пирогов\", съобщи БНР. Според източници на националното радио младият мъж е бил отвлечен и пребит, след което захвърлен край София. Това се случва, докато Стайко Стайков е в бюлетина за издирване на \"Интерпол\". По-късно от СДВР дадоха подробности - Стайков се е прибрал снощи у дома си, закаран от такси. Тази сутрин в 9,12 ч близък негов приятел подал сигнал за лице в безпомощно състояние. Пристигнала линейка, бил прегледан, лекарите решили да го закарат в \"Пирогов\". Там полицаите вече са подали сигнал, че Стайков е бил отвлечен. До този момент полицията не е получавала такава информация. Днес полицията е говорила със Стайков, и за момента нямат  . Днес е назначена проверка и експертиза на здравословното му състояние. Станало е ясно, че отвлеченият вчера е разбрал, че е обявен за национално издирване. Миню Стайков получи инсулт. Но остава в ареста От \"Пирогов\" потвърдиха, че при тях има пациент на име Стайко Стайков, но не дадоха повече подробности за състоянието му. От СДВР съобщиха, че Стайков е имал рана на главата, която е зашита и третирана в \"Пирогов\", другите му наранявания са били леки - синини и охлузвания. За бТВ новините адвокатът на Стайко Стайков Лъчезар Таков каза, че тази сутрин е депозирал молба в Специализираната прокуратура за сътрудничество по случая \"Стайков\" и едва след това е разбрал, че клиентът му се намира в \"Пирогов\". По думите на адвокатът близки на Стайков са го открили в района на парк \"Витоша\" в безпомощно състояние, след като той сам им се е обадил и е поискал помощ. Таков се надява в рамките на деня да се срещне с клиента си. Босът на \"Винпром-Карнобат\" Миню Стайков е в ареста от началото на септември миналата година по разследване на прокуратурата и ГДБОП за производство на нелегални цигари, пране на пари и данъчни престъпления. Тогава Стайко Стайков не беше открит и затова бе обявен за издирване в \"Интерпол\".  На гледанията на мерките за неотклонение Стайков вече неотлъчно идва в количка, а адвокатите му казат, че е свалил повече от 10 кг ареста.", "date": "2019.01.28", "title": "Синът на Миню Стайков се прибрал снощи с такси, сега е в \"Пирогов\""}
{"url": "http://clubz.bg/78796-kak_da_se_sdobiesh_s_kartina_ot_tretqkovskata_galeriq_vlizash_svalqsh_q_ot_stenata_i_si_trygvash", "text": "Полицията задържа заподозрян за кражбата в Третяковската галерия в Москва, съобщиха руските власти. Вътрешното министерство на Русия съобщи днес, че картината на Архип Куинджи \"Ай Петри. Крим\" от 1908 г. е била открита, скрита на строеж извън Москва. Задържаният за кражбата е 31-годишен наркозависим и е бил под гаранция заради присъда за притежаване на наркотици от декември м.г., съобщава Радио Свободна Европа/Радио Свобода. Картина на Микеланджело изчезна от белгийска църква Платното беше открадното от галерията в неделя и то докато вътре е било пълно с посетители. Видео, публикувано от руски медии, показва как мъж спокойно влиза в галерията и необезпокояван от никого сваля картината от стена в една от залите. След което пак така спокойно си тръгва, понесъл платното, като минава през зала, пълна с посетители. Открадната от него картина изобразява планина на Кримския полуостров. Творбата е била застрахована за 185 хил. долара. Полицията обяснява пред ТАСС, че липсата на картината била установена след като органите на реда били извикани в галерията заради липсващо кожено палто и когато прегледали записите от камерите видели как мъж си отнася ценна картина навън. На видео, разпространено от руското МВР, заподозреният отрича всякакво участие в кражбата и твърди, че няма никаква представа защо е арестуван. \"Не извършвам кражби. Аз съм руски гражданин, който спазва законите. Не нарушавам Конституцията на Руската федерация и нейните закони\", казва мъжът и добавя, че никога не е бил обвиняван в никакви престъпления и че няма полицейско досие. Полицията съобщи, че се води разследване, за да се установи дали е имал съучастници. Италианска галерия си иска открадната от нацистите картина Куинджи (1842-1910 г.) е руски художник от гръцки произход, известен със своите пейзажи. Над похитената си картина той работи от 1898 до 1908 г.. Според данни на агенция \"Москва\" платното е застраховано за 12 млн. рубли. Оценъчната стойност на платното е 1 млн. долара. Една от картините на Куинджи беше продадена от \"Сотбис\" на аукцион за 3 млн. долара през 2008 г. \n\tТретяковската галерия е една от най-значимите руски галерии и е била мишена на престъпления множество пъти през последните години. През май 2007 г. една от най-ценните творби на Иля Репин беше повредена от мъж с метален прът. Италианска галерия си иска открадната от нацистите картина", "date": "2019.01.28", "title": "Как да се сдобиеш с картина от Третяковската галерия - влизаш, сваляш я от стената и си тръгваш"}
{"url": "http://clubz.bg/78785-kak_letishte_sofiq_nqma_da_nosi_imeto_jelyu_jelev", "text": "Инициативата столичното летище да носи името на първия демократично избран български президент Желю Желев удари на камък. Комисията по наименуване на обекти с национално значение и населени места към президентството е отказала да даде зелена светлина за това. Мотивът - нямало становища от институциите, както и обществен дебат по въпроса. За това става ясно от годишния отчет на комисията за дейността й през 2018-а. За отказа съобщи вестник \"24 часа\". Предложението за преименуване на летището, познато с името \"Враждебна\", дойде от Петко Симеонов и Соломон Паси, като за целта бе създадена и петиция на сайта  . Предложението бе адресирано до президента на България Румен Радев и бе от името на Инициативен комитет за отдаване на почит и увековечаване паметта на д-р Желю Желев. Предложение: летище София да носи името \"Желю Желев\" Комисията единодушно е взела решение предложението да не бъде подкрепено. Изтъкват се два мотива: липса на становище от Министерството на транспорта, информационните технологии и съобщенията, принципал на столичното летище, както и на такова от общината и липса на обществен дебат. Ето какво посочват от \"Дондуков\" 2: Справка в правилата за работата на Комисията по наименуване на обекти с национално значение и населени места към президентството, утвърдени с указ, показва, че звеното не е задължено да иска становища от други институции преди да вземе решение. Посочено е само, че \"заинтересованите ведомства и лица се уведомяват писмено за решението на президента по предложението на комисията\". При необходимост председателят на Комисията може да покани на заседанията представители на институции, граждански организации и пр., без те да имат право на глас. Улица \"д-р Жељу Желев\" во Скопjе/ улица \"Борис Трайковски\" в София\" Още през ноември в профила си във фейсбук началникът на кабинета на президента - Иво Христов, иронизира предложението. Впоследствие Радев се разграничи от думите му.  Улица \"д-р Жељу Желев\" во Скопjе/ улица \"Борис Трайковски\" в София\"", "date": "2019.01.28", "title": "Как Летище София няма да носи името \"Желю Желев\" "}
{"url": "http://clubz.bg/78789-dvojnata_igra_na_orban_s_evreite", "text": "Нов мемориал на Холокоста разделя еврейската общност в Будапеща заради подозрения, че чрез него премиерът Виктор Орбан се опитва да омаловажи ролята на унгарците в Шоа. \"Къщата на съдбите\", помещаваща се в бивша жп гара, където струпани \"конски\" вагони напомнят за депортирането на стотици хиляди унгарски евреи през 1944 г., е завършен през 2015 г. Държавата е инвестирала в него 24 милиона евро. Но той така и не отвори врати, тъй като главната унгарска еврейска организация Мазихиш - Федерация на унгарските евреи, и международни експерти изразиха недоверие към нейния научен съвет, който включваше и представител на мемориала Яд Вашем. В Изтока на ЕС - бум на ревизионизма за Холокоста Причината? - \"сериозни съмнения какво ще е историческото послание, което институцията носи\", обясни пред АФП председателят на Мазихиш\" Андраш Хейслер преди Международния ден на ООН в памет на жертвите на Холокоста. Около 600 000 унгарски евреи са загинали в нацистките лагери, депортирани за няколко месеца, благодарение и на усърдието на унгарската администрация и полиция. Още през 1920 г. страната приема първия антисемитски закон в Европа между двете войни - по инициатива на адмирал Хорти, който става съюзник на Хитлер и остава на власт до 1944 г. Обаче почестите, които Орбан отдава на Хорти, и откриването през 2014 г. на паметник, който представя Унгария като невинна жертва на нацизма, са породили страхове. Дали музеят няма да представи мъгляв исторически разказ или да омаловажи участието на страната в Холокоста? Орбан, който се представя като първия бастион в Европа срещу \"мюсюлманското нашествие\", през последните години прави многобройни жестове за сближаване с израелския министър-председател Бенямин Нетаняху, когото посрещна през 2017 г. в Будапеща, а после посети Ерусалим миналото лято. В същото време обаче той организира широка кампания срещу американския финансист от унгарски произход Джордж Сорос, осъдена от Световния еврейски конгрес заради антисемитски акценти. Изборът на една приближена на Орбан - Мария Шмид, за да проектира и управлява музея, потвърди страховете. Тази историчка на практика вече ръководи \"Дома на терора\" - спорен будапещенски музей, който според критиците приравнява комунистическите престъпления с тези на нацизма. Паметта за Холокоста избледнява В публикация през ноември, редактирана от Шмид, председателят на  Федерацията на унгарските евреи беше изобразен заобиколен от облак банкови книжа - изображения с антисемитски конотации.. Въпреки всичко това Будапеща, която официално е обявила политика на \"нулева толeрантност\" срещу антисемитизма, се защитава, че проявява добра воля по отношение на еврейската общност в Унгария, най-голямата в Централна Европа със 100 000 членове. Правителството отбелязва по-специално поставеното ударение върху Холокоста в учебните програми. Както и инвестициите за ремонт и поддръжка на многобройните синагоги и еврейски гробища.  \n\tВ опит да намери изход от задънената улица с музея, през септември то обяви, че прехвърля собствеността му на миноритарна еврейска организация - Обединена унгарска еврейска конгрегация (EMIH), свързана с ортодоксалното движение Хабад. Нейният ръководител равин Шломо Ковеш подчертава образователната роля, която трябва да играе музеят, който той се надява да привлича \"над 100 000 ученици годишно\".  Новата концепция на музея \"ще отразява вярно историята\" и институцията ще бъде управлявана по независим от правителството начин\", уверява той. Макар че правителството иска музеят да отвори врати от тази пролет, това едва ли ще се случи преди 2020 г., признава Ковеш. Според Кристиан Унгвар би било по-добре Будапеща да инвестира в съществуващия еврейски музей, вместо да упорства в създаването на една спорна структура. Паметта за Холокоста избледнява", "date": "2019.01.28", "title": "Двойната игра на Орбан с евреите"}
{"url": "http://clubz.bg/78792-razrabotva_li_riqd_balistichni_raketi", "text": "Във военна база в отдалечен район на Саудитска Арабия, изглежда се изпитват, а може би се и произвеждат балистични ракети. Това сочат мнения на експерти и снимки, доказващи, че е възможно в Саудитска Арабия да съществува същата програма, за която тя самата отдавна критикува своя най-голям противник Иран. Залогът около подобна програма обаче допълнително се покачва заради изказване от миналата година на саудитския престолонаследник, влиятелния принц Мохамед бин Салман, когато той заяви, че кралството няма да се поколебае да разработи свои ядрени оръжия, ако Иран го направи. С помощта на балистични ракети могат да се удрят с ядрени бойни глави цели на хиляди километри. Властите в Рияд и саудитското посолство във Вашингтон не отговориха на запитванията за коментар.  Наличието на подобна програма може още повече да обтегне отношенията със САЩ, дългогодишния партньор на кралството в сферата на сигурността, във времена когато двустранните връзки са подложени на изпитание заради убийството на коментатора на \"Вашингтон пост\" Джамал Хашоги и водената под саудитско командване война в Йемен. Джефри Луис, ракетен експерт в Института за международни изследвания в Мидълбъри, Калифорния, заяви, че когато се влагат сериозни средства в ракети, това често пъти е свързано с определен интерес към ядрените оръжия. На тези фотоизображения, за които първи съобщи вестник \"Вашингтон пост\", фокусът е върху военна база в района на град Дауадми, намиращ се на около 230 км западно от саудитската столица Рияд. Първо идентифицира базата изданието \"Джейнс дифенс уикли\" още през 2013 г., допускайки, че ракетните й площадки са така ориентирани, че от тях да се нанасят удари по Иран и Израел с балистични ракети, закупени преди това от кралството от Китай. Саудитският принц Салман се готвел да създаде атомна бомба На сегашните снимки, които са от ноември, се виждат сгради, изглеждащи достатъчно големи в тях да се произвеждат и зареждат с гориво балистични ракети. В един от ъглите на базата се вижда нещо, което очевидно е стенд за ракетни двигатели - от онези, на които ракетата се поставя легнала на една страна и се изстрелва пробно на място. Подобни изпитания са от изключително важно значение за страни, опитващи да произведат балистични ракети, казват експерти. Майкъл Елман, главният специалист по противоракетна отбрана във вашингтонския Институт за стратегически изследвания, също е разгледал спътниковите снимки и заяви, че както изглежда, те показват наличие на балистична програма. Остава въпросът обаче откъде Саудитска Арабия се е сдобила с техническото ноухау за подобен обект. Люис каза, че саудитският стенд прилича по дизайн на подобни съоръжения използвани от Китай, макар че е по-малък. Китайска военна подкрепа за кралството не би била изненада. Китайците все повече продават въоръжени безпилотни самолети на Саудитска Арабия и другите близкоизточни страни. САЩ обаче не продават такива технологии поради опасения от разпространение. Пекин продаде на Рияд и вариант на своите балистични ракети \"Дунфън\", единствените, за които допреди се предполагаше, че кралството има на въоръжение. Китайското министерство на отбраната засега отказва да отговори на отправеното в петък от Асошиейтед прес запитване за коментар. Нито Саудитска Арабия, нито Китай са страни по Договора за ограничаване разпространението на ракетната технология, споразумение отпреди 30 години, чиято цел е да ограничи разпространението на ракети с капацитет да носят оръжия за масово поразяване като например атомни бомби. Саудитска Арабия, както и Израел и САЩ, отдавна критикуват балистичната програма на Иран, разглеждайки я като заплаха за региона.  Техеран на свой ред, чиято ядрена програма засега е ограничена по силата на споразумението от 2015 г. със световните сили, настоява, че ядрената му програма е за мирни цели. Но западните сили отдавна се опасяват, че целта й всъщност е под прикритието на програма за граждански нужди да бъдат разработени ядрени оръжия, което Иран отрича. Иранците разчитат на балистични ракети, тъй като военновъздушните им сили са съставени предимно от изтребители отпреди 1979 г. Саудитска Арабия от друга страна разполага със съвременен авиопарк от самолети Ф-15, \"Тайфун\" и \"Торнадо\" - което повдига въпроса защо им е на саудитците да избират да разработват ракети. Елман, експертът по противоракетна отбрана, заяви, че макар и саудитските пилоти да са опитни, кралството пак се нуждае от американска помощ в логистиката. Същевременно Саудитска Арабия беше подложена на нападения с балистични ракети, изстрелвани от съседен Йемен от бунтовниците хуси, като някои от тях дори достигаха Рияд. Според изследователи, западни страни и експерти на ООН тези ракети са доставени на бунтовниците от Иран, нещо, което и бунтовниците, и Техеран отричат. Саудитска Арабия развива своя ядрена програма, а принц Мохамед, 33-годишният син на крал Салман, който е първи в линията на унаследяване на престола, заяви, че Рияд ще започне ускорено да разработва ядрени оръжия, ако Иран се сдобие с такива. Мохамед бин Салман  ще продължи да олицетворява бъдещето на Саудитска Арабия Ако има такава саудитска програма за балистични ракети, тя само ще затрудни допълнително усилията на САЩ и западните им съюзници да ограничат иранската програма за балистични ракети, смята СТРАТФОР, частната разузнавателна компания от Остин, Тексас. Според СТРАТФОР \"ако Саудитска Арабия достигне до фазата на тестовите изстрелвания, САЩ ще бъдат подложени на натиск да въведат санкции\", както направиха с Иран. Американският Конгрес започна да става все по-критичен към Саудитска Арабия след убийството на Хашоги на 2 октомври в саудитското консулство в Истанбул, което, както се твърди, е било извършено от представители на антуража на принц Мохамед. Конгресмените са ядосани и от водената от години война на кралството в Йемен. Ако саудитците произведат \"системи със среден обсег с капацитет да носят ядрени бойни глави, отговорът ще бъде много по-категоричен, но вероятно ще остане извън общественото полезрение\", каза Елман. \"Но от друга страна това може да предизвика бурни реакции в Конгреса, защото ще бъде възприето като поредното предизвикателно действие по отношение на САЩ и регионалната стабилност\", добави той. Мохамед бин Салман  ще продължи да олицетворява бъдещето на Саудитска Арабия", "date": "2019.01.28", "title": "Разработва ли Рияд балистични ракети?"}
{"url": "http://clubz.bg/78791-fajnenshyl_tajms_es_shte_triumfira_nad_populizma", "text": "Докато евроизборите наближават голямата тревога на деня е, че се очаква антиевропейските сили - популистки движения най-вече десни, но и леви - да се представят много добре на изборите през май, предаде \"Файненшъл таймс\". Проучване: Европа е все по-разделена преди евроизборите Според прогнозата на \"Europe Elects\", събирана от национални анкети, антисистемните партии (повечето силно критикуват ЕС, докато някои от тях дори са въобще срещу международното сътрудничество) могат да попълнят около една трета от местата в Европейския парламент.  Критиките срещу Съюза постепенно нарастват от началото на хилядолетието. Недоволството обаче не е равномерно разпределено, което демонстрира, че скорошните икономически спадове са ключов фактор за нарастването му. Авторитарни системи, популизъм, капитализъм. В какво време живеем? Как ще въздейства това над Европейския съюз е най-същественият въпрос. Но Европа и преди се е сблъсквала с подобни препятствия. Заплахата от антиевропейска вълна не е от днес - още през 2014 г. анализатори изразяваха притеснения от успеха на антиевропейски партии на изборите преди почти 5 години. Тогава Партията за Независимост на Обединеното кралство (Юкип), Националния фронт на Марин льо Пен и Движението \"Пет звезди\" се представиха много добре. Фараж: Брекзит е победа за обикновените, почтените хора Но Николас Верон, в блог за мозъчния тръст \"Брюгел\", изрази различна, но правилна позиция, че Европейската общност се е изправяла срещу дори по-сериозни антисистемни формирования на изборите в началото на 80-те.  Верон разлежда резултатите от първите избори за ЕП (през 1979 г.) досега и отчита, че актуалната антиевропейска вълна и преди се е проявявала. Но Европа винаги е успявала да я преодолее. Въпреки че общият вот за традиционните Европейска народна партия (ЕНП) и Партията на европейските социалисти (ПЕС) най-вероятно ще постигне антирекорд, \"европейският мейнстрийм\" (в него участват либералите и \"зелените\", които са твърди проевропейци) е по-силен от всякога. Антисистемните сили са дори по-слаби от предшествениците си преди 40 години. Това показва защо не трябва да се гледа само към близкото минало. Данните от 2 000-та година насам, с които често се изчерпват повечето анализи за съвременното положение на Съюза, обхващат възхода на антиевропейските настроения, но не и предхождащия ги упадък. По-отдалечената перспектива не само показва, че Европа и преди се е сблъсквала с подобни проблеми, но и че обстоятелствата не се различават особено. В началото на 80-те станахме свидетели на конвулсиите на деиндустриализацията и антисистемните сили се възползваха от това. Така правят и сега след последиците от финансовата криза и лошата реакция на политиците.  Трябва да обърнем внимание на факта, че когато икономиката бе стабилна през 90-те и в началото на ХХI век, антиевропейската вълна се оттегли. Това, което се е постигнало в миналото, със сигурност може да се постигне отново. Но ще стане само ако се поучим не само от грешките в миналото, но и от успехите. Авторитарни системи, популизъм, капитализъм. В какво време живеем? Фараж: Брекзит е победа за обикновените, почтените хора", "date": "2019.01.28", "title": "\"Файненшъл таймс\": ЕС ще триумфира над популизма"}
{"url": "http://clubz.bg/78786-63_na_sto_ot_amerikanci_protiv_vynshnata_politika_na_trymp", "text": "Повечето американци не одобряват външната политка на президента Тръмп, според изследване на Асошиейетед прес. Половината граждани на Щатите смятат, че позицията на държавата на световната сцена ще пострада през следващата година.  Цели 63 процента от населението на САЩ са против външната политика на Тръмп, докато 35 процента я одобряват.  Изследователите също констатират, че  39 процента от американците одобряват изтеглянето на армията от Сирия, докато 35 процента са против. Останалите 26 нямат твърдо мнение по въпроса. Тръмп: Сирия е загубена, тя е пясък и смърт Около 55 на сто са силно загрижени от екстремистките групировки, докато 29 процента определят заплахата за по-слаба. Половината от американските граждани са притеснени от ядрените програми - на Северна Корея (52 процента) и на Иран (48 на сто). САЩ стягат примката от санкции около Иран Според изследването американците повече се страхуват от Русия, отколкото от Китай - 47 процента определят влиянието на Москва за опасно, докато на Пекин - 40 на сто. Изследването служи като поредното доказателство за поляризирането на американската политическа система - демократите и републиканците сред електората са силно разделени в подкрепата си за Тръмп и външната му политика не прави изключение: Външната политика на Тръмп е одобрена от 76 процента от републиканците и 8 процента от демократите. Решението на президента да изтегли американските войски от Сирия и Афганистан  е подкрепено от 56 от републиканците и 26 процента от демократите. Около 43 на сто сред демократите желаят Щатите да заемат по-активна роля в света, докато 23 процента са на коренно противоположно мнение. Останалите 32 процента са доволни от настоящата позиция на страната. Републиканците отново се противопоставят - 40 процента от тях казват, че Америка трябва да бъде по-изолационистистка, докато 46 на сто определят настоящата роля на страната в световните дела като достатъчна. Едва 13 процента от републиканците искат Щатите да вземат по-дейно участие в международните отношения. Какво спечелиха и какво загубиха демократи и републиканци след изборите? Докато 44 процента от републиканците смятат, че глобалната позиция на нацията ще се подобри или запази в същото положение през следващата година, цели 77 от демократите са много по-черногледи. САЩ стягат примката от санкции около Иран Какво спечелиха и какво загубиха демократи и републиканци след изборите?", "date": "2019.01.28", "title": "63 на сто от американци против външната политика на Тръмп"}
{"url": "http://clubz.bg/78783-atlantiko_zashto_se_sriva_rejtingyt_na_putin", "text": "Защо се срива рейтингът на Владимир Путин? На този въпрос е посветено интервю във френското издание “Атлантико” с Жан-Робер Равио, доктор по политически науки и по история на съвременната руска цивилизация в парижкия университет Париж-Нантер-ла Дефанс, съобщава Нюз.ру. Засягайки темата за причините по спада на доверието към Владимир Путин до 33 на сто, ученият отговаря: Събеседникът на изданието подчертава: За една година: рейтингът на Путин с 10 процента надолу От самото начало на последната президентска кампания Владимир Путин преориентира политическия си курс по посока на вътрешната политика и по-конкретно върху въпросите за икономическата и социалната политика, отбелязва още д-р Равио и допълва: Д-р Равио по принцип не подлага на съмнение доверието към Путин като държавен грава, стремящ се към роля на Русия на международната арена, но уточнява: Пенсионната реформа срина рейтинга на Путин в Русия Според френския учен при липса на организирана, мощна и единна опозиция начело с лидери, заслужаващи доверие, които да са в състояние да се явят като сериозна алтернатива на Путин, то от политическа гледна точка той няма от какво да се бои. Пенсионната реформа срина рейтинга на Путин в Русия", "date": "2019.01.28", "title": "\"Атлантико\": Защо се срива рейтингът на Путин"}
{"url": "http://clubz.bg/78780-soros_naddava_za_polsko_radio_upravlqvashtite_shte_mu_prechat", "text": "Финансистът Джордж Сорос иска да купи радио в Полша. Говорителка на  управляващите консерватори обаче обяви, че властта не бива да допуска международия спонсор на либерални и мултикултурни каузи до националния медиен пазар. Американският милиардер от унгарски произход се е съюзил с полската издателска група Agora SA, за да наддава за Radio Zet, което сегашната му собственичка, чешката компания Media Invest, обяви за продажба, съобщи агенция Блумбърг (Bloomberg). Тя добави, че Полша трябва да увеличи дела на местните собственици на медии. Скандалът се разразява пет месеца преди изборите за Европейски парламент. Управляващите в Полша са на нож с Европейската комисия, която задейства срещу страната процедура за лишаване от членски права в ЕС заради законодателство, което според Брюксел поставя правосъдието под правителствен контрол. Сорос е обществен враг за консервативните евроскептични правителства в Централна Европа, каквито са полското и унгарското. В Унгария кабинетът на министър-председателя Виктор Орбан принуди финансиран от милиардера университет да се изнесе от страната и прокара законодателство, което затруднява дейността на чуждестранни фондации като Соросовата \"Отворено общество\". Тези мерки бяха съпроводени и с пропагандна кампания на управляващите срещу нейния собственик. Според Блумбърг за радиото наддават още Fratria, издател на проправителствения седмичник Sieci, PMPG Polskie Media SA и местният бизнесмен Збигнев Якубас. ", "date": "2019.01.28", "title": "Сорос наддава за полско радио. Управляващите ще му пречат"}
{"url": "http://clubz.bg/78787-nad_1_mlrd_evro_globi_v_evropa_za_narusheniq_vyv_farmacevtikata", "text": "Европейската комисия представи днес доклад за прилагането на законодателството в областта на конкуренцията в производството и разпространението на лекарства. Докладът обхваща последните десет години. По отношение на споразуменията в разрез с правилата за конкуренцията и случаите на злоупотреба с господстващо положение ЕК и националните власти в ЕС са разследвали над 100 случая и са приели 29 решения. В тези случаи службите по конкуренцията са разследвали и наказали действия в нарушение на европейските правила, довели до по-високи цени на лекарствата. Служители на Здравната каса присвоили 1 млн. лв. от лекарства за хепатит Най-често са били установени случаи на отстраняване на съперници, за да се отложи навлизането на пазара на генерични лекарствени средства; подялба на пазара/определяне на цените; споразумения \"плащане с цел забавяне\", при които дружествата за производство на оригинални лекарства и дружествата за генерични лекарства постигат тайно съгласие да държат генеричните средства извън пазара и след това си поделят получената печалба. Няколко разследвания са били свързани с прекомерни цени за лекарства, незащитени с патент. Наложени са били глоби за над един милиард евро, а дружествата са били заставени да поемат правнообвързващи задължения, за да прекратят незоконосъобразното си поведение. По-високите цени могат да произтичат от сливания между фармацевтични дружества, при които образуваното дружество придобива по-силна позиция в ценообразуването. За да се предотврати прекалената концентрация в рамките на фармацевтичните пазари, ЕК е направила преглед на над 80 подобни сливания. Опасения, свързани с конкуренцията, са били установени в 19 случая, при които сливанията биха довели до увеличение на цените, пише БТА. ", "date": "2019.01.28", "title": "Над 1 млрд. евро глоби в Европа за нарушения във фармацевтиката"}
{"url": "http://clubz.bg/78781-ako_komunizmyt_be_probvan_pyrvo_na_kino_video", "text": "След многократни отлагания, един от най-амбициозните, дългоочаквани и необичайни проекти в историята на руското  кино стигна до своята премиера в Париж в края на тази седмица. „Дау“ от Иля Хржановски, първоначално замислен като житейската история на великия физик Лев Ландау, се превръща в плашещ със своето величие и безпощадност портрет на съветската епоха, пише в Работата по постпродукцията на „Дау“ – обработка, монтаж, дублаж и превръщането на 700 часа филмов материал в завършени филми, заснети в продължение на няколко години в Харков, Санкт Петербург, Москва – стана своеобразно полумитично действие. Провежда се в огромно имение в Лондон на площад „Пикадили“, една от най-престижните и скъпи зони не само в британската столица, но и в света. Имението на „Пикадили“   се превръща в едно от най-интересните места в Лондон през тези няколко години. За да се влезе в него – само с покана – трябва да минете през караулка, подредена по подобие на контролно-пропускателни пунктове в типично съветски стил от 50-60-те години и да ви проверят пазачи, облечени в строги съветски костюми. След като съвсем модерна малка цифрова камера фиксира изображението ви в електронната си памет, от вас се изисква да въведете името си на ръка и да се подпишете в огромна присъствена книга съветски образец  Загадъчното вътрешно пространство е достъпно само с придружител. Тук светът на съветското минало се съчетава с най-съвременни системи за сигурност. Пълно е със съветски плакати, знамена, образци на съветската пропаганда и предмети от съветския бит. В слабо осветените коридори и по стълбищните площадки са поставени изкусно направени, реалистични манекени, облечени във военни униформи или цивилни костюми по модата от 30-те, 40-те и 50-те години. Звучат песни от съветския период. В една от стаите цялата стена е превърната в иконостас от съвременни монитори – поне 20, и на всеки един от тях, без звук и независимо един от друг, се въртят хроники от довоенните и следвоенните години. Шест години по-рано лондонското студио на „Дау“ още не е било на „Пикадили“, а е заемало „само“ един етаж в офис сграда в не по-евтиното лондонско Сити – тогава работата по монтажа едва е започвала. През следващите години постепенно студиото на „Пикадили“ се е превърнало едва ли не в „главен храм“ на руската   бохема в Лондон. Нищо чудно – интересът към легендарния проект, неговите създатели, необичайното здание и гостите, сред които медийни персони, артисти, музиканти и даже олигарси, е голям. При това асортиментът от алкохол непрекъснато се разширява и вече включва екзотични напитки като тинктура от гениталии на северни елени! Изобилието от закуски и лакомства също е тематично – и неизменно съветско в гастрономическия си генезис – херинга с картофи, кисели краставички, пелмени, борш… които акуратни сервитьорки изнасят по всяко време на деня и нощта от кухнята, скрита някъде в дълбините на сградата. Но още по-поразителни са обемът и мащабът на готвещото се в кинокухнята. Става дума за 13 (!) пълнометражни игрални филма – всеки със своя история, тв сериал, документален филм и специална онлайн медия. Готовият продукт се показва само на избрани – често отново в най-неподходящо време, например в полунощ. Кореспондентът на Би Би Си също е поканен на скрийнинг. За три-четири сеанса, по три-четири часа всеки поканен зрител видял няколко от игралните филми, два епизода от тв сериала, най-интересните моменти от проекта. Зрителят гледа сам в малък, но удобен киносалон и съдържанието на всеки сеанс се определяло лично от Хржановский. Журналистът описва 43-годишния Иля Хржановски като  . Той е син на забележителния съветски аниматор Андрей Хржановски. Всеки си спомня „Веднъж беше Козявин“ и „Стъклена хармоника“ и особено обичания филм с анимираните рисунки на Пушкин. Съвсем наскоро Андрей Хржановски направи „Стая и половина“ за Бродски и по Бродски. След като завършва ВГИК в класа на Марлен Хуциев и няколко години работа в рекламата, Иля става известен с филма „4“ – странна, трудна, фантасмагорична екранна версия на сценария на Владимир Сорокин. Филмът получава „Златен Кактус“ в най-неортодоксалния, известен с авангардните си тенденции Ротердамския кинофестивал. Този филм в много отношения определя естетиката на Хржановски – продължаващо дълги часове, дни и седмици вживяване в живееща в собствената си среда, но в екстремни условия, общност. Режисьорът проявява и склонност към култовите герои – успява да се вмъкне в лентата си Сергей Шнуров, Леонид Федоров, Константин Мурзенко и дори легендарния Алексей Хвостенко. Първоначалната идея за „Дау“ идва от публикуваните през 1999 г. спомени на вдовицата на Ландау Конкордия Дробанцева. Смята се, че това, което е привлякло Хржановски към тази история, е скритото в нея съчетание от гениалност и сексуално експериментиране – между съпрузите Ландау е бил сключен екстремен за съветската реалност „договор за свободна любов“. Скоро обаче става ясно, че изпълнените с нарцисизъм мемоари на възрастната жена ни най-малко не отразяват нарастващата като снежна топка грандиозност на режисьорския замисъл. За написването на сценария отново бил привлечен Сорокин. След заснемането на няколко сцени в Москва и Ленинград, екипът на филма се мести в Харков, Украйна, където като главен герой на филма постепенно се оформя не Ландау, а Институтът. Институтът като модел на обществото и модел на страната в определена епоха. Има няколко причини, поради които основната част от филма е заснета в Харков. Първо, през 30-те в продължение на пет години Ландау е работил в Украинския физико-технологичен институт и в този смисъл изборът на средата съответства на историческата истина. Второ, харковската градска среда, която е характерна за епохата, е запазена в много по-голяма степен, отколкото тази в Москва. Трето, в годините преди анексията на Крим, когато изобщо не е имало руско-украинска конфронтация, в руско-говорящия Харков тя едва се е забелязвала; преговорите с властите, приветствали пристигането на голям филмов проект, са били много по-лесни, отколкото с капризната московска администрация. Достатъчно е да се каже, че във филма украински политици – тогавашният шеф на харковската администрация Михаил Добкин и министърът на извънредните ситуации на Украйна Нестор Шуфрич – са се съгласили да влязат в ролите на първия секретар на градския комитет, съответно на украинската комунистическа партия, и на народния комисар на тежката индустрия. И накрая, в Харков е значително по-евтино. Парадоксално, но пристигнал в Харков заради конструктивистката архитектура, Хржановски не останал доволен от образците на този стил в града и построил свой собствен Институт на територията на изоставен стадион – зловеща сграда в стила на преувеличен конструктивизъм с монументални сърпове и чукове и двор, ограден с високи непроницаеми стени. Това не били декори, нито ограден павилион в обичайния кинаджийски стил. Това била истинска съветска научна институция – с истински учени, истински експерименти, истински апартаменти и общежития, в които живеели специалисти и помощен персонал: охрана, служители в бюфета, портиери и милиционери. Хората получавали заплата в съветски рубли и си купували с тях в столовата съветски храни и напитки. На територията на Института не бил допуснат нито един предмет от живота на XXI век, чак до бельото. За използването на думи и понятия, които нямат връзка с времето на действие, всеки участник в снимачния процес бил глобяван. Публикувал се институтски вестник, провеждали се партийни и профсъюзни събрания, функционирал Първи отдел, съставен от бивши служители на КГБ, изпълняващи обичайните си задачи – строго следене за дисциплината и правилните идеология, идеологическите възгледи, груби, понякога жестоки наказания за нарушителите, склоняване на служители към доносничество. Така Институтът съществувал почти три години – от 2008-а до 2011 г. Всеки месец бил равен на една година, така че били обхванати три десетилетия – от средата на 30-те до средата на 60-те години. Този истински сюрреалистичен свят почти през цялото време бил следен от кинокамери, ръководени от изтъкнатия немски оператор Юрген Юргес, работил с Фасбиндер, Херцог и Вендерс. Постепенно ставало ясно, че възникващата кинематографична структура не може да се впише в нито един, дори най-свободния сценарий, че институтската реалност, дори и да е подчинена на желязната воля на режисьора, живее със свои собствени закони и формира много по-ярка и по-впечатляваща художествена материя. Хората живеели живота си – работели, правели интриги, карали се, предавали се един-друг, занимава ли се със секс, мамели се, изяснявали отношенията си. Бързо свикнали с камерите и почти спрели да ги забелязват – още повече, че те не снимали непрекъснато. Но правилата били така измислени, че се налагало да се спазват и в живота, независимо дали камерите снимат, или не. Всичко това правело Хржановски беше повече от щастлив. Като режисьор-постановчик вече не на кино, а на грандиозен социално-исторически експеримент, той, като демиург, извисил се над всичко случващо се, улавял и дори умело провокирал скритите в дълбините на човешките души, но излизащи наяве при екстремни условия тайни импулси, желания, мечти, отчаяния, надежди и разочарования. В информацията за медиите за „Дау“ се посочва, че в проекта има 400 „основни“ роли и 10 хиляди статисти. Огромното мнозинство от тези хора не само не са професионални актьори, но те са били поканени в Института да изпълняват своята основна не-филмова работа. Сред тях имало учени: математици, физици и биолози, от съвсем млади хора и студенти до най-големи специалисти професори и академици. Някои, като лауреатът на Нобелова награда Давид Грос, били там за кратко, други, като професор Андрей Лосев, живели в Института от години със семействата си и решително, с шокираща самоотверженост отдавали пред камерата не само професионалния си живот, но и личния – с конфликтите, скандалите и секса. Появили се и персонажи от московската бохема, за които пътуването до Института станало вълнуващо психеделично пътешествие. Сред епизодичните герои проблясват бившият генерален директор на „Комерсант“, а след това на „Ведомости“, Демян Кудрявцев, режисьорът Александър Щайн и много други. Има и световни фигури от изкуството – изтъкнатия режисьор Анатолий Василев, който играе академик Крупица  , един от най-ярките герои на съвременното изкуство Марина Абрамович, известния оперен режисьор Питър Селърс и фотографа Борис Михайлов. Изброяването може да продължи още дълго. Подобно на класическите британски костюмни драми като „Имението Даунтън“, „Дау“ перфектно възпроизвежда жестоката кастовост на уж безкласовото съветско общество – контрастът между условията и начина на живот на елита и техните служители е шокиращ. Ключов бил изборът на изпълнителя на главната роля  . Самият той харизматична личност, Хржановски, остро се нуждаел от изпълнител, който да се притежава не само характерната дълга фигура и заостреното, тясно лице на Ландау, но и уникалната му харизма. Изборът паднал върху звездата на класическата музика, гръцкия диригент Теодор Курентзис, живеещ от няколко десетилетия в Русия. През 2011 г., след края на снимките, Институтът бил тържествено разрушен, а сред останките му била организирана грандиозна вечеринка – със съвременна модерна музика, а не съветско ретро. След това настъпил дългият седемгодишен период на монтаж и пост-продукция в Лондон, чиято кулминация стана провеждащата се тези дни в Париж премиера. Как толкова мащабен и нетрадиционен като форма и съдържание материал да бъде представен на зрителите? Това е необичаен проблем. Нестандартният проект изисквал нестандартно решение. Дори фестивалът в Кан – най-авторитетният, престижен и толкова изкушаващ в продължение на няколко години   вече не изглеждал очевиден и достатъчен като размах. Хржановски замисля три последователни премиери в три европейски столици: Лондон, Париж и Берлин. Първата, предвидена за Берлин и в пълно съответствие с обхвата на целия проект, трябвало да започне в реконструирания фрагмент от Берлинската стена. В резултат на дългите преговори обаче берлинските власти отказват да дадат съгласие – споменът за бариерата на омразата, която разделя града, все още е твърде болезнен, а берлинчани не била искат да го събудят, дори само за известно време. В Париж екипът на филма среща повече разбиране. Два театъра в самия център на френската столица – „Шатле“ и „Театър де ла Вил“, стоящи точно един срещу друг – се оказват в период на реконструкции и можели без особени щети за основната си дейност да представят инсталациите и да покажат филмите „Дау“ в своите салони. „Шатле“ не за първи път приема да представи ново дръзко руско изкуство. Там, преди повече от век Дягилев поставя своите „Руски сезони“, именно на тази сцена през 1913 г. публиката освирква и сипе ругатни по превърналия се впоследствие в класика балет на Стравински и Нижински „Пролетно тайнство“. Но този път инсталацията в „Шатле“ е съпроводена от специално написана музика от Брайън Ино. Отначало за създаването на единно пространство има предложения между двата театъра през площада да се покара мост или да се изкопае тунел, но за добро или зло не се получава нито мост, нито тунел. В деня преди откриването повечето от пристигналите специално за премиерата журналисти така и не успяват да посетят инсталацията в Центъра „Помпиду“, където, както обещават, в специално обзаведена стая по време на дните на парижката премиера – до 17 февруари, учени от Института ще живеят и работят пред очите на зрителите. Както стана известно в четвъртък, 24 януари, вечерта, откриването на „Да,“ в Париж се отлага в очакване на разрешение от полицията. Предполага се, че то ще бъде дадено в най-скоро време. Филмите ще бъдат прожектирани по 24 часа в течение на 24 дни. Ако искате да ги гледате, трябва първо да се сдобиете с „виза“, която се издава след попълване на специална анкета. Визата може да е за шест часа  , за 24 часа   или за цялото време на премиерите  . Създателите на филма си дават сметка за шокиращия и потенциално травматичен за зрителите характер на някои кадри и са се погрижили за специално подготвени кабинки – тип църковна изповедалня, но не от дърво, а от огледала – където желаещите могат да споделят впечатления и да търсят утеха в разговори с психолози и свещеници от всички вероизповедания: от равини до шамани. Дори и всички зрители, които могат да бъдат настанени по 24 часа за 24-те дни в двата театъра, да си купуват най-скъпите билети, парите, събрани от парижките премиери ще бъдат като капка в морето   в сравнение със сумите, които през 13-те години на проекта „Дау“ са наливали инвеститорите. Размерът на тези суми не е разгласен, в пресата се мяркат различни оценки, но мащабът на случилото се и на случващото се предполага бюджет като на голям холивудски блокбъстър. Възвръщаемостта на вложенията, дори и при най-благоприятното развитие на обстоятелствата, изглежда, меко казано, съмнителна – и тази страна на проекта е едва ли не най-загадъчната. Дълго време името на основния инвеститор се пазеше в тайна, като цяло участниците в проекта не го афишираха, но тайната отдавна се превърнаха в публична. Основният източник на финансиране е руският олигарх Сергей Адониев, съсобственик на „Yota Devices“ и спонсор на президентската кампания на Ксения Собчак. Адониев е известен филантроп, освен „Дау“ той подкрепя Теодор Курентзис и московския театър „Электротеатр Станиславского“. Той е дори лауреат на наградата на Министерството на културата на Русия „Патрон на годината“. Но мащабът на „Дау” далеч надхвърля всички други проекти на Адониев и ако наистина става дума чисто меценатство, то предизвиква учудване на границата на недоумението. Андониев има и българска връзка. На 21 януари 2019 г. медиите у нас съобщиха, че българският паспорт, който му е бил издаден още през 2008 г., за да пътува свободно из Европа, му е бил отнет. Това е станало още през май 2018-а, след като като българските власти получиха информация за осъдителна присъда в САЩ от 1998 година, когато Адониев е лежал 30 месеца в американски затвор. Руски милиардер остана без българско гражданство заради присъда в САЩ Освен чисто материалния, финансирането на проекта има и още един аспект, който придоби политически смисъл. Отначало средства за производството на „Дау“ осигуряваше руското Министерство на културата. Само че според условията на финансирането, проектът трябваше да бъде реализиран в определен срок. И когато това не се случи, през 2015 г. министерството си поиска парите обратно – и те бяха върнати. Затова пък „Держкино“ – държавната филмова агенция на Украйна – независимо от пропускането на всички срокове, не поиска връщането на своите инвестиции, направени по време на снимките в Харков. В резултат дойде и показът в Киев на пет и половина-часовата версия на филма – една от многото възможни версии на „Дау“ – в Киев през април 2018 г. Изключителен случай, предвид нарастващото, включително и културно противопоставяне между Русия и Украйна. С течение на времето проектът „Дау“ се е разраснал толкова, че излиза извън границите на изкуството и науката и започва да обхваща историята и политиката. В същото време във филма няма никакво очевидно, актуално политическо съдържание. Но това не прави показването му в Русия по-вероятно – количеството нецензурен език не подлежи на никаква прикриване, а и Хржановски едва ли би направил такова нещо. Въпреки това, версия за широко разпространение – такава, която може да излезе по екраните на кината като цялостен филмов продукт – доколкото е известно, не съществува. Говори се, че рано или късно ще бъде направен и тричасов вариант за широко разпространение, но все още не е ясно доколко Хржановски и неговите колеги са напреднали в неговото създаване. Разнасящата се вече в медиите и социалните мрежи мълва свежда разговора за съдържанието и проблематиката на „Дау“ до някакви прости, дори примитивни формули. Текат разговори за насилието, секса, манипулираните хора, за проведените над тях, ако не жестоки, то бездушни експерименти. Но в сравнение с това, което може да се види в комерсиалното кино, насилието в „Дау“ е детска игра. Излизането на изкуството извън своите рамки и нахлуването му в реалния живот на хората поставя сериозни въпроси за правомерността на такъв вид действия на артиста. От екипа уверяват, че никой от участниците в проекта не е правил нищо против волята си и във всеки момент е бил свободен да го напусне. Какво е позволено на твореца? Колко далеч може да отиде той в своето творение, когато обектът е жив човек? Способна ли е посветеността на изкуството да изкупува нравствени загуби? Дали самото изкуство в условията на тотален контрол на твореца се превръща в удовлетворение от амбициите му, които се разширяват до прекомерни мащаби? Повечето от хората, които са гледали „Дау“ и даже някои от тези, което са участвали в създаването му, нямат отговор на тези въпроси. Едно е очевидно – постижението на Иля Хржановски е не само на невиждано ниво като връзка между изкуство и реалност, но и като ново, недостигано досега разбиране на човешката природа. И го прави в гигантски, наистина безпрецедентни мащаби. Именно това определя огромния интерес към работата му.", "date": "2019.01.28", "title": "Ако комунизмът бе пробван първо на кино (ВИДЕО)"}
{"url": "http://clubz.bg/78771-joncheva_otkaza_da_kaje_che_prokuraturata_izpylnqva_porychki_na_gerb", "text": "Това не е политическа атака, ГЕРБ се \"разправя бандитски\". Това заяви червената депутатка Елена Йончева в ефира на Нова тв тази сутрин по повод обвинението срещу нея за пране на пари, повдигнато от прокуратурата през миналата седмица. Прокуратурата: Елена Йончева е знаела, че получава € 333 000 с престъпен произход Въпреки упоритите въпроси на водещия Виктор Николаев защо главният прокурор и прокуратурата угаждат на ГЕРБ, червената депутатка отклони въпроса и заяви: Йончева вади документ за пътя до Своге, не вярва, че прокуратурата е бухалка Тя повтори тезата си по отношение на обвинението, че е получила пари от КТБ, за които е знаела, че са придобити по незаконен път. Обвинението е свързано със средства за техника и продуциране на общо 7 документални филма по време на кариерата й на журналистка. Те са били преведени не директно на фирмата на Йончева, а през компания, направена между нея и офшорка, свързана с банкера Цветан Василев. Конгрес на БСП: Елена Йончева разказва за \"най-големия политик сред мафиотите\"  Йончева подчерта абсурдността на твърдението, че ГЕРБ нямат нищо общо с обвинението. И разкри малко повече за обещаните нови разкрития за корупцията в България. Конгрес на БСП: Елена Йончева разказва за \"най-големия политик сред мафиотите\"  В момента говорителката на БСП събирала допълнителни документи и след дни ще покаже повече данни. Йончева вади документ за пътя до Своге, не вярва, че прокуратурата е бухалка Конгрес на БСП: Елена Йончева разказва за \"най-големия политик сред мафиотите\"  Конгрес на БСП: Елена Йончева разказва за \"най-големия политик сред мафиотите\" ", "date": "2019.01.28", "title": "Йончева отказа да каже, че прокуратурата изпълнява поръчки на ГЕРБ"}
{"url": "http://clubz.bg/78778-shte_padne_li_velikobritaniq_pod_vlastta_na_edin_ubeden_komunist", "text": "Все по-невероятно изглежа обаче, изходът от ситуацията да е същевременно положителен за консерваторите и за британското стопанство. В по-общ смисъл - това не вещае нищо добро за Албиона, тъй като всяка черна точка за торите е наливане на вода в мелницата на опозицията, чийто лидер, Джереми Корбин, е антиподът на здравия разум. Ако Брекзит без сделка би имал тежки последици за бизнеса, евентуалната победа на лейбъристите при следващите избори е истинският кошмар за частния сектор. И не само. Основната ябълка на раздора остава границата с Република Ирландия. Много депутати от Консервативната партия, сред които сър Греъм Брейди, настояват правителството да премахне от сделката с Брюксел клаузата за отворена граница между Ирландия и Обединеното Кралство, при която британските власти губят възможността да сключват независимо търговски договори с трети страни за неопределен период от време. Сигналите от Брюксел към момента показват обаче, че Съюзът не е склонен да предоговори въпроса и че би интерпретирал отхвърляне на договорката за ирландската граница като ход еквивалентен на Брекзит без сделка. Същевременно, оставането на Северна Ирландия в митническия съюз и въвеждането на морска граница между нея и останалата част от Кралството се изключва, като потенциална предпоставка за сепаратизъм от страна на Белфаст. И все пак, ако 27-те склонят да предоговорят граничния въпрос, времето до 29 март, когато Великобритания трябва да напусне Съюза, изглежда крайно недостатъчно за постигане на компромис. А много от същите тези консервативни членове на Камарата на Общините, които настояват за поправка в клаузата за ирландската граница, разглеждат опцията за удължаване на преговорите и отлагане на Брекзит като също толкова лоша, колкото и влизането в сила на настоящата договорка. Тереза Мей, съответно, е поставена в твърде тежко положение, чието положително разрешение изглежда зависи предимно от настроенията в Брюксел. И докато на „Даунинг Стрийт” и в Уестминстър цари несигурност, бизнесът се готви за липса на сделка. Британската търговска камара обяви, че много от най-сериозните компании на Острова вече разходват ценни ресурси, за да се подготвят за шока от евентуална неуговореност между ЕС и Кралството. Миналата седмица пък гигантите „Еърбъс” и „Сименс” предупредиха, че Брекзит без сделка ще има фатален ефект върху бизнеса им в страната. На този фон цените на имотите продължават да вървят надолу, като в богаташките лондонски квартали Кенсингтън и Челси стойностите на недвижимите имоти са паднали средно с 21,2% през последните 12 месеца. Тази седмица е решаваща за позицията на Лондон. Ако Тереза Мей не постигне компромис най-напред в британския парламет, а след това и в Брюксел, шансовете й да остане на власт ще се стопят. При подобен провал и последвалата икономическа нестабилност консерваторите може да претърпят сериозна загуба на евентуални избори и Лейбъристката партия да получи мнозинство. А Джереми Корбин е опасен за Великобритания колкото Брекзит на втора степен. Известен с крайнолевите си възгледи, Корбин симпатизира на терористичната организация ИРА през 80-те, а днес е изразител на подкрепа за катастрофалното управление на комуниста Николас Мадуро във Венецуела. Казано другояче, известната със своята политическа умереност и прагматичност Великобритания може скоро да попадне под властта на един убеден комунист. Още повече, Корбин не е изолиран лидер. В партията му има немалко крайни елементи, а академичната система на Острова от десетилетия произвежда хора скептични към свободния пазар и със силно идеологизирани възгледи. И така, без да искат, неколцина души доведоха страната си до ръба на скалата. Все още има възможности пред Кралството, но въпросът днес е преди всичко да се смекчат щетите. Но, за да се прозре политическото падение на Острова е достатъчно да се установи, че най-сериозният политик там в момента е Тереза Мей - министър-председателят, който претърпя най-тежкото поражение в историята на Камарата на общините. А референдумът за Брекзит, който торите бяха замислили като популистка играчка, може да дари „Даунинг Стрийт” с нов обитател, който вероятно пие чая си сутрин под звуците на Интернационала.  Ако си мислите, че преувеличавам сериозността на ситуацията, докато пишех този този текст стана ясно, че правителството разглежда възможността за   в случай на размирици - Брекзит без сделка може да означава недостиг на основни стоки в първите седмици след 29 март. „Генерация Z“ – с подкрепата на „Америка за България“", "date": "2019.01.28", "title": "Ще падне ли Великобритания под властта на един убеден комунист?"}
{"url": "http://clubz.bg/78774-viktor_bojinov_dyrjavata_investira_milioni_vyv_filmi_s_po_200_zriteli", "text": "„Възвишение“ бе най-гледаният филм на 2017 г. Екранизацията по едноименния роман на Милен Русков се нареди сред най-касовите български заглавия у нас през последните 7 години. Филмът бе избран за „Културно събитие на годината“ от читателите на „Площад Славейков“. От премиерата си на 10 ноември преди 2 години дотук „Възвишение“ е гледан от над 140 хил. зрители в киносалоните. А от юли 2018-а филмът върви и в мрежата на НВО. Какво се случи с Виктор Божинов, режисьора на „Възвишение“, междувременно? Започна ли снимки на новия си игрален филм? В края на 2018-а Божинов се завърна от снимки в Русия. Поканихме го да разговаряме за успеха, по-лесен ли е пътят за един режисьор като него след подобно „възвишение“, какви са правилата, условията и обстоятелства в българското и в руското кино.   – Не, абсурд. Това е криминален сериал, като „Шерлок“, но действието се развива в Санкт Петербург. За мен епохата беше много интересна, защото досега не съм снимал костюмен сериал, въпреки че и „Възвишение“ беше епоха, но доста по-различна от градската среда. Сериалът бе за НТВ, една от най-големите руски телевизии. Казва се „Безсонов“, това е фамилията на детектива – по модерното изписване трябва да се изпише „Бессонов“, но е със „з“, за да се подчертае буквално, че това е човек без сън. – „Дървото на живота“ според мен е сполучлив сериал, но той не можеше да бъде продължен поради това, че е финансово тежък, особено в нашата телевизионна среда, в която нещата се произвеждат на принципа „повече количество”. Всичко у нас се случва с много нисък бюджет. Иначе би било прекрасно да може да се създаде. Пазарът в Русия е съвсем различен, интересите са съвсем различни, нагласата на зрителя да търси различни неща, при условие че на техния пазар можеш да гледаш всичко – от „Нетфликс” до НВО, тоест всички онези големи исторически сериали, които „върлуват по света“. – Навсякъде е притеснено, като изключим големите мултимилионни бюджети. По-скоро са проблемни принципите – в Русия стана много агресивно чисто продуцентското кино. Продуцентът има пълен контрол върху качеството, малко са режисьорите, които успяват да наложат себе си. В повечето случаи те са си сами продуценти под някаква форма, за да може да си отвоюват независимост. В Русия имат ясното съзнание, че киното е първо бизнес и чак после, че от него могат да се създават и произведения на изкуството, ориентирани към друг тип аудитории и друг тип интереси. Общо взето, там процентът на високо културната публика, която търси интересни неща… не мога да кажа, че е много по-висок, отколкото у нас, но има достатъчно хора, които се интересуват от интересни арт филми. – Не, при такъв тип проекти стъпваш на различни дадености – декор на Петербург от ХIХ в., такъв има само един и той е в „Мосфилм”, декорът, построен за „Ана Каренина” на Шахназаров. Освен него използвахме и все по-малкото останали места, които не са докоснати от съвременната цивилизация и си имат онзи дух и характер. По отношение на актьорите – да, заедно ги избирахме по цялата йерархия на субординацията. В крайна сметка изборът ни бе потвърден от продуцентите от НТВ. Но мога да кажа, че снимах актьори, които избрах аз и с които се чувствах комфортно, защото се получи добър ансамбъл. – Заминах през юли 2018-а и намерих града коренно различен. Последно бях в Москва преди три години, а виждам огромна промяна само към положително. Сега някои хора ме питат:   Ами не, но какво значи да си русофил, като видиш например как от големите булеварди са съкратени по две ленти за колите и на тяхно място са се появили тротоари. И тогава веднага тръгват разговорите: … Но дори да я има тази причина, аз гледам резултата и той е един град, отворен за хората, чист, буквално като излизан. Докато беше топло там, градът постоянно се миеше с водоноски – тези неща, за които си говорим, че трябва да се случват и тук, а те не се случват. Днес Москва в широкия център е чист, хубав европейски град. – От някои неща се шокирах – цената на метрото продължава да е почти два пъти по-ниска, отколкото в София, тук е 1,60 лв., а там – 1,10 лв. Цената на бензина дори не искам да я коментирам. А-98 струва 46 рубли, при условие че 1 лв. е равен на 40 рубли, значи бензинът струва около 1,20 лв. Такситата – за 30 минути в Москва ми взеха 5 лв. А за цигарите да не казвам – те са два пъти по-евтини. – Според мен никой не обръща внимание на България – тя отдавна е отсвирена и няма значение за тях. Много често като спомена, че съм от България, хората там казват:   или  . Чувстват се добре тук и говорят, че е много евтино. Но според мен там е доста евтино, комуналните услуги – ток, вода, парно, такса за поддръжка на двора на блока   – излизат по 100 лв. на месец общо. Богата държава. – В България все идва момент, в който казваме   и след една година пак е същото. Появява се някакво зрънце градивна енергия, която обаче не се знае до какъв резултат ще доведе. Защото за това зрънце градивна енергия слушам, откакто бях студент през 90-те години.  , а в същото време си мисля, че тук нещата се случват на някакви тласъци. Напредваме и след това рязко се връщаме, все едно не сме си извадили никаква поука от нищо и сякаш не искаме да се движим напред. – Да, тогава имаше надежда и някакво желание, че край, оттук нататък нещата ще бъдат по друг начин, само напред, без никакво връщане. Не искам да бъда твърде черноглед, опитвам се да бъда прагматичен в реалността, в която живеем, защото не мога да скрия, че някои неща се случват. Примерно, много се радвам на наградите, които получи филмът „Ага“, беше важно да се покаже, че когато едно нещо е талантливо и с ясната посока защо е направено, каква е целта му, това дава своите резултати. – Няма какво да се лъжем – основният инвеститор на кино и култура в България е държавата. Аз не обичам да говоря за икономика, но ето един елементарен факт: за „Възвишение“ държавата даде половината от финансирането. Другата половина ние я събрахме по някакъв начин сами от частни инвеститори. Но в крайна сметка, ако държавата дава един милион, тя от ДДС е прибрала почти половин. Така че в нашия случай за своята инвестиция държавата е на сметка. Такива фактори също трябва да имат някаква тежест при разпределяне на парите за кино, след като говорим, че искаме да съществуваме в някаква съвременна икономическа пазарна среда – не може само да въздишаме и да казваме:   Киното трябва да предизвиква интерес у зрителите, само тогава то може да съществува. – На тази тема могат да се водят различни разговори с различни аргументи. Аз смятам, че парите са малко, в Гърция обаче дават още по-малко пари, но пък да сме чували за гръцки филм в скоро време? Нещата са свързани. Цяла година администрацията на киното се опитва да придвижи едни неща, които трябваше да се случат по-рано и в крайна сметка да се развърже този възел на тема комисии и оценъчни карти – защото това е много тежък възел с тежки конфликти на интереси, не само икономически, но и морални. Най-елементарният пример: искам някой да ми обясни как един човек кандидатства с два проекта и в оценъчните карти неговите оценки от комисията за опит и за предишни негови постижения   не са еднакви при двата проекта. Същите членове на художествения съвет оценяват по едно и също време същия човек, който няма предишен опит, с различни оценки. Това означава, че или хората, които оценяват, са дементни и не помнят какво са дали като предишна оценка, за да го препишат, или просто въобще не им пука – просто им е ясно на кого трябва да се дадат едни пари. Аз дълго време се боря за един принцип и се радвам, че вече и работната група, която министър Банов назначи, се обедини около идеята, че оценяването трябва да става на два кръга. В първия кръг да се оцени проектът, а вторият да протече като среща, защита на авторите на проектите пред комисия, да има диалог, това нещо да се снима и да бъде публично достояние. – Но голям процент от зрителите после също не разбират. Хем комисията не е разбрала, хем зрителите не са разбрали. А иначе филмът е много велик. – Аз бих казал, че това е, първо, морален конфликт и след това конфликт на интереси. Ако човек няма конфликт с това нещо, означава, че има нещо много сбъркано в главите ни. С този пример вие говорите за принципи, но тези принципи станаха принципи на съществуване у нас. В България властта не се употребява, за да става за всички ни по-добре, властта се използва за лична облага. Но не само у нас, и в Русия е така. Според мен големият проблем е отсъствието на силна държава, но силна държава като икономика. Защото тук успехът ти в бизнеса зависи от политическите ти контакти, а не толкова от реални икономически умения. Икономиката у нас се държи от „свои”. Принципът „свой човек” не е мръднал от времето на соца. А когато имаш силна икономика и държавата ти е стабилна, тогава политическата тежест няма такова значение – и тогава политиците вече реално се занимават с политика. За конфликта на интереси ето един пример: говореше се наскоро, че държавата е отпуснала повече пари за фонд „Култура”. Обаче ние много отдавна говорим за един друг механизъм, с който четири-пет пъти повече може да влиза във фонд „Култура”. България е една от малкото държави, в която има приета нормативна уредба за частното копиране. Тоест, ако този закон се приведе в действие, във фонд „Култура” ще влизат пет пъти повече пари на година. Частното копиране е, когато продаваш празни дискове и 0,01 стотинки от всеки диск отива за културна дейност. Това се разпределя във фонд „Култура”, в организациите за управление и задължително във фонд „Кино”. Докато ние седим и чукаме на вратата само на едно място и при условие, че сме толкова малко и си плетем интриги едни за други, без алтернативно място за финансиране няма да има решение на този проблем. Задължително е създаването на фонд „Кино” и тези механизми, за които говорим, трябва да го захранват, а не да се остава с впечатлението, че държавата и там трябва да налее едни пари. Има механизми, които са доказани и работят по света. – Не, защото положихме усилия за това. Обърнахме се към МВР и заедно с торентите решихме, че не е добре филмът да се появява там. Хората го качваха, но след това ние го сваляхме много бързо. Проблемът беше, когато се появи в ютюб и тръгна да набира популярност – но аз успях бързо да го сваля и оттам. – Но старите български филми къде другаде може да бъдат гледани освен в торентите? – Въпросът е да направим така, че хората да не се учат да свалят безплатно. Ние се опитахме и го направихме с „Възвишение”, качихме го в „Нетера”, където може да се гледа от всяка точка на света срещу наем или закупуване. Имаме гледания от невероятни места – от Гуам например, остров в средата на Тихия океан. От почти всички държави в света имаме гледания. – Имаме специален човек, който се занимава с това нещо. – Пак ще дам един пример от Русия: навремето там всеки сваляше филми от торент сайтове, аз също свалях, признавам си. Но в момента, в който се появиха и НВО, и „Нетфликс”, и други платени платформи, аз не съм отварял торент сайт. С отчисленията от тези сайтове може да захранят много неща. Въпросът е какви идеи предлагаме ние на хората като кинаджии и с какво нашата публика може да предизвика интерес. Например боксофиса не го гледам като спечелени пари, защото е ясно, че в България с това не може да се печелят пари. Аз гледам какъв интерес предизвиква даденият филм, тоест как хората са си свършили работата. И съм шокиран, че има филми, за които държавата е дала по 1 милион, а те имат по 200-300 зрители. Това е по-малко от публиката на едно театрално представление. Но дори след това тези хора продължават да получават субсидии. – Със сигурност – дори за едно представление имат повече зрители само за една вечер! – Няма разбиране у нас кое трябва да се подкрепи и на кое трябва да му се даде пауза. Най-голямата грешка е, че кинаджиите са оставени да се управляват сами. Ние имаме особено самочувствие за значимостта на това, което правим, а то не е така. – Няма такова нещо сега. Ясно е, че говорим на територията на субективните критерии, но има и обективни критерии. – Хората, които се интересуват, знаят защо Сашо е недолюбван в Народния театър. Но може би е дошло време за силово управление на културата, за пълен контрол. Малко са примерите за политическа сатира въобще в обществото. Само във фейсбук се забавляваме с ремонтите в София – перки били, „На всеки километър” били… – Той беше на седмо място. – Забранил съм си да мисля в тази посока. Има някакви хора, които са избрани за това, те решават. – Мен това не ме вълнува. Когато говорихме за издаването на блу-рей диска, ме питаха:   защото и ние имаме някакви, но аз категорично заявих, че не желая такова нещо. Не че това не е важно – просто на наградите се обръща прекалено много внимание, това се превърна в парад. Има филми, които си купуват наградите в интернет и после се кичат. В годината се провеждат между 3 и 4 хил. фестивала, всеки ден по света има 200 – и 95% от тях не означават нищо. Добрите примери са „Ага”, „Урок” и „Слава” – това са успешните филми на българското кино. – Аз кандидатствам вече две сесии и не ме одобряват, така са решили, явно проектите са кофти, не знам. Т.нар. асоциации, които излъчват представители за художествените комисии, за което имаше писмо през миналата пролет… Там е скандална историята. Не искам да се почувстват засегнати хората, които участват в тези комисии, но в тях се въртят едни и същи хора. Самият начин на избор е скандален. В нормалните държави, за да бъдеш оценител на проекти, минаваш курс. У нас проектите се оценяват на принципа „Хареса ми - не ми хареса” и „Този го познавам - този не го познавам”. Страшна безпринципност и лицемерие. Как може да оценяваш на базата на един сценарий, ако не видиш авторите, ако не се обосноват и аргументират какво искат да направят? Аз съм си правил експеримент. Залепял съм страници и след сесиите съм ги намирал неотворени. Всички искаме да се закичим с успехите на „Ага” – но те са успехи на този екип и на тези, които са го подкрепили. – За киното работя върху три проекта. Работя сериозно и върху сериал за атентата срещу папа Йоан-Павел II – споделял съм идеята с мои бивши колеги и се изненадах, когато чух, че се опитват да представят тази идея като своя. Става дума за сериал копродукция между 4 държави. Все още работя по него активно, въпреки че е обявен от други хора, защото знам, че дори и да го снимат, няма да стане така, както аз бих го направил. Вярвам в идеята и в подхода си и се боря за тях. Освен това не съм се отказал от двата проекта, с които кандидатствах в НФЦ. Опитите в историческата епоха от края на XIX и началото на ХХ в. може би ще ми бъдат полезни за един голям проект, който – дай Боже! – скоро да му се даде началото. – Ще видим. Ако съдбата е решила… – Много хора трябва да помагат, за да се случи.  ", "date": "2019.01.28", "title": "Виктор Божинов: Държавата инвестира милиони във филми с по 200 зрители"}
{"url": "http://clubz.bg/78772-vsichki_na_frenskata_riviera_vie_plashtate", "text": "… В края на април 2018 г. двайсет и осем общинари от Севлиево са командировани до… Ница, Франция. Официалната цел: „за да обменят добри практики с представители на изпълнителната и на законодателната власт в Ница“. Делегацията включва 23 от всичко 29 общински съветници, четиримата зам.-кметове и секретаря на общината. След завръщането им се разбира, че вместо до Ница, където са командировани, те са посетили малкия, но скъп и престижен курорт Рокбрюн-кап-Мартен и са имали само една работна среща, при това не с колегите си по ресорите, които представляват, а с един от зам.-кметовете на градчето. Рокбрюн-кап-Мартен е престижен курорт в Югоизточна Франция. Намира се на около 40 км от Ница и само на 6 км от Монако и Монте Карло. Красивите заливи наоколо са били любимо място за романтични почивки на английската кралица Виктория, на Коко Шанел, Грета Гарбо и Уинстън Чърчил, пише в туристическите каталози за курорта на ривиерата. Населението е близо 13 хил. души. Севлиево пък е град в Централна Северна България, общински център на 34 населени места, по-голяма част пръснати в планински райони, някои почти напълно обезлюдени. Градът има силно развита промишленост и се слави с висок размер на чуждестранните инвестиции. Населението на общината е приблизително 35 хил. души. Между курорта на брега на Средиземно море и града, разположен по поречието на р. Росица, прилики няма. Затова е трудно да се открие смисъл в пътуването на 28 севлиевски избраници до Лазурния бряг. Освен ако не става дума за екскурзия. Една седмица преди отпътуването на сайта на община Севлиево се появява кратко съобщение, от което става ясно, че „в дните от 27 до 30 април 2018 г. представители на общинския съвет и община Севлиево ще обменят добри практики с представители на изпълнителната и на законодателната власт в Ница, Франция“, както и че „по време на планираните работни срещи домакините ще запознаят своите гости с организацията на дейностите и предоставянето на услуги на гражданите в община Ница, правомощията на местния парламент и взаимодействието му с гражданите, бизнеса и администрацията“. От съобщението не се разбира защо и по какви критерии е избрана общината в Ница за обмен на опит с местната власт на Севлиево, но това не е важно, защото делегацията всъщност не е припарила до сградата на общинската администрация в курортния град. На 27 април т.г. от пресслужбата там информираха, че в програмата на кмета на Ница за този ден не е предвидена среща с гости от Севлиево. Среща не е планирана и за следващите два почивни дни. Така подробности около командировката на общинарите можеха да бъдат научени едва след завръщането им на 30 април. В деня на завръщането в България председателят Лалева каза по телефона, че групата е имала планирани две работни срещи, но е провела една и до последно не се е знаело в коя от общините на окръг Ница ще бъде. Срещата не била в община Ница, както бе съобщено предварително и докъдето са командировани съветници и служители, защото в деня, в който пристигнали, там имало събитие на високо ниво и сградата била под засилена охрана. В този разговор Лалева обеща подробна информация за командировката в най-кратък срок. Фотографията е направена пред сградата на общината в Рокбрюн-кап-Мартен, става ясно от справка с официалния сайт на френската община. Според краткия текст към нея делегацията е била посрещната и приветствана от първия заместник-кмет и заместник-председател на общинския съвет Ришар Чокети, който е „представил дейностите на администрацията и местния парламент“, а сред основните акценти са били „услугите за гражданите, законотворчеството, развитието на туризма и сигурността на населението“. Защо обаче, ако срещата е била официална двустранна, на ниво общини, няма нито една снимка с Ришар Чокети? От   се разбира също, че Ришар Чокети е един от 32-мата общински съветници на общината и първи заместник на кмета. Работи в областта на водоподаването и канализацията. А от съобщението за пътуването разбираме, че представителите на местната власт в Севлиево не са имали смелостта да споделят, че там, откъдето идват, през половината от годината гражданите са на воден режим, а в част от селата на общината вода се подава веднъж седмично. Информацията след френската визита противоречи напълно на публикуваното преди нея. Според предварителното съобщение посещението в Ница трябваше да включва „планирани работни срещи“. В публикувания след пътуването текст е записано, че домакините са запознали гостите си с „културно-историческото наследство на региона, организацията на туристическите маршрути, тяхното поддържане, съхраняване и развитие на инфраструктурата в сферата на туризма“. В единствения публичен отчет има и забавни моменти. „Поддържането и подобряването на инфраструктурата е друг приоритет и в двете общини, за което бяха коментирани новите възможности по програма \"Eразъм+“, пише в съобщението. Вероятно авторът на съобщението единствен знае какво е общото между инфраструктурата и програмата за подкрепа на образованието, младежта и спорта в Европа. „Взех участие в официална работна среща в община Рокрюн-кап-Мартен. По време на срещата бяха дискутирани въпроси, свързани с предоставяне услуги на гражданите, дейности на общинската администрация и законотворчество на местния парламент. Обменени бяха положителни практики в различни направления…“ Всичките 28 доклада започват по този начин. До запетайка съвпадат и изреченията по-долу, с които се обяснява, че обменът на практики е засегнал нормативните документи и дейности в администрацията, услуги за населението, реда и сигурността, поддържане и опазване на инфраструктурата, развитието на туризма. В края на всеки от докладите се уточнява, че пътуващият е получил сертификат за участие в осъществения обмен. От френска или от българска страна - не e ясно. Това обаче не е от значение, тъй като сертификатът е „за участие“, т.е. полагал се е на всеки. Както и дневните пари – за четирите дни „чужд опит“ на Лазурния бряг всеки от командированите е получил 140 евро, т.е. по 35 евро на ден. За самолетни билети, транспорт и хотелско настаняване местният бюджет е похарчил по 895 лв. на човек.", "date": "2019.01.28", "title": "Всички на Френската ривиера. Вие плащате"}
{"url": "http://clubz.bg/78779-gyrciq_e_otnovo_na_finansovite_pazari", "text": "След почти деветгодишно отсъствие Гърция се завърна в понеделник на международните финансови пазари с първата си  емисия на 5-годишни дългови облигации след озравителната програма, предаде всекидневникът \"Катимерини\". Ципрас обяви, че Гърция излиза от 7-годишната криза Правителството се надява емисията да му донесе финансиране от €2 млрд., посочи изданието. Банките Goldman Sachs, JP Morgan, Morgan Stanley, Merrill Lynch, HSBC и Societe General са определени като посредници в емисията.  \"Катимерини\" цитира неназовани пазарни играчи, които очакват доходност по облигациите от 3,5-3,6%.  Гръцкият публичен дълг достигна €356 млрд. евро или 178,6% от БВП в края на третото тримесечие на 2018 г. Кредитният рейтинг на страната е B+ по Standard and Poor's, B3 по Moody's и BB-  по Fitch. Първите две агенции дават на Гърция положителна перспектива, третата - стабилна. Последният тригодишен спасителен план на еврозоната за Гърция на стойност €86 млрд. приключи миналия юли.", "date": "2019.01.28", "title": "Гърция е отново на финансовите пазари"}
{"url": "http://clubz.bg/78770-otkrito_pyrvenstvo_na_avstraliq_po_tenis_pet_neshta_koito_nauchihme", "text": "Откритото първенство на Австралия по тенис - първият за годината турнир от Големия шлем, приключи с рекорди, познати шампиони и - както обикновено през последните години, с пророкуване за смяна на поколенията на върха при мъжете. Бяха две луди седмици, а сезонът едва започва и предващава да е много интересен. Вижте пет неща, които научихме по кортовете в Мелбърн. Започваме от българското участие. Имахме три представителки при жените, които не успяха да преодолеят квалификациите. Така традиционно един Григор ни остана и всички надежди бяха свързани с него. Едно сравнение - петима сърби играха в основната схема при мъжете. За жалост, нещата при Григор не вървят и това се вижда от всички. Казваме го без драма, без хейт (не дай, Боже?) и без някакво чувство за обреченост. Не е проблемът в това, че Димитров пада в ранглистата, не е и че с всяка година приключва все по-рано. Проблемът е, че в играта и поведението му на корта нищо не се променя в положителна насока. Поне с такива впечатления остава човек, като го гледа.  Той прави много непредизвикани грешки, броят на двойните остава голям, а във важни моменти взема грешни решения. Начинът, по който загуби от Франсис Тиафо (САЩ), е странен. При видимо уморен противник Григор не пое инициативата, остана пасивен, сякаш чакаше съперникът му да се бие сам. А и в Австралия видяхме, че пътят към успеха в тениса днес е да бъдеш агресивен и да поемаш рискове. Рано е да се чакат плодове от работата с Андре Агаси - той е в щаба на първата ни ракета от есента на миналата година. Пред журналисти в Мелбърн американецът каза, че дали сега или в близко бъдеще, но най-добрият български тенисист ще разгърне огромния си потенциал. Не че нещо, но това сме го чували и преди. Докато покаже Григор възможностите си (за по-дълго време), ще продължим да го подкрепяме. А той има пред себе си един куп примери сред своите съперници и приятели в елита - те се променят, както е модерно да се казва, надграждат, за да останат в играта. Всички говорят за променения начален удар на Рафаел Надал, за разликите при Новак Джокович, за изумителното дълголетие на Роджър Федерер и т.н., и т.н. Когато 20-годишният гърк Стефанос Циципас бляскаво елиминира Федерер, в типичния си маниер Джон Макенроу провъзгласи, че Голямата четворка вече отстъпва, а кандидатите за трона са все по-близо. Гардът се сменя. Швейцарецът не се съгласи. А старите му познайници Джокович и Надал не го опровергаха. Начинът, по който минаха през съперниците си до финала, е впечатляващ.  Промяната все някога ще настъпи. Някога, но не сега. Имаме всички основания да смятаме, че и тази година Джокович и компания ще спечелят турнирите от Шлема. И все пак - краят е близо. Вече нямаме Голяма четворка, а Голяма тройка. Което ни отвежда към едно от събитията, докоснали спортния свят в началото на турнира - сълзите на Анди Мъри. И всичко, което последва - начинът, по който той игра срещу Роберто Баутиста Агут (една от приятните изненади), посланията, които му отправиха неговите колеги...  Сега се надяваме на чудо. На още една вдъхновяваща история като от книгите на писателя Иво Иванов. Че шотландецът ще се завърне на най-високо ниво след очертаващата се подмяна на тазобедрена става. Но дори това да стане, вече нищо няма да е същото.  А дори краят на Мъри да е настъпил сега или да предстои на \"Уимбълдън\" (както той иска), той е направил достатъчно за тениса, за страната си и за себе си. Колкото до сълзите му - понякога и мъжете плачат. В достатъчно много случаи сме виждали Анди и като голям мъж, и като голям спортист. И той се казва Стефанос Циципас. Сега изглежда, че синът на рускиня и гърк (бивши тенисисти) предвожда бунта срещу \"стария ред\". Че той е човекът, който най-бързо и дръзко от всички останали ще стигне върха. Но нека почакаме. А останалите са Карен Хачанов (Русия), Данийл Медведев (Русия), Алекс де Минор (Австралия), Борна Чорич (Хърватия), Денис Шаповалов (Канада)... Александър Зверев (Германия) не е в тази група - той от години е част от елита. И понеже вече тръгнаха сравнения - нека Циципас да не е \"новият Федерер\", независимо от сходствата в стила на игра и техниката. Един \"бейби Федерер\" не стана Федерер. Стефанос Циципас си е Стефанос Циципас, не може да бъде никой друг. Тук промяната на практика е налице. Серина Уилямс вече не е неприкосновена, тя ще губи все по-често. Може да достигне и дори да задмине Маргарет Корт по брой титли, но вече няма да доминира. В Мелбърн и Симона Халеп (Румъния), която има само една победа над американката в десет двубоя, можеше да я надвие, преди да го стори Каролина Плишкова (Чехия). Има изявена фаворитка за трона на Уилямс - Наоми Осака (Япония), но по-вероятно е през следващите години да има чести смени на върха и равностойни битки за титлите в големите турнири.", "date": "2019.01.28", "title": "Открито първенство на Австралия по тенис - пет неща, които научихме"}
{"url": "http://clubz.bg/78776-chervena_lampichka_sinq_lampichka", "text": "Червената и синята лампичка, с които беше електрифициран краят на речта на Бойко Борисов пред актива на ГЕРБ, не ми дават мира. С провалените си политици БСП се е устремила към властта и това ако не ви светне червената лампичка, аз ще ви светна синята, обеща Борисов и остави актива в чудене с пожарна ли, с линейка ли, с полицейска кола ли ще въздаде справедливост. Че и букварният експеримент с кучето на Павлов не може да обясни нещата, там лампичката е била само една. По липса на други научни експерименти, свързани с усвояването (с усвояването на храна, да не си помислите, че с усвояването на пари от обществени поръчки) решавам да се върна към експеримента на Павлов. В него, както сме го учили, се доказва връзката на слюноотделянето и храносмилането и още по-точно - прави се опит дали слюноотделянето се предизвиква непременно от храна или и от представата за нея. Лампичката е представата за храна. И предизвиква слюноотделяне. Това е червената лампичка – светне ли, съответният активист трябва да получи сигнал да насмете БСП и се налага всеки активист да слюноотделя, а не само Тома Биков да отговаря като някакъв дежурен по слюноотделяне, обясни лидерът на ГЕРБ. В училище учехме експеримента само дотук. Павлов обаче не спрял на това място. През 1927 година решил да провери при какво положение кучето би върнало храната. Нежности в такива научни и партийни дейности нямат място. Павлов инжектирал в нахраненото куче морфин и то повърнало храната. И така няколко пъти. Докато накрая вместо морфин сложил в спринцовката чист физиологичен разтвор, но кучето пак повърнало изяденото. Това е един вид синята лампичка. Така всичко си идва на мястото – ако червената лампичка светне и активистът слюноотдели критика към БСП – ще получи храна. Ако се прави, че не забелязва лампичката, ще му се наложи да повърне погълнатото преди това като активист на ГЕРБ. А вие се подигравахте, че не било ясно какво иска да каже лидерът с червената и синята лампичка. Така е, като не сте убедени, че всичко, което казва г-н Борисов, има строга научна обосновка и е предназначено за добре образовани хора.", "date": "2019.01.28", "title": "Червена лампичка, синя лампичка"}
{"url": "http://clubz.bg/78765-guajdo_zove_za_masovi_protesti_vyv_venecuela", "text": "Венецуелският опозиционен лидер Хуан Гуайдо, който се обяви за временен президент, призова съгражданите си към нови демонстрации, предаде Асошиейтед прес. \n\tГуайдо се обърна вчера вечерта на живо по Туитър към венецуелците с призив да участват в две планирани за тази седмица демонстрации. \n\tЕдната ще бъде по обяд в сряда. Гуайдо прикани привържениците си да излязат от домовете и офисите си и да вземат участие в протестната проява, която ще продължи два часа. \n\tВтората демонстрация е планирана за събота, като Гуайдо изтъкна, че очаква тя да обхване \"всяко кътче на Венецуела\" и целия свят. \n\tЛидерът на венецуелската опозиция отбеляза, че съботната демонстрация ще съвпадне по време с изтичането на дадения от Европейския съюз на Мадуро срок за свикване на нови избори във Венецуела. \n\tГуайдо се обяви в сряда за временно изпълняващ длъжността президент с аргумента, че новият мандат на Николас Мадуро е нелегитимен. \n\tСъединените щати и други държави твърдят, че преизбирането на Мадуро миналия май е било невалидно, тъй като на най-силните му опоненти е било забранено да участват в изборите. Венецуелският президент Николас Мадуро и обявилият се за временно изпълняващ длъжността президент Хуан Гуайдо се опитват да привлекат армията на своя страна, предаде ДПА. \n\tНиколас Мадуро посети вчера 41-ва бригада във военната база Форт Парамакай, където войниците скандираха: Междувременно Хуан Гуайдо, който в сряда се самопровъзгласи за президент, публикува одобрен от парламента закон за амнистия на всички военни, които се присъединят към целящото възстановяване на демокрацията във Венецуелаопозиционно движение. Висшето военно командване до този момент изразява подкрепа за Мадуро. Гуайдо призова армията да помогне на парламента за свалянето на Мадуро. САЩ признаха Хуан Гуайдо за президент на Венецуела Военният аташе на Венецуела в САЩ Хосе Луис Силва заяви в събота, че не признава президента Николас Мадуро, когото смята за узурпатор и признава Хуан Гуайдо за легитимен временно изпълняващ длъжността президент. \n\tФранция, Германия, Великобритания, Испания, Португалия и Холандия заявиха в края на седмицата, че ще признаят Гуайдо за временен президент, ако до 8 дни Мадуро не свика избори. \n\tХуан Гуайдо бе признат за временен президент от САЩ, Канада, Израел, Албания, Грузия, Швейцария, Организацията на американските държави и страните от Групата на Лима с изключение на Мексико. \n\tВ подкрепа на Мадуро се обявиха Русия, Боливия, Иран, Куба, Никарагуа, Салвадор и Турция, а Беларус и Китай призоваха всички проблеми да се решат по мирен път и без външна намеса, припомня ТАСС. Има ли шанс Венецуела за демократизация Венецуелската опозиция е готова да води преговори за съставяне на преходно правителство и произвеждането на свободни избори. Това заяви вчера лидерът на опозицията и председател на Националното събрание на Венецуела Хуан Гуайдо, цитиран в Туитър от венецуелския журналист Габриел Бастидас, предаде ТАСС. Опозиционният лидер припомни, че неведнъж е имало опити за диалог между правителството и опозицията във Венецуела. По-рано Гуайдо заяви, че правителството на президента Николас Мадуро цели просто да спечели време, когато говори за преговори с опонентите си и че той няма да участва в един \"фалшив диалог\" с изпълнителната власт, съобщава БТА. Има ли шанс Венецуела за демократизация", "date": "2019.01.28", "title": "Гуайдо зове за масови протести във Венецуела"}
{"url": "http://clubz.bg/78773-nato_moje_da_pokani_skoro_republika_severna_makedoniq", "text": "Република Северна Македония може да очаква скоро покана за членство в НАТО, заяви пред „Политико“ генералният секретар на пакта Йенс Столтенберг. Поканата може да бъде очаквана, след като гръцкият парламент одобри на 25 януари Преспанското споразумение. Изглежда, НАТО ще бъде първата организация, която ще изпълни обещанието на Запада да приобщи преименуваната страна, отбелязва „Политико“. Столтенберг: Без промяна на името на Македония няма членство в НАТО През лятото е възможно това да направи и ЕС, когато трябва да направи преглед на кандидатите за членство. Разрешаването на спора с Гърция за името на Македония бе пречката пред бившата югославска република да поеме по пътя на евроатлантическата интеграция. ", "date": "2019.01.28", "title": "НАТО може да покани скоро Република Северна Македония"}
{"url": "http://clubz.bg/78766-rami_malek_grabna_priza_na_gildiqta", "text": "Рами Малек спечели наградата на Гилдията на филмовите актьори за най-добър актьор, за филма \"Бохемска рапсодия\", в който се превъплъщава в образа на легендарния вокал на група \"Куин\" Фреди Меркюри, съобщи Асошиейтед прес. Призът за най-добра актриса отиде при Глен Клоуз за филма \"Съпругата\". Телевизионният комедиен сериал \"Удивителната госпожа Мейзъл\" спечели първите три награди, връчени на церемонията в \"Шрайн одиториъм\" в Лос Анджелис - за най-добър актьор (Тони Шалуб), най-добра актриса (Рейчъл Броснахан) и за най-добър актьорски състав. Джейсън Бейтман и Сандра Оу получиха наградите за най-добър актьор в телевизионна драма. Бейтман беше отличен за ролята си в \"Озарк\" на Нетфликс, а Оу - за ролята си в \"Убивайки Ийв\". \"Бохемска рапсодия\" грабна \"Златен глобус\" Наградата за най-добър актьорски състав във филм получи супергеройската продукция \"Черната партера\". Сред номинациите за най-добър актьорски състав в телевизионен сериал победител стана \"Това сме ние\". Наградите на Гилдията на филмовите актьори се смятат за добър индикатор за успех на \"Оскарите\", защото нейните членове са най-голямата група в Академията за кинематографично изкуство и наука.", "date": "2019.01.28", "title": "Рами Малек грабна приза на Гилдията"}
{"url": "http://clubz.bg/78777-spadyt_na_dohodite_v_rusiq_prodyljava_rekordno_dylgo", "text": "Реалните доходи в Русия са намалели с 0,2 на сто през 2018 г. - доходите на населението в страната се свиват вече пета година поред, пише \"Ведомости\", като се позовава на официалната статистика. Според финансовия аналитик Кирил Тремасов това е безпрецедентно продължителен спад на доходите в най-новата история на Русия, какъвто не е имало дори през 90-те.  Ускоряващата се инфлация, растящите данъци и строгата бюджетна политика почти не оставят съмнения, че през 2019 г. доходите ще продължат да се топят, прогнозира той. Икономистът Светлана Мисихина очаква през 2019 г. заплатите в Русия да растат доста по-бавно, отколкото през миналата година и да нараснат едва с 1,5 процента. За една година: рейтингът на Путин с 10 процента надолу Избирателният цикъл в Русия приключи и заетите в бюджетния сектор не бива да очакват ускорено вдигане на заплатите, коментира колежката й Наталия Орлова. Проблеми има и с други видове доходи на населението - пенсиите и социалните плащания все още не са стигнали нивата от 2016 г., а доходите от предприемачество намаляват, пише \"Ведомости\", цитиран от Би Би Си. Поради страх от протести властите са принудени да дават все повече пълномощия на силовите структури. Това влошава още повече инвестиционния климат и съдейства за по-нататъшна деградация на икономиката. Което на свой ред води към нова фаза в понижаването на жизненото равнище и разрастване на протестните нагласи, смята експертът. Основният риск е, че гражданите постепенно осъзнават едно противоречие: те усещат, че държавата е силна, но и друго - че властта е неспособна да повляе на текущите икономически тенденции, отбелязва наблюдателят Михаил Виноградов. В редакционен коментар на същата тема \"Ведомости\" нарича \"два важни резултата\" от равносметката за 2018 г. продължителния спад на доходите в Русия и намаляването на населението, регистрирано за пръв път от 10 години насам. ", "date": "2019.01.28", "title": "Спадът на доходите в Русия продължава рекордно дълго"}
{"url": "http://clubz.bg/78769-mrazite_ypdejtite_na_windows_10_shte_stava_po_zle", "text": "\"Последната\" операционна система на Microsoft - Windows 10 - ще задели част от твърдия диск на компютъра ви, за да може винаги да се ъпдейтва автоматично, съобщават от компанията. В последния блог пост главният програмист Джеси Раджуан обяснява за нова мярка, която влиза с последния ъпдейт Win 10 Build 1903. Солидно парче от паметта на всеки компютър, която  , ще гарантира, че компютърът ви може да получи последния ъпдейт. Все пак има и добра новина - има начин да се изключи т.нар. Reserve Storage, но само чрез редакция на регистъра на Windows, съхраняващ основните конфигурации на операционната система - нещо, в което повечето потребители не смеят да бърникат. След три години Windows 10 най-после би Windows 7 Това ще заема около 7 гигабайта от твърдия диск. Което нямаше да е проблем, ако практиката на Майкрософт с ъпдейтите не бе изключително дразнеща за потребителите. Натискът от страна на операционната система да се ъпдейтва, пускането на ъпдейт автоматично и прекъсването на работата изнервият и най-търпеливите. Не е ясно и как това запазено място в паметта ще помогне. Хората с бързи, модерни компютри винаги ще имат достатъчно място, а тези със по-стари машини с ограничена памет няма да искат да се откажат от 7 гигабайта (обичайната инсталация заема 3,5-4 ГБ), нито пък да дават нови възможности на Windows 10 да се ъпдейтва сам. Microsoft измести Apple като най-скъпата публична компания - за малко Добрата новина всъщност е, че засега място ще се запазва само на новите компютри, които се продават директно с Windows 10 Build 1903. Но компанията по всяка вероятност ще го наложи на всички в близкото бъдеще. За да не предизвика поредната вълна недоволство, ъпдейтите трябва да станат далеч по-стабилни. Microsoft измести Apple като най-скъпата публична компания - за малко", "date": "2019.01.28", "title": "Мразите ъпдейтите на Windows 10? Ще става по-зле"}
{"url": "http://clubz.bg/78768-te_smqtat_che_bylgarskata_identichnost_e_zastrashena", "text": "Когато става дума за отхвърлянето на бежанци, българското правителство може да разчита на широк обществен консенсус, отбелязва авторът на публикацията в Дойчландфунк Мирко Шваниц. Той пояснява: Шваниц добавя, че много творци подкрепят тази гледна точка и цитира писателя и драматург Александър Секулов, който казва следното: Според автора на статията изявите на българските интелектуалци в различни телевизионни дискусии и в печата пораждат впечатлението, че българите не се чувстват като равноправни европейци. Изявления като тези на Секулов подклаждат едно нарастващо антиевропейско настроение у обществото, коментира Шваниц и цитира още едно изказване на Секулов: Мирко Шваниц е разговарял с кураторката Светлана Куюмджиева, която е артистичен директор на \"Пловдив 2019\". Тя изразява загриженост от това, че именити творци като Секулов често пъти възприемат безкритично терминологията на европейските популисти. Куюмджиева казва още: Тези творци според нея размишляват твърде рядко над истинските проблеми на обществото и много по-рядко от останалите творци в Източна Европа проявяват активен социален и политически ангажимент. Същото мнение споделя и писателят Георги Господинов, който казва: Най-лошата последица от това според Господинов е фактът, че въпросните интелектуалци на практика стимулират националистически и популистки тенденции. Ето какво казва още писателят пред Дойчландфунк: \" \"", "date": "2019.01.28", "title": "Те смятат, че българската идентичност е застрашена"}
{"url": "http://clubz.bg/78767-17_banki_spirat_otpechatvaneto_na_bin_ladenki", "text": "Седемнайсет от 19-те централни банки в еврозоната спират от днес да емитират банкноти от 500 евро, наричани \"Бин Ладенки\" заради обвиненията, че се ползват от трафиканти, тъй като 1 милион евро в такива купюри тежи едва 2,2 килограма, предаде Франс прес. \n\tОсвен това те се използват твърде малко във всекидневната икономика.  \n\tЕдинствено Австрия и Германия, които са особено привързани към парите в брой във всекидневието си, ще продължат въпреки това да издават тези банкноти още три месеца, до 26 април. Банкноти от 500 евро с дъх на кокаин Малките лилави купюри от 500 евро ще останат в обращение и ще могат да се използват като платежно средство, уточнява Европейската централна банка (ЕЦБ), която взе решение за спирането им още през 2016 година заради лошата им репутация. Те обаче постепенно ще бъдат изтегляни. \n\tВ момента банкнотите от 500 евро са едва 2,4 процента от броя на евробанкнотите в обращение и малко над 20 процента от общата им стойност или около 261 милиарда евро, според статистически данни на ЕЦБ. През ноември в обращение са били близо 521 милиона такива купюри", "date": "2019.01.28", "title": "17 банки спират отпечатването на \"Бин Ладенки\""}
