{"url": "http://clubz.bg/62994-es_ni_struva_po_malko_ot_kafe_na_den_vqrno_ili_nevqrno", "text": "В началото на 2018 г. Европейската комисия разпространи през туитър профила си кратко видео за бюджета на Европейския съюз. Едно от посланията към европейците е, че всеки дава в общия бюджет по по-малко от едно кафе на ден, а всички имаме ползи от общите проекти.   \"Политико\" реши да провери дали това твърдение е вярно. Данните обаче показаха и друго - не са германците тези, които плащат най-много. Когато годишната вноска на всяка от страните се раздели на броя на населението и на дните от годината, излиза, че българите даваме най-малко - само по 18 евроцента дневно. Най-много дават хората от Люксембург - по 1,56 евро на ден. Гражданите на Германия се нареждат почти до средата \"само\" с 0,85 евро дневно.  Ето класацията, в която България отново е на последно място, но този път поне и изгодно.     Стандартът на живот обаче е различен в различните страни и вноска от 0,18 евро дневно в България със сигурност натежава колкото много по-високите вноски на по-богатите страни. Затова \"Политико\" въвежда индекса \"Капучино\" - сравняват дневната вноска на всеки европеец в бюджета на ЕС със средната цена на едно капучино (кафе с мляко) в съответната страна. За България, например, са приели средна цена от 2 лева. При това класиране \"най-ощетени\" излизат италианците. Те \"черпят\" ЕС почти с половин капучино всеки ден. Почти толкова е вноската на хората от Белгия и Люксембург. \"Най-тънко\" минаваме в България, Гърция, Румъния и Полша - нашите вноски са по-малко от една пета от цената на едно капучино дневно.      ", "date": "2018.01.16", "title": "ЕС ни струва по-малко от кафе на ден - вярно или невярно?"}
{"url": "http://clubz.bg/62970-nikoj_veche_ne_iska_starite_vi_drehi", "text": "В продължение на десетилетия даренията са добра възможност за потребителите в богатите страни да се разтоварят от старите си дрехи. В един добродетелен и печеливш цикъл една глобална мрежа от търговци събира тези дрехи, сортира ги и ги транспортира по целия свят, за да бъдат рециклирани, носени отново или превърната в парцали и пълнеж. Сега този цикъл се разпада. Модните тенденции се развиват твърде бързо, новите дрехи стават толкова евтини, колкото използваните, а бедните страни обръщат гръб на секънд хендс търговията. Без значителни промени в начина, по който се правят и търгуват дрехите, това може да доведе до екологична катастрофа, коментира Адам Минтър в анализ за агенция Блумбърг. Никой не е по-нащрек за тази глобална промяна от близо 200 предприятия, чийто бизнес е рециклирането на дрехи в прежди и одеала в Панипат, Индия. Разположен на 55 мили северно от Делхи, прашният град с 450 000 души население, е най-големият в света център за рециклиране на вълнени облекла в продължение на поне две десетилетия и се е превърнал в ключов пункт за търговията с дрехи, чийто оборот стига $4 милиарда.  Предприятията в Панипат са се специализирали в изработване на текстил, известен като \"shoddy\", който се изработва от нискокачествена прежда, рециклирана от вълнени дрехи. Голяма част от продукцията в Панипат се използва за евтини одеала за операции за подпомагане при бедствия. Това е добър бизнес: На върха си в началото на 2010 г., производителите в Панипат са пускали по 100 000 одеяла на ден, което представлява 90% от пазара на одеяла.  В началото на този век обаче китайските производители започнаха да използват модерни съоръжения, които можеха да произвеждат многократно повече одеяла на ден, отколкото в Панипат, и в по-голямо разнообразие от цветове. Рамеш Гоял, генерален директор на Ramesh Woolen Mills, казва, че китайското производство е станало толкова ефективно, че ново поларно одеяло струва само 2.50 долара на дребно - в сравнение с 2 долара за рециклирано одеяло. Това прави Китай предпочитан производител на одеяла в световен мащаб, което струва на Панипат по-голямата част от експортния му пазар. Така че Панипат се променя. Преди пет години никой в ​​града не е правел новия тип одеяла. Днес около 50 предприятия вече го правят. Ramesh Woolen Mills включва в производствения си цикъл китайска линия през 2016 г. и така увеличава производството си от 7 000 килограма на ден на 12 000, от които две трети е полар. Потребителите оценяват качеството, разнообразието и бързото време за производство.  Но това, което е добре за Панипат и неговите клиенти, е лоша новина за донорите и околната среда. Дори ако Панипат работи на максимални обороти, вероятно пак няма да може да се справи с  нарастващия поток от употребявани дрехи, навлязло на пазара и търсейки втори живот. Между 2000 г. и 2015 г. световното производство на облекло се е удвоило, а средният брой пъти, през които облеклото е било носено преди изхвърлянето му, е намалял с 36%. В Китай спадът е с 70%. Възходът на \"бързата мода\" създава мрачен сценарий: Притокът на втора ръка дрехи продължава да расте дори когато пазарите за втора употреба изчезват. От екологична гледна точка това е голям проблем. Индустрията за облекло вече има 10% дял от глобалните въглеродни емисии; и тъй като пазарите за рециклиране се разпадат, приносът й може да се увеличи. Добрата новина е, че никой няма по-голям стимул да се справи с този проблем, отколкото самата индустрия. Чрез повишаване на температурите и засилване на сушите, промените на климата може значително да намалят добива на памук и по този начин да направят производството на облекло по-малко предвидимо и много по-скъпо. Бизнесът е доста загрижен.  Въпросът е какво да се прави. Някои брандове като Hennes & Mauritz AB (по-познати като H&M) и Patagonia Inc., експериментират с нов текстил, направен от рециклирани материали, което би могло да помогне. Но в дългосрочен план индустрията ще трябва да се опита да пренасочи вниманието на потребителите към трайността и качеството - и съответно да ги таксува за това. Начините за това включват предлагане на гаранции за облеклото и създаване на етикети, които да информират потребителите за очаквания срок на живот на продукта. За да се успокои гладът за бърза мода, междувременно може да се проучи бизнеса за отдаване под наем на дрехи и аксесоари - като YCloset в Китай - или други по-устойчиви модели. (YCloset е онлайн платформа, където срещу определена месечна такса потребителите могат да наемат дрехи и аксесоари. Стартъпът успя да набере 50 милиона долара финансиране миналата есен. Бел.р.) Нито една от тези опции обаче не може да замести Панипат и други такива центрове, които преработват дрехите на богатите в евтини дрехи за бедните. Но независимо дали ни харесва или не, на тази ера идва край. Сега предизвикателството е да бъдат намерени нови решения.", "date": "2018.01.16", "title": "Никой вече не иска старите ви дрехи"}
{"url": "http://clubz.bg/62987-delqn_dobrev_vs_elena_joncheva_rund_poreden_obobshtenie", "text": "Отношенията между депутата от ГЕРБ Делян Добрев и колежката му от БСП Елена Йончева - и двамата от листите на партиите си в Хасково, вече приличат на сапунен сериал. Целият 16 януари бе белязан от задочен разговор между двамата през медиите за това кой кого обслужва и кой какви ги върши.  Поредният епизод от сагата започна рано сутринта от ефира та бТВ. В студиото Добрев отговаряше на твърдения на Йончева от миналата седмица, свързани с обществени поръчки и заеми на негови близки. Добрев намекна, че атакувайки го, Йончева изпълнява \"поръчка\" от трима бизнесмени, окупирали Община Хасково, или от чужди служби по линия на енергетиката. За пореден път той заяви, че Йончева се е фиксирала върху него. Име на бизнесмен от тримата не бе споменато. Но един от тях бил близък до бизнесмена и бивш депутат от \"Народен съюз\" (ВМРО, ССД, ЗНС) Иван Стаматов, чието име от ГЕРБ свързваха с кмета Добри Беливанов (също от ГЕРБ), преди да оттеглят доверието си от него. Делян Добрев защити и братовчедка си Росица Гаргова, която работеше в общината допреди сагата \"Кумгейт\", довела и до оставка на депутата от парламента, която обаче бе отхвърлена и казусът е в Конституционния съд. По думите на Добрев Гаргова е била отличена с награда за най-добър финансист от Националното сдружение на общините, а с избухването на скандала „Кумгейт” и изострянето на отношенията с кмета Добри Беливанов, всички кадри на ГЕРБ са напуснали Община Хасково. Съпругът й Гаргов има 1/3 участие във фирмата „Форуком”, която е дала кредит на бащата на бившия министър за изграждането на завод за пелети. Депутатът подчерта, че кредитът е с 8% лихва, всичко построено и цялото останало имущество са гаранция и на този етап родителите му не могат даже да покриват главницата по задължението. Депутатът от ГЕРБ разказа и как той живее в София под наем, докато социалистката имала голям апартамент. Той отправи и намеци за връзки на Йончева със собственика на фалиралата КТБ Цветан Василев - депутатката живеела в имения по време на кампанията за изборите, за които \"Капитал\" твърдяли, че са на банкера. Делян Добрев обяви и трета версия за \"фиксацията на Елена Йончева\" по него - приятели му казвали, че тя го харесва, но той не отвърнал на чувствата й - с тази вметка завърши разговорът в студиото. Делян Добрев в контраатака: Йончева има фиксация по мен или изпълнява поръчки Малско след това Йончева отговори на Добрев. На пресконференция на \"Позитано\" 20 тя заяви, че не работи за служби - родни или чужди и ако някой има тази информация, то това е премиерът Бойко Борисов. Депутатката обяви, че не знае за кои бизнесмени, които \"управлявали Хасково\", говори Добрев. Елена Йончева: Не работя за служби Йончева каза още, че \"Кумгейт\" е само видимата част от аферата в Хасково. И поясни, че нямало да повдига въпроса за Хасково, ако прокуратурата се е самосезирала. И поиска да разбере какъв е произходът на заема на родителите му. Йончева уточни, че става въпрос за 2 млн. лв. за строителство на фабрика за пелети в момента, когато Делян Добрев е министър на икономиката, енергетиката и туризма. И припомни, че Делян Добрев е със свален имунитет и е обвинен за безстопанственост на стойност 10 млн. лв. (Делото е свързано с приватизацията на ЕВН, по което прокуратурата се занимава и с Трайчо Трайков, и със Симеон Дянков - всички бивши министри от ГЕРБ - б.р.) \"Кумгейт\" се пренесе в новия политически сезон Изявленията на Йончева, очаквано, доведоха на пресконференция на ГЕРБ, на която основен говорител отново бе Добрев. Той обясни, че не е позволил на баща си да кандидатства за европейско финансиране и неговата линия за пелети е единствената в района, която не е ползвала пари от програмата за развитие на селските райони, а е направена изцяло с кредити. И изтъкна, че фирмата \"Екотрадекс\", с която се свързва неговото име, е сключвала договори и с общини, чиито кметове са от БСП. Според него Йончева \"претопля една и съща манджа по 100 пъти\". Заемът, който баща му е теглил, е от финансова институция, която е лицензирана от БНБ. Сред въпросите, които Добрев зададе на Йончева бе и този дали познава Цветан Василев и какви са отношенията й с него и негови сътрудници. To be continued... Елена Йончева: Не работя за служби \"Кумгейт\" се пренесе в новия политически сезон", "date": "2018.01.16", "title": "Делян Добрев vs Елена Йончева - рунд пореден (ОБОБЩЕНИЕ)"}
{"url": "http://clubz.bg/62989-sofiq_chast_ot_zaselvaneto_na_mars", "text": "Бас Лансдорп - основател на най-голямата частна инициатива за заселване на планетата Марс - Mars One ще представи следващия вторник проекта, който има за цел да изпрати първата човешка колония на Червената планета. Лансдроп, стартирал като успешен предприемач в сферата на добиване на енергия от възобновяеми източници, Бас Лансдор продава своята компания, за да осъществи мечтата си - да преодолее техническите предизвикателства и  . След дълъг кастинг, до момента са избрани 100 души от цял свят, които   Как Мъск излъга медиите, че ще праща Tesla до Марс Илон Мъск атакува Марс през 2018 г.? Организатори на събитието са фондация Elevate в партньорство с Archventure, които стоят и зад успеха на посещението на Ричард Брансън в България. Мисията им е да водят у нас световни предприемачи и лидери, които чрез своята дейност правят промяна, за да вдъхновят младите в България и да им предадат своя опит и знания. Партньори на събитието са  Илон Мъск атакува Марс през 2018 г.?", "date": "2018.01.16", "title": "София - част от заселването на Марс"}
{"url": "http://clubz.bg/62965-kurajyt_na_dafne", "text": "Тази вечер искам да разкажа за една жена, чиито думи оставиха отпечатък върху тъканта на нашето съвремие. Това е Дафне Каруана Галиция, разследващ журналист от Малта, убита на 16 октомври 2017 година. Статиите й ставаха изключително опасни, защото разказваха как Малта се превръща все повече в център на корупцията. Журналистка бе взривена в Малта. Работела по \"Досиетата Панама\" Дафне проследяваше паричните потоци, които със съдействието на банките и други финансови институции, се местят от един финансов рай към друг. Тя бе разбрала, че тези зони са местата, където легалният и криминалният капитализъм се сливат. Вижте тези снимки: кралицата Елизабет ІІ, певицата Шакира, шампионът на Формула 1 Луис Хамилтън, мексиканският наркотрафикант Рафаел Каро Кинтеро, магазин на \"Епъл\" – фирмата с най-голяма печалба в света. Какво е общото между тях? Те всичките по някакъв начин имат или са имали участия във офшорни зони. Нека изясним – не е незаконно да имаш фирми в тези зони, не всички пари, преминаващи през офшорни сметки, са с криминален произход. Но точно в това е въпросът: лицата и фирмите, които видяхме, се появиха заедно с много други по време на двете най-големи разследвания на офшорните зони – Досиетата от Панама, „Парадайз пейпърс“. Там има всичко: пари от наркотрафик, капитали на големи предприемачи, на политици – произходът на тези средства е различен, но услугите, които се търсят и ползват, са едни и същи – банкова тайна, ниски данъци, липса на бюрократични спънки. За почти стогодишната си история тези зони са натрупали достатъчно опит и... клиенти. Най-големите уеб-фирми в света плащат данъците си там, където те са изключително ниски – \"Амазон\", \"Фейсбук\". \"Фиат\" също премести седалището си в Холандия. \"Фиат\" - най-значимата италианска фирма. Тези неща се знаят. Тогава защо няма промяна в данъчните закони? Защото когато икономически гиганти отиват в офшорни зони, това не се отрази на авторитета им, акциите им не падат – дори напротив, защо по-малки фирми и отделни лица да не се възползват от финансовите предимства на тези зони? Така се създава един вид защитен механизъм, който налага вредно, опасно за общественото здраве убеждение: само тъпаците плащат данъци. Или тези, които нямат достатъчно пари, за да си позволят да не плащат. Изглежда парадоксално, но е така. От 500 най-големи компании в САЩ, 366 имат филиали в офшорни зони. Останалите 134 не са обявили, че имат такива филиали. Знаете ли какъв е крайният резултат от това? Един продавач на зеленчуци в покрайнините на Рим понася много по-голяма данъчна тежест от най-богатите фирми на планетата. Малта отрече да е „европейската Панама“ От една страна е отговорността на фирмите, бягащи от данъци, но от друга – отговорността на държавата, която не  успява да създаде добри данъчни закони както за фирмите, така и за страната и се съсредоточава само върху тези, които не могат да избягат. Но когато една чиста фирма се насочва към офшорните зони, трябва да знае едно нещо – тя подкрепя система, използвана от  криминалния капитал. Легалният капитализъм научи от криминалния как да оцелява и побеждава, заобикаляйки правилата. Зад анонимността на офшорните фирми може да се скрие всеки – корумпиран политик, мафиот или просто пестелив предприемач. Дафне Галиция знаeше много добре това. В своя блог тя разкри интересите на офшорните зони и на нейното правителство в тези зони. Дафне задаваше въпроси: на кого са тези пари, от къде идват тези пари? Разследванията й не просто засягат определени лица, тя разкрива цялата система на офшорните зони. Малта е малка държава, но там има над 53 000 регистрирани фирми, много от които са чуждестранни. Защо? Лесно е да се отговори – ако една фирма на друго място при печалба от един милион трябва да плати 350 000 евро данъци, в офшорните зони на Малта тя плаща 50 000 евро. В Италия, във Франция данъците достигат до 60%. По този начин, чрез офшорните зони, Малта направо отмъква от другите държави около два милиарда евро годишно чрез данъците. Дафне разбира, че така страната й се превръща в международна централа за пране на пари. За да проследи тези парични потоци, използва единствения възможен начин – дълбае, събира парчета, които сякаш нямат нищо общо помежду си. Неслучайно Дафне изучава в университета археология -  в журналистическите й разследвания присъства методът на археологията. Намира парчето и го поставя на точното място. Синовете на убитата в Малта журналистка поискаха оставката на премиера  Това прави и когато открива офшорна фирма, свързана с премиера на страната Джоузеф Мускат. В сметката на фирмата са получени 1 000 000 долара, дошли от диктатора на Азербайджан. Според Дафне това може да е подкуп, корупция. Статиите й са толкова силни, че Мускат, който винаги е отричал обвиненията, е принуден да насрочи извънредни избори. В момента, когато засяга властта на парите, Дафне е изолирана, обвинявана, че клевети страната си, че пречи на туризма в Малта. Следват заплахи, срещу нея са заведени 47 дела, блокирани са банковите й сметки, но това не я спира. На 16 октомври, след като приключва последната си статия, която завършва така:  , тя се качва в колата си, за да отиде до банката и да провери дали сметките й са отблокирани. Следва взрив. Дафне е на 53 години. За убийството й са арестувани трима души, обвинени че са физическите извършители. Поръчителите нямат име. След смъртта й един сержант от малтийската полиция пише следното на страницата си във Фейсбук:  Да говориш за властта на парите е опасно, изолират те, оставят те сам. Това е смъртна присъда. Но когато умира журналист, читателите му също рискуват да умрат. Това обяснява много добре в едно свое изказване синът на Дафне, Пол: ---- Малта отрече да е „европейската Панама“ Синовете на убитата в Малта журналистка поискаха оставката на премиера ", "date": "2018.01.16", "title": "Куражът на Дафне"}
{"url": "http://clubz.bg/62981-konstitucionniqt_syd_porqza_manolova_za_zaplatite", "text": "Работодателите в България все така ще бавят заплати и възнаграждения, колкото си поискат. Това стана ясно, след като Конституционният съд (КС) не взе решение по искането на омбудсмана Мая Манолова за отмяна на чл. 245, ал.1 от Кодекса на труда. Разпоредбата гарантираше изплащане на 60% от брутното възнаграждение на работника/служителя, но не по-малко от минималната работна заплата, \"при дoбpocъвecтнo изпълнeниe нa тpyдoвитe зaдължeния\". Защо омбудсманът Мая Манолова тича с раница? (СНИМКИ) \"Сега\" съобщи, че четирима съдии са подкрепили омбудсмана - председателят на КС Борис Велчев, Стефка Стоева, Константин Пенчев и Мариана Карагьозова. Двама членове на КС приемат, че искането изобщо не е допустимо - Гроздан Илиев и Георги Ангелов. Шестимата, които са против, са Анастас Анастасов, Кети Маркова, Румен Ненков, Таня Райковска, Филип Димитров и Цанка Цанкова. Посочената разпоредба на Кодекса на труда противоречи и на чл. 48, ал. 1 от Конституцията, според която гражданите имат право на труд и държавата полага грижи за неговото осъществяване, които включват и пълното му заплащане, посочва пред \"Правен свят\" проф. Васил Мръчков. Той цитира становище на КС от 2010 г., според което \"правото на труд е безсмислено, ако срещу него не стои насрещно задължение за заплащане на възнаграждение.\" Работниците ще искат несъстоятелност на фирмата за неизплатени заплати Според омбудсмана обаче този текст oщeтявa paбoтницитe, тъй ĸaтo тe изпълнявaт cвoитe зaдължeния, a зaĸoнът им гapaнтиpa частична заплата. Като аргумент в полза на отмяната Манолова посочва, че Koнcтитyциятa задължава зa пoлoжeн тpyд да ce изплaщa пълнo тpyдoвo възнaгpaждeниe. Наскоро на кръгла маса за трудова експлоатация, организирана от омбудсмана и Асоциация \"Анимус\", стана ясно, че бизнесът в България дължи общо 30 милиона лева неизплатени заплати. Работата в тежки условия без трудов договор, извънредният труд са форми на съвременно икономическо робство, каза Мая Манолова, която гарантира анонимност на хората, които се обърнат към институцията омбудсман за съдействие. При нея са постъпили около 5000 жалби от граждани. Работниците ще искат несъстоятелност на фирмата за неизплатени заплати", "date": "2018.01.16", "title": "Конституционният съд поряза Манолова за заплатите"}
{"url": "http://clubz.bg/62974-tuka_ima_tuka_nema_ili_kak_trymp_izpylnqva_obeshtaniqta_si", "text": "На 20 януари се навършва една година от управлението на Доналд Тръмп в Белия дом. Ето някои от основните му предизборни обещания и тяхното сегашно състояние. : Да отмени и замени знаковите здравни реформи на Барак Обама. : : Да построи стена по границата между САЩ и Мексико и да накара Мексико да плати за нея. : Да прекрати имиграцията от \"предразположени към тероризъм региони\" и да въведе засилени проверки. Да изтегли САЩ от търговската сделка за Транстихоокеанско партньорство с 11 тихоокеански държави. : Да предоговори или да се изтегли от Северноамериканското споразумение за свободна търговия (НАФТА) с Мексико и Канада. : Да се изтегли от Парижкото споразумение за климата. Да прекрати международната сделка за ядрената програма на Иран. : Да реформира данъчния кодекс на САЩ и да намали данъците за средната класа. Да отмени дипломатическото отваряне на Обама към Куба. Да спре програма от времето на Обама, позволяваща на млади имигранти, доведени незаконно в страната като деца, да останат. Да намери заместник на съдията от Върховния съд Антонин Скалия. БТА.", "date": "2018.01.16", "title": "Тука има, тука нема или как Тръмп изпълнява обещанията си"}
{"url": "http://clubz.bg/62991-vitosha_ski_v_gotovnost_vednaga_da_podnovi_syoryjeniqta_v_planinata", "text": "Собственикът на ски съоръженията на Витоша - \"Витоша ски\", има готовност веднага да започне работа по подновяването им. Първо обаче институциите трябва да изчислят законовите противоречия, които правят реновацията незаконна. Това заяви в предаването \"Лице в лице\" по бТВ Петър Петров, член на УС на \"Витоша ски\" и адвокат на концесионера на Банско - \"Юлен\". Темата с неработещите от години съоръжения в планината стана актуална отново покрай броженията около праивтелственото решение за изменения в плана за управление на парк \"Пирин\". От \"Да, България\" и ДСБ дори предприеха инициатива за \"връщане на Витоша на столичани\". Йорданка Фандъкова: Въпросът с Витоша се политизира Той визира Закона за горите, Закона за устройство на територията (ЗУТ) и плана за управление на природния парк. Според промените от 2012 г. в Закона за горите подмяната на съществуващите лифтове започва с промяна на статута на територията под самите тях, която в момента се води горска. Същевременно планът за управление забранява изключването на всякаква земя от горския фонд на територията на природния парк. Планът допуска подмяната на съществуващите лифтове, но, за да се подмени един стар лифт по същото трасе, следва да се сменят фундаментите и стълбовете. Тази подмяна, по смисъла на ЗУТ, е строителство, а ново строителство, съгласно действащия план за управление, такова е забранено. По думите му докато се стигне до подновяването на съоръженията ще минат поне две години, след като се мине през устройствено планиране и екологични процедури. \"Да, България\" започна подписка \"Да върнем Витоша на гражданите на София\" На въпроса каква е връзката между \"Юлен\" и \"Витоша ски\", Петров отговори: Публична тайна е, че двете дружества са под една шапка. \"Да, България\" започна подписка \"Да върнем Витоша на гражданите на София\"", "date": "2018.01.16", "title": "\"Витоша ски\" в готовност веднага да поднови съоръженията в планината"}
{"url": "http://clubz.bg/62993-valeri_simeonov_vtoriqt_lift_na_bansko_e_blagotvoritelen_jest", "text": "Концесионерът на Банско \"Юлен\" АД ще построи втория лифт като благотворителен жест. Протестиращите срещу този лифт обаче обслужват чужди бизнес интереси. Това каза пред БНТ вицепремиерът Валери Симеонов. Запитан дали вторият лифт ще бъде благотворителен жест от страна на концесионера той отговори: \"Витоша ски\" в готовност веднага да поднови съоръженията в планината Симеонов заяви, че десните разсъждават като \"болшевики от времето на Дзержински\". И за пореден път повтори, че основният мотив за концесионера не са бизнес интереси. Симеонов обясни, че в момента скиорите вместо да се спускат по 20 пъти на ден се спускат по 10 пъти на ден, защото чакат три часа на опашка за лифт. Той изтъкна, че Банско предлага много по-добри условия, отколкото много алпийски курорти и затова е трън в очите на бизнес интереси. Освен, че обвърза протестите с бизнес интереси против Банско, Симеонов каза още, че те са част от преизборна кампания, защото в тях са включили партии като ДСБ и \"Да, България\". Не стана ясно за кои избори е въпросната предизборна кампания. Следващите планирани такива са чак следващата пролет, когато ще се избират нови евродепутати. През есента на 2019 г. пък са изборите за местни власти. 2018-а е година без избори \"по график\", освен ако няма предсрочни такива. Същевременно за присъствието си на контрапротеста в защита на втория лифт той обясни, че е бил там като гражданин. Той отрече твърденията, че 48% от Пирин ще бъдат застроени. Той заяви, че от \"Обединени патриоти\" ще настояват отпуснатите допълнителни 100 млн. лв. за полицаите да отидат не по \"чантаджиите\", а за борбата с престъпността в провинцията и охраната по границата. \"Gender е само за социалните роли на мъжа и жената\" Това каза Симеонов по повод различията в мнозинството и Истанбулската конвенция. \"Gender е само за социалните роли на мъжа и жената\"", "date": "2018.01.16", "title": "Валери Симеонов: Вторият лифт на Банско е благотворителен жест"}
{"url": "http://clubz.bg/62990-olaf_otkri_nerednosti_s_evropari_vyrshil_gi_e_zetqt_na_orban", "text": "След 2-годишно разследване в Унгария, Европейската служба за борба с измамите (ОЛАФ) препоръча съдебно производство заради сериозни нередности с еврофондове, разкрити в бизнеса на Ищван Тиборч, зет на премиера Виктор Орбан. Новината беше съобщена най-напред от авторитетния The Wall Street Journal. Разкритията за злоупотреби са в периода 2011-2015 г., във фирмата Elios Innovatív Zrt., в която Тиборч е бил съсобственик, а ОЛАФ предлага връщането на 40 милиона евро на ЕС. Това е поредното разкритие за корупция, свързана с най-тесните кръгове около Орбан, след като преди година в \"Шпигел\" излязоха разкрития за бързо забогатели негови приятели. 32-годишният милионер е съпруг на Рахел, най-голямото от петте деца на Орбан. Няколко журналисти започнаха да разследват бизнес отношенията на Тиборч през лятото на 2014 г., след като Рахел Орбан и.се похвали във Facebook, че тя и нейният съпруг не се нуждаят от помощта на баща й за изплащането на високите си такси за обучение в Швейцария, защото са финансово стабилни. Веднага след това двама разследващи журналисти - Андраш Бекер и Бабет Орози, започват свое разследване, което продължава няколко месеца. Малко преди Коледа на 2014 г. те публикуват материал, в който разкриват, че фирмата на Тиборч - Elios Innovatív Zrt., е спечелила почти без конкуренция $2.9 млрд. долара от обществени поръчки, финансирани предимно със средства на ЕС. В допълнение към сериозните нередности в процеса на търговете, ОЛАФ намери също \"доказателство за конфликт на интереси\". От 2014 г. Ендре Хамар, бизнес партньор на Ищван Тиборч, е собственик на фирма, която \"помага на местните власти да подготвят търговете\". Орбан, Сорос и прасето на Поч Резултатът е, че в доклада с констатациите от проверките, предаден от ОЛАФ на унгарското правосъдие, са посочени съмнителни практики при 35 проекта за подновяване на улично осветление под егидата на Министерството на околната среда и енергетиката. От унгарската главна прокуратура потвърдиха, че са получили доклада на ОЛАФ и е предаден на компетентните магистрати. Говорител на унгарското правителство заяви, че Будапеща подкрепя разследване на търговете за улично осветление. Според него обаче те били организирани по време на управлението на предишното ляво правителство. Орбан обаче е на власт от 2010 г.  \n\tWSJ отбелязва, че констатациите на ОЛАФ могат да се окажат доста неудобни за \"г-н Орбан, остър критик на ЕС в последните години\". Проправителствените медии в Унгария правят сериозни усилия, за да омаловажат значението на проверките на ОЛАФ по отношение на възможно присвояване на средства от дружеството на Тиборч. Magyar Idők публикува редакционен коментар, в който се прави внушение че съществува пряка връзка между предстоящите национални избори и предложението на ОЛАФ за разследване от страна на съответните унгарски власти за бизнес делата на зет му.  Орбан към Западна Европа: Няма да плащаме за колониалното ви минало Преди две години унгарското издание на Forbes обяви, че роднините на Орбан притежават общо богатство от около 6.9 млн форинта (над 22 млн. евро). Но тъй като всички от партията на Орбан заемат различни кресла в контролните органи и в съдебната система, фамилията няма защо да се притеснява от проверка на имуществото. Лоринц Месарош, един от най-богатите хора в Унгария, е и сред най-големите получатели на обществени поръчки и минава за доверено лице на партията на Орбан ФИДЕС. Близките до управляващите медии твърдят, че ОЛАФ предоставя оръжие в ръцето на опозицията срещу Орбан и неговата партия ФИДЕС в навечерието на изборите. През последните години разправата с опозиционните медии в Унгария ги обезвреди почти напълно. Орбан към Западна Европа: Няма да плащаме за колониалното ви минало", "date": "2018.01.16", "title": "ОЛАФ откри нередности с европари. Вършил ги е зетят на Орбан"}
{"url": "http://clubz.bg/62984-byudjetyt_na_bfs_za_2018_g_e_19_miliona_leva", "text": "19 100 000 лева е бюджетът на Българския футболен съюз за 2018 г., обяви зам.-изпълнителният директор на централата Павел Колев след днешното заседание на изпълкома. Ръстът в сравнение с миналата година е 6 милиона, които влизат в касата на федерацията по програми на ФИФА и УЕФА, а също така от участието на националния отбор в новия турнир Купа на нациите, стартиращ наесен. Колев направи интересен паралел с 2006 г., когато бюджетът е бил 7 милиона лв. Клубовете с право на глас на конгреса на 16 февруари в хотел \"Маринела\" са 546. На конгреса ще постъпи предложение да бъдат приети 117 нови клуба, а 145 да бъдат изключени заради липса на дейност. До момента в деловодството на централата са подадени кандидатурите за конгреса на Борислав Михайлов и Ивайло Дражев. Все още не са внесени документите на Любослав Пенев.  Крайният срок е 1 февруари. Комисията за подготовка на форума на може да спре даден кандидат, ако открие, че по даден параграф той не отговаря на изискванията. Само конгресът има това право, уточни Павел Колев.", "date": "2018.01.16", "title": "Бюджетът на БФС за 2018 г. е 19 милиона лева"}
{"url": "http://clubz.bg/62977-elena_joncheva_ne_rabotq_za_slujbi", "text": "Не работя за български, нито за чужди служби, премиерът Бойко Борисов би трябвало да има такава информация. Това каза депутатката от БСП Елена Йончева. Така тя отговори на въпроси от депутата от ГЕРБ Делян Добрев. С тези въпроси той намекна, че Йончева работи за чужди и наши служби и обслужва интереса на трима бизнесмени в Хасково. Делян Добрев в контраатака: Йончева има фиксация по мен или изпълнява поръчки Самият Добрев не спомена име на бизнесмен. Каза само, че един от тях бил близък до бизнесмена и бивш депутат от \"Народен съюз\" (ВМРО, ССД, ЗНС) Иван Стаматов, чието име от ГЕРБ свързваха с кмета Добри Беливанов (също от ГЕРБ), преди да оттеглят доверието си от него. Добрев намекна, че Йончева изпълнява поръчка на български или чужди служби за дискредитирането му заради енергийни проекти, които няма да се случат докато той е председател на комисията по енергетика в парламента. Членът на ръководството на БСП Атанас Зафиров заяви, че цялата партия стои зад Елена Йончева. Според него въпросът дали българските служби работят за дискредитиране на Добрев трябва да се зададе на премиера Бойко Борисов.", "date": "2018.01.16", "title": "Елена Йончева: Не работя за служби"}
{"url": "http://clubz.bg/62968-ruska_super_raketa_plashi_sasht", "text": "Нова руска крилата ракета с наземно базиране е смятана от Пентагона за главна заплаха срещу САЩ, пише в. \"Уолстрийт джърнъл\", цитиран от Нюз.Ру. Имено по тази причина администрацията на Доналд Тръмп има намерението да възпре Русия с нова ядрена бойна глава. Наскоро в. \"Гардиън\" съобщи, че Вашингтон смята да отслаби ограниченията върху използването на ядрените оръжия и да разработи ядрена бойна глава за ракетите \"Трайдънт\", която ще бъде със слаба разрушителна сила. Плановете се съдържали в първия от 8 години насам преглед на американската политика. САЩ възпират Русия с нова ядрена бойна глава Най-вероятно оръжието, от което се плаши Пентагонът, е хиперзвуковата противолодъчна ракета \"Циркон\", смята Нюз.Ру. Според САЩ с нея Русия нарушава Договора за ликвидиране на ракетите със среден обсег от 1987 г., подписан от Роналд Рейгън и Михаил Горбачов. Обсегът на \"Циркон\" може да достигне 400 километра. През април 2017 г. бе съобщено, че при изпитания тя е достигнала скорост от 8 маха. Числото на Мах е отношението на скоростта на дадено тяло към скоростта на звука в средата, в която то се движи. Скоростта става хиперзвукова, когато е по-голяма от 5 маха. Очаква се с \"Циркон\" да бъдат въоръжени руските бойни кораби \"Петър Велики\" и \"Адмирал Нахимов\". Ракетите ще бъдат педназначени за атаки срещу големи надводни цели. Това ще бъдет преди всичко авионосни ударни групи, които са основен инструмент на американското военно присъствие в световния океан. US генерал: Москва нарушава ракетен договор От Пентагона засега не разкриват колко слаба мощност ще има планираната американска бойна глава. Според \"Уолстрийт джърнъл\" ракетите \"Трайдънт\" могат да бъдат снабдени със заряди от 1 или 2 килотона. В момента бойните им глави са с мощност 450-500 килотона. За сравнения - хвърлената над Хирошима през 1945 г. атомна бомба е била със заряд от 15 килотона. \"Циркон\" е толкова засекретена, че нейните чертежи и рисунки са направени само въз основа на догадки и въображение. US генерал: Москва нарушава ракетен договор", "date": "2018.01.16", "title": "Руска супер ракета плаши САЩ"}
{"url": "http://clubz.bg/62972-bsp_otkri_problemi_v_informacionnata_sistema_za_akcizite", "text": "БСП иска разсекретяване на доклада на ДАНС и прокуратурата за работата на Българската акцизната централизирана информационна система (БАЦИС). Това заяви зам.-председателят на парламентарната група на БСП Жельо Бойчев. Според него е станало ясно, че има редица пропуски в работата на тази система, които я обезсмислят като функциониране. Бойчев каза, че по този повод през 2016 г. е бил изпратен доклад до премиера Бойко Борисов. Според него премиерът бяга от отговорност по темата. Той уточни, че е имал възможност да се запознае с него. Според него големият въпрос е имат ли връзка слабостите в работата на Акцизната информационна система с убийството на висшия данъчен служител, извършено наскоро. Бойчев изтъкна, че той е отговарял за фискалния контрол на стоки с голям риск. Той коментира, че в доклада на ДАНС и прокуратурата, който БСП иска да бъде разсекретен, се съдържа информация, в която са описани всички слабости в работата на тази информационна система.", "date": "2018.01.16", "title": "БСП откри проблеми в информационната система за акцизите"}
{"url": "http://clubz.bg/62967-frijdym_haus_bylgariq_e_svobodna_mediite_chastichno_svobodni", "text": "Медиите в България отново са само \"частично свободни\" според годишния доклад на американската неправителствена организация \"Фрийдъм хаус\" и за 2017 г. Днес бе публикуван новият доклад, в който показателите на България не са мръднали и на йота спрямо миналата 2016 година. \"Фрийдъм хаус\": България и светът - все по-надолу по свобода на печата Страната ни е свободна според изследването на \"Фрийдъм хаус\" в цял свят, като получава оценка 2 за политически права и лични свободи (при най-висока оценка 1 и най-ниска 7). Общата свобода на България е оценена на 80 от 100 пункта, което я поставя на предпоследно място в Европейския съюз преди Унгария, която е оценена на 72 пункта. Няколко пункта надолу в сравнение с миналата година е и Полша. Запазило се е и отношението на \"свободните\", \"частично свободните\" и \"несвободните\" страни по света съответно 45, 30 и 25% от нациите. Оценки имат всички 195 суверенни държави по света плюс 14 специално подбрани \"територии\" - например Тибет, която е предпоследна по свобода, пред Сирия с оценка -1. С един процент се е увеличило населението, което живее в несвободни страни. От \"Фрийдъм хаус\" отбелязват, че през 2017 г. е била най-сериозната криза за демокрацията през последните десетилетия. Това е поредна 12-а година, в която има намаляне на глобалната свобода - само 35 държави са с покачен рейтинг, 71 отчитат спад. Според организацията една от причините за това е, че САЩ са се оттеглили от традиционната си роля като   заради загубата на политически права и граждански свободи в самата Америка. \"Фрийдъм хаус\" e НПО, но 86% от финансирането й идва пряко от американското правителство.", "date": "2018.01.16", "title": "\"Фрийдъм хаус\": България е свободна, медиите - \"частично свободни\""}
{"url": "http://clubz.bg/62983-ekoministerstvoto_otlaga_otrqzvaneto_na_parche_ot_park_vitosha", "text": "Покрай броженията с приетите от правителството изменения в плана за управление на Национален парк \"Пирин\", малко забелезан остана още един \"планински\" казус - с изваждането на малък парцел от Природен парк \"Витоша\". На 2 януари \"Държавен вестник\" публикува решение на министъра на околната среда и водите Нено Димов, с което се намалява площта на парк Витоша с 10,390 дка \"чрез изключване на поземлени имоти поради липса на изискуемите качества на имотите за продължаване на включването им в границите на защитената територия\". Става въпрос за парцели около Киноцентъра в \"Бояна\" и \"Беловодски път\". Съгласно решение на ВАС, имотите не отговарят на изискванията за защитена територия, не представляват продължение на естествени екосистеми, нямат характерни ландшафти и обекти на неживата природа, се посочва още в съобщението в официалния вестник. Йорданка Фандъкова: Въпросът с Витоша се политизира Това решение намери отзвук сред екоорганизациите и техните привърженици, които поискаха \"отрязването\" на площи от парка да стане само при извършена проверка дали в действителност не са годни за да са в рамките на защитени територии. Днес от МОСВ обявиха, че Нено Димов оттегля заповедта си до извършване на исканата от еколозите проверка. Оттам припомнят, че процедурата, в която са предложени за изключване двата имота, е започнала през 2003 г. През юли 2016-а тричленен състав на ВАС отменя решение на министъра на околната среда и водите от 2013 г., с което се отказва намаляване на площта на Природен парк \"Витоша\" с двата поземлени имота. През април 2017 г. петчленен състав на ВАС потвърждава решението на тричленния. В изпълнение на тези решения, на 24 ноември м.г. Димов издава заповедта за намаляването на площта на парка. \"Да, България\" започна подписка \"Да върнем Витоша на гражданите на София\" Междувременно от \"За да остане природа в България\" изпратиха и  до управителя на БНБ с искане да осветли реалния собственик на концесионера в Национален парк Пирин. То е породено от признанията на представители на концесионера \"Юлен\", че държавата знае кой е реалният собственик, стоящ зад офшорката. \"Да, България\" започна подписка \"Да върнем Витоша на гражданите на София\"", "date": "2018.01.16", "title": "Екоминистерството отлага отрязването на парче от парк Витоша"}
{"url": "http://clubz.bg/62966-sofiq_s_nov_plan_sreshtu_mrysniq_vyzduh_samozatvarq_se", "text": "И днес местните парламентаристи в София не стигнаха до окончателно решение за широко прокламираните краткосрочни мерки за подобряване на чистотата на въздуха. Вместо това членовете на комисията по екология бяха запознати с нови мерки, предложени от ресорния кмет Йоана Христова. Сред тях са и   - части от нея или в цялост. Новите предложения бяха приети днес, но и наложиха комисията по околна среда да събере още становища, в т.ч. от колегите си от транспортната комисия, като бе заявено, че финално мерките трябва да бъдат гласувани на 23 януари от комисия и на 25-и - на заседание на Столичния общински съвет. Новите предложения породиха и нови въпроси, основният от които - възможно ли е изобщо да бъдат реализирани. Първи мерки срещу мръсния въздух в София - какви и кога Днешното заседание протече при засилен не само медиен, но и граждански интерес. Представители на граждански и неправителствени организации, отново опитаха да внесат своите предложения, притиснати от кратките срокове. Докато членовете на комисията уговаряха срокове и процедури, Любомир Авджийски от Института за пазарна икономика и \"Да, България\", в случая дошъл като гражданин, ги обвини в   остави листа с предложенията си и напусна залата с намек,  Според внесените днес от зам.-кмета по екологогията Йоана Христова изменения, отпадат старите предложения за ползването безплатно на буферните паркинги, както и увеличаването на цената на синята зона от 2 лева на 4 лева за час престой в дните с превишени нива на фини прахови частици (ФПЧ). Европейската норма за концентрация на ФПЧ10 (с диаметър до 10 микрона, което е една стотна от милиметъра) е 50 µg/m  и се отнася към средноденонощната концентрация, усреднена за 24 часа. Вместо това Христова предложи при прогноза, че в два последователни дни, в които поне две градски станции измерят нива от над 200 µg/m , да се прилагат заедно или поотделно следните мерки:   в рамките на акции \"Чист въздух\". Забраната за паркиране и престой в центъра няма да важи за живущите там, както и за колите на специален режим. С молби и куртоазия ли ще се борите за чист въздух? Ако пък в два последователни дни, в които поне две градски станции вече са измерили нива от над 200 µg/m , или четири станции отчетат превишаване в рамките на един ден, то тогава ще влиза в сила мярката \"зелен билет\". Или превозният документ за цял ден за всички линии ще струва 1 лев (сега е 4 лева). Безплатен градски транспорт пък вероятно изобщо няма да бъде въведен.  След заседанието Йоана Христова поясни, че за коли (с четни или нечетни номера) може да се затваря не само центърът на София, но и отделни райони или направо целият град. Това щяло да бъде предварително оповестявано, в това число и чрез специално разработено мобилно приложение. Остана да виси обаче въпросът ще може ли КАТ да дебне за нарушители във всяка столична уличка. Мярката по отношение на \"зеления билет\" пък излиза като мярка постфактум, т.е.   Причината - Столичната община стъпва на данните от измервателните станции на Изпълнителната агенция по околната среда (ИАОС) към екоминистерството. Въпреки че ИАОС следи в реално време какви са нивата, меродавни за институциите са осреднените норми за съответния ден. Тези средни стойности се предоставят на следващия ден. Или ако на 10-о число от месеца ИАОС е отчела завишени нива на ФПЧ, то информацията за това излиза на 11-о число от месеца.  Отделно не е ясно и дали и без това претъпканите в час пик автобуси ще могат да поемат целия наплив от желаещи да пътуват с евтиния билет. Как да подобрим качеството на въздуха. В 18 стъпки От думите на зам.-кмета по екологията стана ясно още, че за миналата година е   Това означава, че всички тези крути мерки ще се прилагат изключително рядко. А затварянето на части от столицата или направо цялата столица - още по-рядко, защото ще е по преценка на местната администрация за дадения случай. От днешното заседание стана ясно и че общината ще възложи изработването на план за райониране и технически спецификации за поставяне на собствени измервателни уреди, но това е разположено далеч във времето. Сегашните на ИАОС са в кварталите \"Дружба\", \"Надежда\", \"Младост\", \"Хиподрума\", \"Павлово\". А истината е, че това далеч не са най-проблемните райони в столицата. За такива се считат \"Красна поляна\", \"Западен парк\" и \"Овча купел\", като живущите там поискаха не само измервателни уреди, а и специални мерки за справяне с проблема с горенето на отпадъци от жителите на \"Факултета\" и Виетнамските общежития. Въпрос ефективна ли е изобщо и системата за прогнози на БАН, възложена за изработка от столична община, зададе и Трайчо Трайков, местен парламентарист, избран от листата на Реформаторския блок.  Приетите днес мерки касаят най-вече трафика. По отношение на един от другите големи замърсители - отопляването с твърдо гориво са предвидени други мерки, които до голяма степен зависят от екоминистерството. В общината работи вече програма за предоставяне на печки за пелети на домакинствата. Тества се в Нови Искър. С молби и куртоазия ли ще се борите за чист въздух? Как да подобрим качеството на въздуха. В 18 стъпки", "date": "2018.01.16", "title": "София с нов план срещу мръсния въздух - самозатваря се"}
{"url": "http://clubz.bg/62982-pobedno_nachalo_v_melbyrn_za_sharapova_djokovich_i_federer", "text": "Трима от шампионите на Откритото първенство на Австралия по тенис - Мария Шарапова, Новак Джокович и Роджър Федерер (актуалният при мъжете), започнаха с победи участието си тази година. Маестрото, в която половина на схемата се паднаха повечето фаворити, победи с 3:0 сета (6:3, 6:4, 6:3) Аляз Бедене (Словения). В следващия кръг той ще излезе срещу Ян-Ленард Щруф (Германия). С по-голям интерес се чакаше завръщането на Новак Джокович, който не беше играл в официален турнир от \"Уимбълдън\" миналото лято. Сърбинът преодоля без никакви проблеми Доналд Йънг (САЩ) с 6:1, 6:2, 6:4. Друг бивш първенец от Мелбърн - Стан Вавринка, се потруди доста повече срещу Ричардас Беранкис (Литва) - 6:3, 6:4, 2:6, 7:6(2). Двубоят продължи близо 3 часа. Швейцарецът също се върна след контузия, извадила го от игра през есента. Шампионката на \"Аустрелиън оупън\" отпреди 10 години Мария Шарапова тръгна \"по вода\" с 6:1, 6:4 над Татяна Мария (Германия). И Маша е следена под лупа, точно в Мелбърн преди две години даде положителна проба за мелдоний и оттогава не беше играла в първия за годината турнир от Шлема. Във втория кръг рускинята ще има по-трудна задача (поне като предварителни очаквания) срещу Анастасия Севастова (Латвия, №14 в схемата). Латвийката я елиминира на US Open през 2017-а. Водачката в схемата при дамите Симона Халеп (Румъния) се измъчи в първия сет срещу представителката на домакините Дестъни Аява - 7:6(5), 6:1. Румънката се оплака от болки в глезена. В сряда сутринта наше време на корта се завръща Григор Димитров, при това отново на централния - \"Род Лейвър\". Българинът ще спори с квалификанта Макензи Макдоналд (САЩ), а мачът трябва да започне около 10 часа.", "date": "2018.01.16", "title": "Победно начало в Мелбърн за Шарапова, Джокович и Федерер"}
{"url": "http://clubz.bg/62971-momiche_na_bond_obvini_stivyn_segal_v_sekstormoz_v_bylgariq", "text": "Британската актриса Рейчъл Грант, изпълнила ролята на красива азиатка с още по-красивото име  във филма за Джеймс Бонд „Не умирай днес“ (2002), разказа през камерата на Би Би Си как е била нападната сексуално от Стивън Сегал в София през 2002 г. Актрисата споделя, че Сегал я блъснал така че, тя седнала на леглото, смъкнал ѝ блузата и ѝ казал: Според британската актриса това се е случило в София през 2002 г., където по това време Сегал снима филма Out For A Kill (излязъл през 2003 г. директно на видео). Тя е имала роля във филма, но след инцидента е била уволнена. Рейчъл Грант признава, че се е срамувала, но сега е решила да разкаже за случая, насърчена от жените, които споделят своите истории за сексуален тормоз като част от кампанията #MeToo. Адвокатите на Сегал заявяват, че той категорично отхвърля обвиненията на Рейчъл Грант – с  малко странен избор на думи: Тоест,  нещо като „Не съм бил аз, нито пък беше в София“. Това е поредното обвинение срещу холивудския актьор, който през последните години прекарва все повече време в Източна Европа, а през 2016-а получи лично от президента Путин руски паспорт. От подобен тип поведение на Стивън Сегал са се оплаквали още поне няколко жени, сред които Порша де Роси, Джени Маккарти и Джулиана Маргулис. Междувременно от полицията в Лос Анджелис съобщиха, че във връзка с многократните обвинения в сексуален тормоз, са започнали разследване срещу Стивън Сегал.", "date": "2018.01.16", "title": "Момиче на Бонд обвини Стивън Сегал в секстормоз. В България"}
{"url": "http://clubz.bg/62979-smyrtta_na_dolores_ne_bila_podozritelna", "text": "Смъртта на вокалистката на \"Кренбърис\" Долорес О'Риордан не се разследва като съмнителна, съобщи британската полиция, цитирана от Би би Си. Оттам потвърдиха, че е изготвен полицейски доклад, който отива при съдебния лекар, който да изследва причините за смъртта на Долорес. Ирландската музикантка почина внезапно в понеделник в Лондон, на 46-годишна възраст. Долорес от \"Кренбърис\" си отиде на 46 (ВИДЕО) \"Кренбърис\" бяха на върха през 90-те години с хитове като Linger и Zombie. Според говорител на полицията органите на реда били извикани в хотел в Парк Лейн в 9,05 ч местно време в понеделник като съобщението е било за намерена мъртва жена на около 45 години. В изявление от агента на Долорес О'Риордан се казва: \"Вокалистката на ирландската група \"Кренбърис\" беше в Лондон за записи. Няма повече детайли към момента\". Членовете на \"Кренбърис\" - Ноел Хогън, Фергал Лоуър и Майк Хоган - отдадоха почит на починалата Долорес в социалните медии. Агентът ѝ добави: \"Членовете на семейството са съкрушени от новината и помолиха да не бъдат безпокоени в тези трудни часове\". Според местния свещеник от родния ѝ град Фрайярстоу в Лимерик погребението ѝ ще е в Ирландия. \"Семейството ѝ очаква още подробности от Лондон за смъртта ѝ\", каза пред Би Би Си отец Джеймс Уолтън. Ирландският президент Майкъл Хигинс определи смъртта на певицата като огромна загуба, като отбеляза, че работата на Долорес с \"Кренбърис\" е \"имала огромно влияние на рок и поп сцената не само в Ирландия, но и по света\". Ирландският премиер Лио Варадкар каза, че \"тя е може би най-голямата звезда на Лимерик\" и че \"нейната група е уловила в песните си целия гняв, който изпитваш в тийнейджърските си години\". Дан Уейт от звукозаписната компания \"Илевън севън\" поясни, че О'Риърдан му оставила вокално послание, в което заявява, че очаква с нетърпение предстоящите записи. \"От посланието се вижда, че тя е изпълнена с живот, шегува се и е развълнувана, че ще се срещне с мен и съпругата ми тази седмица\", каза Уейт. Междувременно стана ясно, че продажбите на нейните соло албуми и дисковете, които е записала с \"Кренбърис\", рязко са се увеличили след смъртта ѝ, съобщи Контактмюзик. Продажбите на най-новия диск \"Something Else\" на \"Кренбърис\" са нараснали с над 900 процента, а тези на излезлия през 2007 г. дебютен соло албум \"Are You Listening?\" на О'Риърдан - с над 145 процента. Продажбите на хита \"Linger\" на \"Кранберис\" пък са се увеличили с над 35 процента. \"Кренбърис\" излитат към върха през 1993 г., когато дебютният им албум Everybody Else Is Doing It, So Why Can't We? се продава в над 40 млн. копия по света. Долорес О'Риордан е най-малкото от седем деца, пише собствени песни от 12-годишната си възраст. Тя става част от групата още като тийнейджърка след като вижда обява, че търсят вокалистка. За кратко след като \"Кренбърис\" се разделят през 2003 г., Долорес пробва соло кариера, групата обаче отново се събира заедно през 2009 г.", "date": "2018.01.16", "title": "Смъртта на Долорес не била подозрителна"}
{"url": "http://clubz.bg/62973-prokuraturata_nikmi_e_poluchila_nezakonno_terena_za_nebostyrgach_na_bul_bylgariq", "text": "Столичният общински съвет е дал имот на кръстовището на бул. „България\" и „Иван Евст. Гешов\" с площ 3060 кв. м., срещу което е получил терен на фирма „НИКМИ\" АД със забележителните 374 кв. м. Освен това СОС е допуснал съществени нарушения на административнопроизводствените правила по издаване на решението си, както и – Закона за общинската собственост, Закона за собствеността и Правилника за прилагане на Закона за държгавната собственост. Това са заключенията на прокуратурата, която атакува самото придобиване на терена на „България\" и „Иван Е. Гешов\", за който гражданите на квартала многократно излизаха на протести срещу планирания строеж на небостъргач. Небостъргачите и София От изнесените данни става ясно, че при постановяване на решението н Т.е. - общината е дала на фирмата имот, върху който към момента още са текли спорове за собствеността!  Строежът на небостъргач на терена, който сега е градинка, изкара хората на бунтове през септември 2017 г., включващи и преграждане на бул. \"България\". Пак протест срещу небостъргач, \"натресен\" странно от съда в градинка Както Клуб Z вече писа, през заградения проблемен имот минава улица, която е с изринат асфалт. Протестиращите искат По-интересна е съдбата на самия строеж - той си намира огромен приятел в лицето на сdмия връх на законността и на два пъти е \"налаган\" от Върховния адимнистративен съд, който отменя решения на АССГ в ущърб на фирмата. Столичната община в резултат на приетия през 2006 г. Общ устройствен план (ОУП), който действа и сега, с Решение на СОС от 19.11.2009 г. и Решение на МС от 16.12.2009 г., отрежда терена за  Така главният архитект издава заповеди, с които им отказва проекта за План за регулация и застрояване. С думи прости - там може да има само паркове за отдих, като се допуска и обслужващо застрояване като  В никакъв случай небостъргач. НИКМИ обаче завежда поредица от дела и след като АССГ взема страната на общината, ВАС на практика отменя решенията на СОС и на Министерския съвет, \"събаря\" отказите на главния архитект и дава на фирмата право да строи.   Пак протест срещу небостъргач, \"натресен\" странно от съда в градинка", "date": "2018.01.16", "title": "Прокуратурата: НИКМИ е получила незаконно терена за небостъргач на бул. \"България\""}
{"url": "http://clubz.bg/62976-gender_e_samo_za_socialnite_roli_na_myja_i_jenata", "text": "Това заяви пред Клуб Z Бриджит О'Лъфлин, изпълнителен секретар за мониторинговия механизъм на Истанбулската конвенция към Съвета на Европа. Що е то Истанбулска конвенция – въпроси и отговори Тя заяви, че Истанбулската конвенция скоро ще има нов превод на български език. Домашното насилие е много разпространено в Европа, но много случаи не стават известни на властите, защото жертвите не признават, припомня тя. Затова има нужда от законодателни промени и по-ефективно прилагане на законите. Мерките за борба с насилието трябва да бъдат комплексни, смята О'Лъфлин. Понятието “gender“, преведено на български като “социален пол“, се отнася до стереотипите за социалните роли на мъжа и жената, изтъква О’Лъфлин. Истанбулската конвенция е договорена през 2011 г. в Истанбул. Влиза в сила през 2014 г. и е подписана от 44 държави и от Европейския съюз. Досега е ратифицирана от 28 държави.", "date": "2018.01.16", "title": "\"Gender е само за социалните роли на мъжа и жената\""}
{"url": "http://clubz.bg/62956-lozan_panov_otgovori_na_stariq_vss_komandiroval_e_samo_3_ma", "text": "Председателят на Върховният касационен съд Лозан Панов днес запозна Съдийската колегия с \"Информация за командированите съдии във Върховния касационен съд през 2017 г.\" Това е в отговор на стария ВСС, който всячески атакуваше Панов по всевъзможни теми в забележителен синхрон с кафявите медии и в отговор на неговите изказвания срещу проблемите в прокуратурата, ВАС, и др. Панов ставаше обект на всевъзможни \"огледални\" атаки, веднага след като споменеше някой проблем. Например към януари 2018 г. командированите съдии от него във ВКС   стана ясно от доклада, който междувременно смененият ВСС прие за сведение. Това са съдиите Кpacимиpa Meдapoвa oт САС, Eмилия Дoнĸoвa – зaм.-пpeдceдaтeл нa Coфийcĸия oĸpъжeн cъд и Людмилa Цoлoвa (САС). Според различни сведения в другия голям съд – ВАС, командироването от години е мощен лост за \"взимане на асансьора\" с един подпис (по различни информации на ВСС през миналата година командированите съдии във ВАС са 6). От времето на Георги Колев в най-върховния орган, който може да отменя дори актове на правителството, се \"изтегляха\" съдии - без да искаме да звучим обидно – с екзотична репутация и от екзотични места. Например дъщерята на доц. Величко Адамов от Свищов, юрисконуслти на общинския съвет в Елин Пелин, хора, завършили право в Югозападния, Бургаския свободен университет и, разбира се, школата в Симеоново. Сред новите 8 върховни административни съдии - 6-има командировани от шефа След няколко години като командировани същите магистрати без проблем печелят конкурса за титуляри. Междувременно днес стана ясно, че със свои заповеди от 15 януари Панов комадирова шестима съдии от районни съдилища в страната на длъжност „съдия“ в задъхващия се Софийски районен съд (СРС) за разглеждане на граждански дела. Срокът на командироването е до заемането на свободните щатни длъжности от титуляр по надлежния ред след провеждане на конкурс от Висшия съдебен съвет (ВСС).", "date": "2018.01.16", "title": "Лозан Панов отговори на стария ВСС: командировал е само 3-ма"}
{"url": "http://clubz.bg/62975-razvryzkata_na_deloto_ne_davame_delqn_idniq_vtornik", "text": "Конституционният съд ще решава по същество делото за подадената, неприета, а накрая и оттеглена оставка на депутата от ГЕРБ Делян Добрев идния вторник - 23 януари, съобщи БНР. Днес съдиите приеха нови доказателства по делото, след като на предишното си заседание му дадоха ход по допустимост. Новите доказателства са писмо от самия Добрев, с което оттегля заявлението за подаване на оставка, което Народното събрание отхвърли, а депутати от БСП пратиха гласуването в КС. В определението си за допустимост казусът да се разглежда КС настоя Народното събрание да публикува акта на гласуване и отхвърляне на подадената оставка, но това до момента все още не е факт. КС прие и правни становища по темата нарушена ли е Конституцията с отказа на пленарната зала да освободи Добрев като депутат. Едно от тях е на проф. Васил Мръчков, чието мнение бе публикувано в сайта  . Според юриста целта на ГЕРБ с оттеглянето на заявлението за оставка, което обаче вече е гласувано, макар и резултатът да е отхвълянето на оставката, не би трябвало да е основание КС да прекрати делото поради липса на предмет. Целта на ГЕРБ е именно тази - съдът да няма предмет, по който да се произнесе. Сега въпросът е дали КС ще приеме това като основание изобщо да не реши делото за противоконституционност на отхвърлянето на оставка, подадена от депутат. Идеята, че КС трябва да прекрати делото, станало популярно като делото \"Не даваме Делян\", бе лансирана от шефа на правната комисия в Народното събрание от ГЕРБ Данаил Кирилов в интервю за БНР преди седмица.  Каквото и да е решението на конституционалистите, това не застрашава мястото на Добрев в 44-тия парламент. По закон решенията на КС няма обратно действие - тоест дори и той да се произнесе, че оставката е отхвърлена в нарушение на основния закон, то Добрев ще си остане депутат. В Закона за Конституционния съд пише, че при наличие на противоконституционост на дадено решение или нормативен акт институцията, която го е приела, трябва да поправи това. Разпоредбата обаче не означава, че трябва да се проведе ново гласуване в залата по освобождаването на избраника от ГЕРБ, обясниха юристи. Докладчик по казуса в КС е бившият председател на ВАС и бивш омбудсман на републиката Константин Пенчев.  ", "date": "2018.01.16", "title": "Развръзката на делото \"Не даваме Делян\" - идния вторник"}
{"url": "http://clubz.bg/62955-krushi_vmesto_probiotici", "text": "Американски учени установиха, че съединения в крушите помагат срещу хронични заболявания, съобщи Нюзру. Крушите са по-ефективни в борбата със стомашни заболявания, предизвиквани от бактерията Хеликобактер пилори, след ферментация, твърдят учените от университета на Северна Дакота. При това полезните бактерии остават незасегнати. Учените са работили със сортовете Бартлет и Старкримсон. Те установиха, че благодарение на съдържащите се в тях феноли и антиоксиданти, крушите забавят действието на ферментите, участващи в метаболизма на глюкозата и нишестето. Затова те помагат и при хипергликемия и хипертония, свързана с диабет тип 2. Крушите са богати на целулоза, вит. С., калий. Те не съдържат натрий, мазнини, холестерин. В една порция има само 100 калории.", "date": "2018.01.16", "title": "Круши вместо пробиотици"}
{"url": "http://clubz.bg/62952-mihail_mikov_mrysen_vyzduh_v_bsp_provetrenieto_e_neobhodimo", "text": "Има усещане за мръсен въздух в БСП и проветрението е необходимо. Това заяви пред телевизия \"България он еър\" бившият лидер на социалистите Михаил Миков. Той коментира решението на пленума на партията да не подкрепи ратификацията на Истанбулската конвенция.  Според него лидерът на БСП Корнелия Нинова се поставя над партията и колективното ръководство. Според него това е опит да бъде хваната модерната вълна срещу третия пол и гей браковете. Станишев vs БСП: Поддавате се на популизма, обслужвате ГЕРБ Според него няма негативна вълна срещу Нинова, а се търси най-добрият път за спечелването на общественото доверие. Микова смята, че вотът на недоверие срещу правителството е трябвало да бъде внесен още през миналата година.", "date": "2018.01.16", "title": "Михаил Миков: Мръсен въздух в БСП, проветрението е необходимо"}
{"url": "http://clubz.bg/62958-slynce_ot_chernobil", "text": "В забранената зона, създадена около Чернобилския АЕЦ в Украйна ще бъде изградена слънчева електроцентрала, която ще произвежда 1 мегават електроенергия. Тя ще бъде разположена само на 100 метра от саркофага, построен върху разрушения ядрен реактор. Понастоящем изграждането на комплекса е на финален етап, съобщи Science Alert. Според Евгения Варягина, която ръководи проекта \"Слънчев Чернобил\", новото съоръжение може да осигури електричество на средно голямо селище с около 2000 домакинства. Тенденцията е електроцентралата да произвежда сто пъти по-голяма електроенергия. Радиоактивните гъби във Франция се оказаха чернобилски Централата заема територия от 1.6 хектара, върху които ще бъдат разположени 3.8 хиляди соларни батерии. Те ще бъдат закрепени на бетонни плочи, а не за земята, тъй като в зоната това е забранено заради разпространението на радиоактивен прах. Литва се плаши - беларуска АЕЦ вещае нов Чернобил. И не само През 2016 г. стана ясно, че Украйна търси инвеститори за строителство на соларни централи в района на Чернобилската АЕЦ.  Целта на Киев е да изгради фотоволтаици с обща мощност 1 гигават. За сравнение, в Германия, където слънчевите дни са много по-малко, токът от слънче е 39 гигавата. Според анализатаори, необходими са инвестиции от поне 1 милиард евро, за да постигне Украйна целта си. Аварията в Чернобил на 26 април 1986 г. е най-голямата от такъв тип в света. След взрив в четвърти енергоблок в атмосферата беше изхвърлен голямо количество радиоактивен прах. На радиоактивно облъчване бяха подложени близо 8.4 милиона души от Беларус, Украйна и Русия. Около АЕЦ беше създаден т.нар. забранена зона, а жителите на два града - Чернобил и Припят, както и на 74 села, бяха евакуирани.  Литва се плаши - беларуска АЕЦ вещае нов Чернобил. И не само", "date": "2018.01.16", "title": "Слънце от Чернобил"}
{"url": "http://clubz.bg/62951-da_slagame_burkite_i_da_se_priklyuchva", "text": "По реакциите за Истанбулската конвенция имам едно недоумение: Не разбирам реакцията на всички националисти, тъй наречени консерватори и пр. (БСП не коментирам, защото точно в такива случаи се проявява абсурдността в твърдението, че БСП е \"лява\" партия и просто няма смисъл, БСП е едно недоразумение!), които по отношение на правата на жените се оказват далеч по-близки до ислямистките си братя в разбирането за мястото на жената в семейството и обществото - тя не е друго, освен машина за удоволствие и възпроизводство, която, като им е кеф бият, като им е кеф... й правят деца.  Ма, защо, бе, мъжаги, тогава пропищяхте орталъка, че Европа била \"нападната\" от ислямисти и всякаква \"друговерска измет\", с която споделяте основни ценности във виждането ви за света и мястото на половината човечество - или до печката, или в кревата, или под камшика! Аз викам да слагаме бурките и да се приключва! И последно по темата за тази толкова пре-експонирана и същевременно напълно неразбрана и изопачена Истанбулска конвенция!!!  Аз съм имала шанса да бъда отгледана в умерено-либерално семейство (баща ми има огромен принос в осъзнаването ми като пълноценно, равностойно, човешко същество!) и много добре си давам сметка каква роля играе възпитанието и образованието в разбирането на социалните роли, които възприемаме в живота.  Аз знам, че съм РАВНА на всяко друго човешко същество и нямам нужда да бъда защитена от конвенция. Но аз съм имала шанса да бъда възпитана така. Не всички са имали този шанс. Не всички могат да се защитят сами!  Тази конвенция е за тях! Не, тя няма да направи синовете ни гейове и дъщерите лесбийки!  (Това е друга тема, нямаща нищо общо с дадената конвенция) Но ще им помогне да разберат, че един ден, като се оженят/омъжат, е важно да живеят с уважение и разбирателство помежду си! Че момичето няма право да чупи посуда в главата на мъжа си, ако печели по-малко пари от нея, а момчето да пребива жена си, щото е загорила супата или му откаже секс (по Сидеров). Всъщност, в реална България този въпрос би трябвало да се разглежда далеч по-трезво и с разбиране, вместо с цялата истерия и откровена идиотия, която заля социално-виртуалния ни свят в последните седмици!  У нас, като цяло, има една значителна равнопоставеност и нормалност в разпределението на социалните роли, няма такъв алкохолизъм, както в Русия, където наскоро реално узакониха правото на пияния сибирец да пребие безнаказано жена си, няма религиозния фанатизъм на все по-ислямизиращия се съседен до нас Ориент. На фона на тези североизточни и югоизточни (но винаги източни!) разбирания за ролята и мястото на жената в съвременния свят, България съвсем спокойно и с основание би могла да се идентифицира със западната култура и традиция, към която в крайна сметка принадлежи!  НО!!! Това, очевидно, никак не се харесва на всички, които по един или друг начин винаги се опитват да ни закарат в посоката на изток! И успяват да въздействат дори на умни и модерни хора с прозападни критерии за нормалност. Това е само и единствено пропаганда и пълно изместване на разговора и значението на Истанбулската конвенция! Тази пропагандна машина работи неуморно и не спи - от Явор Дачков до Волен Сидеров, завладяваща в неистовите си усилия територии и хора, които по никакъв начин нямат нищо общо с тях! Писна ми да ни правят на луди далеч по-глупави от нас! И това ще е така, докато ние им го позволяваме!        ", "date": "2018.01.16", "title": "Да слагаме бурките и да се приключва!"}
{"url": "http://clubz.bg/62957-demokratite_sa_na_1_glas_ot_opazvane_na_mrejovata_neutralnost", "text": "Демократите в американския Сенат се нуждаят от само още един глас, за да възстановят мрежовата неутралност, обяви лидерът на опозицията в горната камара на Конгреса Чък Шумър, цитиран от Engadget. САЩ премахнаха мрежовата неутралност През декември Федералната комисия по комуникация (ФКК) на САЩ премахна мрежовата неутралност - принцип, според който всичкият трафик в интернет е равен и достига с една и съща скорост до потребителите. Решението дава власт на доставчиците на интернет да определят скоростта, по която американците достъпват една или друга интернет услуга или сайт. Милиони американци протестираха срещу вота, обявен от назначения от Доналд Тръмп Аджит Пай и подкрепен от тримата републиканци в 5-членната комисия. Сенатът обаче има 60 дни, в които може да оспори решение на независима агенция като ФКК. Остават по-малко от 30 дни, но демократите вече са се задвижили и се опитват да убедят умерени републиканци като Джон Маккейн и Линдзи Греъм да ги подкрепят. Засега на тяхна страна е една републиканка - Сюзън Колинс от Мейн, известна с това, че не подкрепи Доналд Тръмп.  Републиканец: Мрежовата неутралност на Обама не е никак неутрална Имайки предвид съмненията за руска намеса в общественото обсъждане, манипулираните анкети и видните връзки на Аджит Пай с пряко заинтересованите доставчици на интернет, това не е невъзможно. Ако Сенатът отхвърли решението, то ще блокира и бъдещи опити на ФКК да премахне мрежовата неутралност. Републиканец: Мрежовата неутралност на Обама не е никак неутрална", "date": "2018.01.16", "title": "Демократите са на 1 глас от опазване на мрежовата неутралност"}
{"url": "http://clubz.bg/62969-vyrhovniqt_syd_otmeni_limitite_na_bolnicite", "text": "Върховният административен съд (ВАС) е обявил за нищожно решението на надзорния съвет на здравната каса от 2015 г., с което са определени лимитите на болниците, съобщи БНТ.  Решението е окончателно и не подлежи на обжалване.  От Центъра за защита на правата в здравеопазването посочват, че заради лимитите НЗОК е удържала 52 млн. лева на болниците, които не са платени до момента. Изплащането на надлимитната дейност от последните години е едно от исканията на общинските болници, които обявиха протест от вчера. Болници на протест, намериха 28 млн. лв., но за дейности Здравният министър Кирил Ананиев ще се срещне с директорите на областните болници в страната, като се очаква на срещата да бъдат обсъдени възможностите за допълнително финансиране, както и мерки за справяне с недостига на лекари и медицински сестри.  Жалби срещу решението за лимити в болниците от 2015 г. имаше и от Българската болнична асоциация, 15 болници от Националното сдружение на частните болници, от Българския лекарски съюз.", "date": "2018.01.16", "title": "Върховният съд отмени лимитите на болниците"}
{"url": "http://clubz.bg/62950-rusnacite_vse_poveche_vqrvat_v_svryhestestvenoto", "text": "През последното десетилетие хората в Русия са започнали по-силно да вярват, че има живот след смъртта и че  , представя \"Комерсант\" изводи от проучване на центъра \"Левада\", цитирани от БТА. Всеки седми жител на Русия поне веднъж е прибягвал към алтернативната медицина, а всеки десети е търсел врачка или астролог.  31 на сто от анкетираните, други 13 на сто са напълно сигурни, че такива има. 45 на сто от жителите на федерацията вярват, че талисманите понякога носят късмет, а 51 на сто от запитаните смятат, че някои ясновидци могат да предричат бъдещето. Половината граждани на Русия са убедени, че \"някои духовни лечители\" притежават \"лечебни сили, дадени от Бога\". Поклонниците и противниците на хороскопите са почти равен брой в руското общество - 40 на сто вярват, а 43 на сто не вярват във влиянието на звездите. Хората  , констатира анализаторката пред \"Комерсант\", цитирана от Би Би Си.", "date": "2018.01.16", "title": "Руснаците все повече вярват в свръхестественото"}
{"url": "http://clubz.bg/62945-ot_dnes_poleti_po_29_evro_mejdu_sofiq_i_baku_vseki_vtornik_video", "text": "Министър-председателите Бойко Борисов и Артур Расизаде откриха първата авиолиния между България и Азербайджан. Веднъж седмично - във вторник, полет на Азербайджанските авиолинии чрез компанията им BUTA Airlines, ще свързва столиците София и Баку. Това съобщиха от правителствената информационна служба на втория ден от работното посещение на Борисов в Азербайджан.  Азербайджан ни предлага газификация за собствена сметка Директната въздушна линия  е резултат от договореностите, постигнати между Борисов и президента на Азербайджан Илхам Алиев при неговото посещение в страната ни през 2015 г. Целта е да се създадат условия за насърчаване на контактите между представителите на бизнеса между двете страни и увеличаване на туристите. Сред първите пасажери на новата авиолиния бяха министрите на транспорта Ивайло Московски, на енергетиката Теменужка Петкова, на икономиката Емил Караниколов, на земеделието, храните и горите Румен Порожанов. Те бяха част от официалната делегацията в Баку, която придружи Борисов. \n\t \n\t", "date": "2018.01.16", "title": "От днес - полети по 29 евро между София и Баку всеки вторник (ВИДЕО)"}
{"url": "http://clubz.bg/62961-tusk_obqvi_pred_evroparlamenta_che_brekzit_e_obratim", "text": "Решението Великобритания да напусне ЕС може да бъде отменено, заяви председателят на Европейския съвет Доналд Туск в Европейския парламент днес, съобщи Ройтерс. Тереза Мей обеща успешен \"Брекзит\" Туск отбелязва в обръщение към евродепутатите: Британски странности: ще има ли втори референдум за Брекзит? После коментира възможността да се отмени референдумът (или да се проведе отново, както се коментира в самата Великобритания) така: Кой е Доналд Туск, когото днес всички харесват Великобритания гласува да излезе от ЕС на референдум през 2016 г., след който стана ясно, че голяма част от британците не са били наясно от последствията на вота, неинформирани и заблудени от манипулации на кампанията. Макар британското правителство да спазва строго референдума, който бе напълно законен, веднага след вота започна да се обсъжда отменяне на решението и евентуално провеждане на второ допитване. Европейският съюз пък показа готовност да търси най-добрата сделка за напускане, макар и други като Туск да са обявявали, че ЕС все още е отворен за британците, ако искат да останат - докато не бъде финализиран изходът от ЕС. Британски странности: ще има ли втори референдум за Брекзит? Кой е Доналд Туск, когото днес всички харесват", "date": "2018.01.16", "title": "Туск обяви пред Европарламента, че \"Брекзит\" е обратим"}
{"url": "http://clubz.bg/62939-erdogan_se_kani_da_zadushi_planiranite_ot_sasht_otrqdi_v_siriq", "text": "Сирия, Русия и Турция се разгневиха на решението на САЩ за създаване на Сили за гранична сигурност (СГС) в Сирия, предаде Ройтерс. В неделя Вашингтон обяви плановете си да създаде и подкрепи 30-хилядна милиция под ръководството на кюрдските отряди. Тя трябва да отбранява контролираната от американските сили територии в арабската република. В момента върви обучението на първите възпитаници на СГС. Те ще бъдат разположени по границите на района, контролиран от Сирийските демогратични сили (СДС) - коалиция от милиции в Северна и Източна Сирия. Водеща роля в новата формация ще имат кюрдските Отряди за народна самоотбрана (ОНС). Ердоган готов да удари кюрдите в Сирия Половината от бойците на \"граничните сили\" ще бъдат ветерани от СДС. В момента се извършва набирането на останалата половина. СГС ще бъдат разположени по границата с Турция на север, границата с Ирак на югоизток и покрай долината на река Ефрат, която в действителност представлява разделителна линия между подкрепяните от американците СДС и сирийските правителствени сили, поддържани от Иран и Русия. Интересното е, че най-остро и гневно реагира не Сирия, а Турция, отбелязва Ройтерс. И има защо. Анкара смята кюрдските ОНС за крило на Кюрдската работническа партия (ПКК), обявена за терористична организация не само от нея, но и от Европейския съюз и САЩ. Турция е главният мюсюлмански съюзник на САЩ в НАТО. Отношенията между двете страни обаче напоследък са доста обтегнати. Една от причините за влошаването е взетото преди време решение от Вашингтон да подкрепи кюрдските бойци. Дотогава двете страни подкрепяха едни и същи бунтовнически групировки, борещи се срещу режима на Башар Асад. И допълни, че Турция е завършила подготовката си за операция в контролираните от кюрди територии в Северна Сирия. След което предупреди: Правителството на Башар Асад се зарече, че ще разгроми новата милиция и ще прогони американските войски от страната. Според режима планът на САЩ е вероломно нападение срещу суверенитета на арабската република. През последните две години с руска подкрепа сирийската армия разгроми голяма част от противниците си и си възвърна контрола почти върху цялата страна. Ердоган: Башар Асад е терорист. Няма мир в Сирия с него Сирия отвръща на Ердоган: Не се месете във вътрешните ни работи Русия пък нарече плана на САЩ заговор за разчленяването на Сирия и поставянето на част от нея под американски контрол. В Иран смятат, че американският план още от самото начало е обречен на провал. В управляваните от кюрди сирийски райони обаче изтъкват, че СГС са необходими за опазването на тези територии от заплахите, идващи от Анкара и Дамаск. Главните кюрдски групировки в Сирия се оказаха сред малцината печеливши от продължаващата вече седма година гражданска вона, отелязва Ройтерс. Те се стремят да бетонират кюрдската автономия м големи части от Северна Сирия. САЩ са против тези планове, макар да подкрепят СДС. Като цяло сирийското правителство и главните кюрдски партии в страната избягваха да влизат в конфликт помежду си по време на войната. И двете страни имат обща цел - борбата срещу \"Ислямска държава\" и други джихадистки движения. В последно време обаче Башар Асад отправи немалко враждебни нападки срещу кюрдите и сега те застанаха срещу него. Ердоган: Башар Асад е терорист. Няма мир в Сирия с него Сирия отвръща на Ердоган: Не се месете във вътрешните ни работи", "date": "2018.01.16", "title": "Ердоган се кани да задуши планираните от САЩ отряди в Сирия"}
{"url": "http://clubz.bg/62962-azerbajdjan_vliza_v_bitovata_gazifikaciq_v_bylgariq", "text": "Държавната газова компания на Азербайджан - СОКАР, проучва възможностите да участва в битовата газификация в България, както и в газоразпределителната система. Едва 3% от територията на България е газифицирана, а към момента монополист на този пазар е \"Овергаз\".  Енергетиката е била основна тема на разговорите, осъществени от българската делегация, водена от премиера Бойко Борисов при визитата му в азиатската държава. , каза Петкова днес след откриването на въздушната линия София - Баку.  От днес - полети по 29 евро между София и Баку всеки вторник (ВИДЕО) Министърката на енергетиката подчерта значението на Азербайджан като стратегически партньор на България в областта на енергетиката. Ние работим по един изключително важен съвместен проект - интерконектора България - Гърция, който е част от Южния газов коридор, посочи Теменужка Петкова. Интерконекторът започва да се строи през тази година. За него са договорени 1 млрд. куб. метра природен газ от находището \"Шах Дениз 2\", който ще стига до нас през газовата връзка с Гърция, но докато тя стане готова, може да се осъществи и през газовия байпас с Турция. Азербайджан ни предлага газ на най-ниската възможна цена, стана ясно след разговора на четири очи между Борисов и президента на страната Илхам Алиев. Конкретната цена не беше назована, но след стартирането на газопровода ТАНАП ще започнат доставките. Азербайджан ни предлага газификация за собствена сметка Газификацията в България може да се реализира и с инвестиции от страна на СОКАР, заяви Алиев. Обсъдена е била и идеята евтиният газ да се включи в социални пакети за отопление на енергийно бедните домакинства у нас. В момента у нас близо 260 000 домакинства и самотни хора се подпомагат с енергийни помощи в размер около сто милиона годишно, като сумата ще се увеличи до 140 милиона лева. Тези хора получават помощи в размер на 365 лева за отоплителен сезон 2017/2018, с които закупуват основно въглища и дърва за огрев. 93% от територията на Азербайджан е газифицирана и страната е инвестирала успешно в газификацията на Грузия, е заявил азербайджанският президент. СОКАР участваше в наддаването за гръцката газопреносна компания DESFA, но се отказа заради изискането на Еврокомисията да не взема мажоритарен дял. Енергийните и икономическите министри на двете страни ще разработят план за инвестиране в газопреносната мрежа на България, съобщиха от пресслужбата на Министерския съвет. Азербайджан ни предлага газификация за собствена сметка", "date": "2018.01.16", "title": "Азербайджан влиза в битовата газификация в България"}
{"url": "http://clubz.bg/62940-premieryt_na_rumyniq_podade_ostavka_s_vdignata_glava", "text": "Румънският премиер Михай Тудосе подаде оставка късно в понеделник, съобщи БТА, позовавайки се на световните агенциисъобщиха \"Ройтерс\" и \"Франс прес\", цитирани от БТА. До нова политическа криза в северната ни съседка се стига едва 7 месеца след като Тудосе пое властта в страната и само два месеца след като правителството му оцеля при вот на недоверие.  Ситуацията в Румъния се влощи преди месеци, а няколко пъти хиляди граждани излизаха на протести срещу управлението. Хиляди на протест в Румъния - искат правосъдие и нови избори Михай Тудосе изгуби политическата подкрепа на лидерите на своята Социалдемократическа партия. Това е вторият премиер на Румъния, отстранен от поста от партията си, при това няма и година след избирането му. Същата съдба имаше и предшественикът на Тудосе - Сорин Гриндяну. Той бе свален от властта, след като парламентът му гласува недоверие по инициатива на управляващата формация. Румънският премиер този път е взел решението за оставка сам по време на заседание тази вечер на ръководството на Социалдемократическата партия, съобщава Ройтерс. Според източник на агенцията, присъствал на сбирката, партийното ръководство с голямо мнозинство снело подкрепата за Тудосе и той подал оставка. Президентът Клаус Йоханис номинира военния министър Михай Фифор за временен премиер. Преговорите за нов министър-председател ще започнат утре. Румъния маха министри - възмутили обществото  Тудосе подава оставка заради вътрешнопартиен конфликт с Ливиу Драгня - лидер на Социалдемократическата партия. Конфликтът стана обществено достояние през миналата седмица. Тогава Тудосе призова вътрешната министърка Кармен Дан да подаде оставка, като я обвини, че го е лъгала. Тя отказа да се оттегли. Дан е близка съюзничка на Драгня, влиятелния партиен лидер, припомня Асошиейтед прес. От няколко месеца в Румъния периодично има протести срещу кабинета.   Румъния маха министри - възмутили обществото ", "date": "2018.01.16", "title": "Премиерът на Румъния подаде оставка \"с вдигната глава\""}
{"url": "http://clubz.bg/62917-papa_francisk_silno_kritichen_kym_kapitalizma", "text": "Първият папа, дошъл от Новия свят - аржентинецът Хорхе Берголио, е съвсем различен от предшествениците си. В изказа му се промъкват революционни нотки от неговия латиноамерикански континент. \n\tВ Чили и Перу тази седмица папата, който ще направи двайсет и второ пътуване в чужбина, ще говори не само на испански, но и на духовния и културен език, разбираем за всички. \"Така говори американски папа\", анализира епископ Марсело Санчес Сорондо, негов сънародник, който познава аржентинския йезуит от десетилетия. Първият папа, поканен да говори пред американския Конгрес, има силно чувство за човешко достойнство и свобода, продължава той. Вярно е обаче, че в усещането за свобода в двете Америки са се появили разлики с обедняването на Юга. Архиепископът на Буенос Айрес беше почти неизвестен, когато бе избран на 13 март 2013 г. и стана първият папа, харесал името Франциск, в израз на почит към Свети Франциск от Асизи - образец за християните, посветил се изцяло да служи на бедните. Потомък на италианско емигрантско семейство от Пиемонт, Хорхе Берголио се превръща в \"свързващо звено между Стария континент и Новия свят\", но \"драматичната история на Аржентина от края на 20 век е основният фон на личния му възход\", обобщава ученият Джовани Мария Виан, ръководител на \"Осерваторе Романо\", в предисловието на книгата \"Франциск - американският папа\". На кардинал Берголио бе поръчано преди десет години в Апаресида, в Бразилия, да изготви заключителния документ на Съвета на латиноамериканските епископи. На този форум епископите от континента взимат решения по важни въпроси веднъж на десет години. Този текст, широко известен в Латинска Америка, съдържа много голяма част от сегашните ангажименти на Франциск, отбелязва ватиканистът Никола Сенез в книгата \"Словото на папата\". В Апаресида Хорхе Берголио дава израз на възмущението си от \"скандалното неравенство\" - една от ключовите насоки в работата му като църковен глава, посочва ватиканистът.  Във всички документи от епископските конференции се дава \"приоритет на проблемите на бедните\", потвърждава монсеньор Сарондо. Полският папа Йоан Павел Втори също разобличаваше \"дивия капитализъм\", но Франциск е по-конкретен - застъпва се за \"бедна църква за бедните\" и живее скромно в малко жилище, отбелязва сънародникът му. Хорхе Берголио - \"истински пастир на терен\", е обикалял надлъж и нашир бедните предградия на Буенос Айрес. Той редовно дава за пример този мултикултурен и мултирелигиозен мегаполис, населен с хора от различни раси, когато убеждава със силни думи Старата Европа да приема мигранти. Опитът, който е натрупал в годините на аржентинската икономическа криза, е в основата на неговата визия за \"нищетата на големите градове\", чиито жители са селяни, изгубили културните си опори. В неотдавнашни беседи пред френския социолог Доминик Волтон, папата изразява съжаление, че Латинска Америка няма силата \"да реагира в отговор на огромната земеделска експлоатация\" и да \"оказва съпротива срещу културната експлоатация на собствените си граждани\".. Възгледите му са силно повлияни от \"теологията на народа\" - аржентински вариант на \"теологията на освобождението\", която не проповядва насилие и класова борба от марксистки тип. Това течение откроява културата и благочестието на хората от народа. Папата се възхищава на богослужението на местните култури, на което ще наблегне в Чили и Аржентина. Папата доверява, че е назначил латиноамерикански кардинали, защото \"те привнасят духа на новите църкви, духа на една история на вяра и кръв\". Така той преобразява по свое подобие конклава, който ще избере негов приемник.", "date": "2018.01.16", "title": "Папа Франциск - силно критичен към капитализма"}
{"url": "http://clubz.bg/62941-jordanka_fandykova_vyprosyt_s_vitosha_se_politizira", "text": "Въпросът със занемарените ски съоръжения на Витоша се политизира. Това се разбра от изказването на столичния кмет Йорданка Фандъкова в сутрешния блок на БНТ. Коментарът й бе по повод на зачестилите призиви от страна на \"Да, България\" и ДСБ \"Да върнем Витоша на гражданите\". Темата отново стана актуална покрай казуса със строителството в Национален парк \"Пирин\". От години Витоша не е приветливо място за спорт, а обвиненията са към концесионера \"Витоша ски\", свързан с концесионера и на Банско, че умишлено спира развитието на софийската планина в полза на Банско. Обикновени мошеници или вселенски смотаняци Тя допълни, че в условията на договора никъде не пишело, че съоръженията трябва да работят, а само, че трябва да се поддържат. Фандъкова припомни и че има противоречия в редица закони спрямо плана за управление на парка и това спира подмяната на старите съоръжения. Фандъкова визира Закона за горите, Закона за устройство на територията (ЗУТ) и плана за управление на природния парк. Наскоро концесионерът се оплака, че освен жалбите на природозащитници, които от години спирали всякакви опити за инвестиционни намерения, има противоречие в законодателството. Според промените от 2012 г. в Закона за горите подмяната на съществуващите лифтове започва с промяна на статута на територията под самите тях, която в момента се води горска. Същевременно планът за управление забранява изключването на всякаква земя от горския фонд на територията на природния парк.  \"Да, България\" започна подписка \"Да върнем Витоша на гражданите на София\" Планът допуска подмяната на съществуващите лифтове, но, за да се подмени един стар лифт по същото трасе, следва да се сменят фундаментите и стълбовете. Тази подмяна, по смисъла на ЗУТ, е строителство, а ново строителство, съгласно действащия План за управление, такова е забранено. Фандъкова даде заявка, че още тази седмица ще започне разговори с ресорните министерства за разрешаване на казуса, започвайки с промяната на плана за управление. Справка в регистрите на Столичния общински съвет и Столичната агенция за приватизация показва, че решението за приватизацията на \"Въжени системи\", взето от СОС през 2007 г. е взето, когато ГЕРБ все още нямат общински съветници. Договорът за приватизация, до който се стига след конкурс с участници \"Витоша ски\" и \"Юлен\", спечелен от първите, обаче е подписан през декември 2007 г. Тогава вече ГЕРБ имат не само кмет на София в лицето на Бойко Борисов, а и мнозинство от съветници в СОС. Столичният кмет коментира и наболялата напоследък тема за софиянци - тази за чистотата на въздуха. Днес комисията по околната вода към общината трябва да одобри на второ четене мерките за справяне с проблема със завишените нива на фини прахови частици. От думите на Фандъкова стана ясно, че реалното и дълготрайно решение е столичани да преминат на отопление с газ или да ползват услугите на \"Топлофикация\". Относно критиките, че системата на БАН за двудневна прогноза за нивата на ФПЧ, изработена по поръчка на Столичната община, не работи, кметът посочи, че тази система \"има още да се развива\", а прогнозите имат \"определен процент успеваемост\". В същото време посочи, че има много източници, от които столичани могат да почерпят информация в реално време - като информацията от Изпълнителната агенция по околната среда и дори от \"нелицензирания\" граждански сайт air.bg. Първи мерки срещу мръсния въздух в София - какви и кога В момента общината използва данните от ИАОС, но те не отговарят на нуждите на столицата. Затова и Фандъкова даде заявка, че се работи общината да изгради собствена система за мониторинг. По отношение на конкретните мерки, които днес екокомисията ще разглежда, Фандъкова заяви, че е поискала да й се дадат правомощия да може да въвежда т.нар. зелен билет в критичните дни. Планът е при завишаване на нивата на ФПЧ, билетчето за градския транспорт, за целия ден, да струва 1 лев при 1,60 лева сега за еднократно пътуване. Фандъкова отчете още, че общината ще бори мръсния въздух с нови автобуси (на природен газ), както и с електробуси.   \"Да, България\" започна подписка \"Да върнем Витоша на гражданите на София\" Първи мерки срещу мръсния въздух в София - какви и кога", "date": "2018.01.16", "title": "Йорданка Фандъкова: Въпросът с Витоша се политизира"}
{"url": "http://clubz.bg/62942-shte_prekrati_li_konstitucionniqt_syd_deloto_ne_davame_delqn", "text": "Ще прекрати ли Конституционният съд (КС) делото за отхвърлената от Народното събрание оставка на депутата Делян Добрев? Това ще решава институцията днес на заседание. По това дело се очакват нови доказателства. Част от тях са правни становища на юридически светила, но по-интересно е друго доказателство - писмото на самия Добрев, който уведомява, че точно преди коледната ваканция на Народното събрание е оттеглил заявлението, с което подаде оставката си. Въпреки че по този документ гласуване имаше и решение на Народното събрание също - с което от ГЕРБ не пуснаха колегата си да напусне. Сагата придоби име \"Не даваме Делян\" от реплика на настоящата председателка на НС Цвета Караянчева. Конституционният съд ще реши по същество казуса \"Не даваме Делян\" Идеята за хода на Делян Добрев е била на ПГ на ГЕРБ. Целта - след като КС допусна делото дали отхвърлянето на оставката противоречи на конституцията, с оттеглянето й делото да изгуби предмета си и то да бъде прекратено.  С решението си за допускане на делото по същество КС поиска от парламента да публикува акта, с който отхвърля оставката на Добрев в \"Държавен вестник\", но до момента това не се е случило. Според конституционалисти самото дело е лесно ра решаване - Народното събрание не може да отхвърля оставка на действащ народен представител и по тези текстове от основния закон има и конституционна практика.  Докладчик е Константин Пенчев. Адвокати за НПК: Законен произвол и поставяне на прокуратурата над съда КС ще заседава по още 4 дела. Едно от тях е искането на Върховния касационен съд (ВКС) за обявяване на противоконституционност на текстовете от Наказателно - процесуалния кодекс, с които делата за корупция и още 40 престъпления бяха прехвърлени от Софийския градски в специализирания съд. Промените бяха гласувани през лятото и влязоха в сила през ноември. Докладчик по делото е бившият заместник-председател на ВКС Таня Райковска. Третото дело е по искане на Върховния административен съд. Магистратите настояват за произнасяне дали Конституцията ги задължава да разглеждат като първа инстанция делата срещу актове на Министерски съвет и министрите. Според съдиите има неяснота в нормата на основния закон, а това води и до нееднозначното й тълкуване. Властта замисля нов Централен административен съд. Заобикаля ВАС В последния ден преди Коледа депутати от ГЕРБ и \"Обединените патриоти\" внесоха законопроект, с който да се създаде чисто нов Централен административен съд, който да поеме административните дела на първа инстанция. Самата идея е стара - на бившия председател на ВАС Георги Колев.   Адвокати за НПК: Законен произвол и поставяне на прокуратурата над съда Властта замисля нов Централен административен съд. Заобикаля ВАС", "date": "2018.01.16", "title": "Ще прекрати ли Конституционният съд делото \"Не даваме Делян\"?"}
{"url": "http://clubz.bg/62944-13_deca_okovani_s_verigi_v_kyshta_na_ujasite_v_kaliforniq", "text": "Полицията арестува двама родители, след като откри в дома им в Калифорния 13 измъчвани деца, някои от които завързани с вериги за леглата им, предаде Би Би Си. Децата са на възраст от 2 до 29 години, съобщи Си Ен Ен, позовавайки се на местния шериф на градчето Перис. 17-годишна дъщеря успяла да се измъкне от къщата на ужасите и се обадила в полицията. Момичето, което било хилаво и приличало на 10-годишно, разказало, че нейните 12 братя и сестри са държани вързани у дома от техните родители, като някои от тях са приковани с вериги и катинари към стените. Ченгетата атакували къщата и останали шокирани от гледката. Дейвид Търпин и съпругата му Луиз – на 57 и 49 г., не успели да обяснят защо децата им са вързани и държани на тъмно в неописуема смрад. Първоначално полицията смятала, че всички 12 намерени недохранени и мръсни жертви са малолетни, но се оказало, че седем от тях са на възраст между 18 и 29 години, но са хилави и недоразвити. Останалите са малолетни, сред които и двегодишно дете. Двамата съпрузи са оставени в ареста и им е определена гаранция от 9 млн. долара. Службите за защита на детето са започнали разследване. Според местния тв канал KTLA Дейвид Търпин е директор на частно училище в град Перис, което се потвърждава и от интернет сайта на учебното заведение. В миналото бащата е работил като инженер в оръжейните фирми \"Нортроп\" и \"Локхийд Мартин\".  ", "date": "2018.01.16", "title": "13 деца оковани с вериги в къща на ужасите в Калифорния"}
{"url": "http://clubz.bg/62960-hiperzvukov_boing_shte_vdiga_nad_6000_kmch", "text": "Производителят на самолети \"Боинг\" представи концепция за хиперзвуков самолет със скорост до Мах 5, или над 6000 километра в час. Самолетът e в директна конкуренция с разработвания от \"Локхийд Мартин\" SR-72.  И двата са опит да бъде надминат легендарният SR-71 \"Блекбърд\" на същата компания, изкарал 34 години на служба в американската армия и от 1976 година до сега е най-бързото превозно средство, управлявано от човек в кислородна среда. Той достига скорост малко над Мах 3, или около 3500 км/ч. За сравнение, стандартен бърз пътнически самолет развива скорост до около 900 км/ч, а боен изтребител - до около 2500 км/ч. Концепцията на Boeing обаче има за цел да бъде истинският \"син на Блекбърд\", твърдят от компанията. Те обаче признават, че инженерното предизвикателство за самолет да вдигне от Мах 1 до Мах 5 и над това е изключително сериозно. Машината ще се разработва на две фази - първо ще се тества по-малък двигател, колкото за изтребител, за да се докаже ефективността на основната концепция, после ще бъде разработен пълноразмерен прототип с два двигателя, подобен по размер на първия Blackbird. Компанията наскоро разработи два безпилотни експеримента хиперзвукови самолета - X-43 и X-51. Вторият достигна Мах 5.1 за три минути и половина, но той бе пуснат от друг самолет с ракетна тяга, за да достигне Мах 4.8. \"Синът на Блекбърд\" ще трябва да излита сам и да ускорява изключително бързо.", "date": "2018.01.16", "title": "Хиперзвуков \"Боинг\" ще вдига над 6000 км/ч"}
{"url": "http://clubz.bg/62947-chyrchil_pee_hey_jude_parlamentyt_likuva_video", "text": "Режисьорът Джо Райт бе заснет как „дирижира“ 450 статисти в подгряващо изпълнение на песента на „Бийтълс“   на снимачната площадка на „Най-мрачният час“, докато Гари Олдман влиза като Уинстън Чърчил, пише „Индипендънт“. Неузнаваем Гари Олдман като Чърчил Записът е направен от актьора Самюъл Уест, който е трябвало да изчака доста време, преди да получи разрешение да сподели в социалните мрежи клипа, записан в студио, пресъздаващо Камарата на общините. 51-годишният Уест е качил видеото в Туитър с текст: \n\t При влизането на Олдман статистите веднага го забелязват и спират, за да го поздравят с аплодисменти и одобрителни викове. За превъплъщаването си в образа на Чърчил актьорът наскоро спечели „Златен глобус“ за най-добра роля в драма, получи номинация за британските кинонагради „Бафта“ и според доста критици има сериозен шанс да влезе и в номицаниите за „Оскар“. Българската премиера на „Най-мрачният час“ е на 2 февруари.", "date": "2018.01.16", "title": "Чърчил пее Hey, Jude, парламентът ликува (ВИДЕО)"}
{"url": "http://clubz.bg/62946-dvama_ubiti_i_tri_sruteni_sgradi_ot_vzriv_v_antverpen_snimkivideo", "text": "Експлозия срути три жилищни сгради в центъра на белгийския град Антверпен, предаде Ройтерс. Телата на двама загинали бяха извадени изпод развалините. Ранени са 14 души.     Засега властите изключват версията за терористичен акт. След атаките в Брюксел: 34 убити и над 130 ранени (СНИМКИ+ВИДЕО) Предполага се, че става дума за газова експлозия, пишат белгийските медии. Първо се срутила една от сградите. На съседните били нанесени щети. След това паднали и те. В района, където станала трагедията, живеят много студенти. Белгия е под тревога след атентатите в Брюксел през март 2016 г. При тях загинаха 35 души.    ", "date": "2018.01.16", "title": "Двама убити и три срутени сгради от взрив в Антверпен (СНИМКИ+ВИДЕО)"}
{"url": "http://clubz.bg/62953-kmetyt_na_nyu_jork_na_protest_sreshtu_rasizma_na_trymp_snimki", "text": "Хиляди, мнозинството от които американци с хаитянски произход, се събраха на \"Таймс скуеър\" в Ню Йорк, за да заклеймят расизма и изявленията на президента Доналд Тръмп, унизяващи африканските страни и Хаити, предаде Асошиейтед прес. Доналд Тръмп: Аз съм най-малко расист от всички Тръмп бе обвинен, че е използвал вулгарен израз за африканските страни и задал въпроса защо в САЩ да бъдат допускани още имигранти от Хаити, а не от Норвегия, напомня АП. Президентът твърди, че не е правил подобни изказвания, че не е расист и че има прекрасни отношения с хаитяните.  Кои са \"скапаните\" според Тръмп страни Протести имаше в цяла Америка. Близо и до любимото място за почивка на президента Доналд Тръмп - Мар-е-лаго. Кои са \"скапаните\" според Тръмп страни", "date": "2018.01.16", "title": "Кметът на Ню Йорк на протест срещу расизма на Тръмп (СНИМКИ)"}
{"url": "http://clubz.bg/62954-jurnalisti_ot_burgas_sydiq_i_p%C3%A8rata_machkat_svobodata_na_slovoto", "text": "Прочулият се с изпълненията си по границата Петър Низамов-Перата е осъдил два сайта в Бургас, защото през 2012 г. го нарекли „бияч“. Тогава колегите от burgasnews.com и burgasinfo.com съобщават за взета мярка за неотклонение на няколко души, които са арестувани за побой в дискотека. Сред тях е и Петър Низамов, който по-късно е оправдан. В публикациите задържаните са с трите имена, така както са съобщени от местната дирекция на МВР. Перата почувствал „душевен дискомфорт“ от заглавието „Биячите от „Джубокс“ остават в ареста“. Завел иск съответно за 20 хиляди и 15 хиляди лева, а съдия Калин Кунчев от Районния съд в Бургас присъдил съответно 2000 и 500 лв. Новият \"Динко\" от \"Гоу Търки\"- един патриот със солидно полицейско досие Колегите от Бургас призовават Висшия съдебен съвет „да ревизира професионалната дейност на съдия Кунчев“, а прокуратурата да се самосезира за „обидите и заканите към журналисти, отправени в социалните мрежи и в съдебната зала от ищеца по делата Петър Низамов, масово водени срещу медии“. ВСС за журналистите и Перата: Трябва ли да натискаме съдия за негово решение? Вчера журналистите в Бургас проведоха протест пред съда. Самият Низамов продължава да заплашва всички медии в Бургас с още дела - това той прави от публичния си профил във фейсбук. Журналистите призовават и НАП да провери доходите и имуществото на Низамов. Предлагаме ви пълния текст на декларацията: До Етичната комисия на Висшия съдебен съвет До Главния прокурор До Народното събрание До Министерския съвет До Министъра на правосъдието До Министъра на вътрешните работи До Председателя на Районен съд-Бургас До Председателя на Окръжен съд-Бургас До Председателя на Апелативен съд-Бургас До Председателя на Апелативна прокуратура-Бургас До НАП До Комисията по културата и медиите към НС До Комисия по правни въпроси към НС До Съюза на българските журналисти До Асоциацията на европейските журналисти   ДЕКЛАРАЦИЯ НА БУРГАСКИТЕ МЕДИИ В ЗАЩИТА СВОБОДАТА НА СЛОВОТО Уважаеми Госпожи и Господа, Ние, представителите на медиите в Бургас, категорично отстояваме позицията си да можем да изпълняваме основните си задължения и права на журналисти, които информират хората и отразяват обективно обществени, криминални, политически процеси. Алармираме Ви, че свободата на словото в Бургас е застрашена след серия дела и две безпрецедентни осъдителни решения, постановени от районен съдия Калин Кунчев. Те биха могли да дадат старт на опасни процеси - невъзможност да изпълняваме своите служебни задължения, особено при отразяване на криминални случаи. Колегите от две медии бяха осъдени само, защото са отразили инцидент по данни от официални прессъобщения на ОДМВР-Бургас и Районна прокуратура-Бургас. Делата бяха заведени от лице, което към датата на публикациите е било с криминални прояви и осъждания за телесна повреда. Осъдителните решения, произнесени от съдия Кунчев 5 години по-късно, на практика дават възможност на всеки криминално проявен по официални данни, да завежда дела срещу медии. Тези решения нарушават чл. 10 от ЕКПЧ, който защитава не само правото да се разпространява информация, но също така и правото на обществеността да получава такава. Осъдителните решения бяха взети именно в деня, когато България пое Европредседателството и е знак пред международната общност за ограничаване на свободата на словото. Призоваваме Етичната комисия към Висшия съдебен съвет да ревизира професионалната дейност на съдия Кунчев. Призоваваме Прокуратурата да се самосезира за обидите и заканите към журналисти, отправени в социалните мрежи и в съдебна зала от ищеца по делата Петър Низамов, масово водени срещу медии. Призоваваме Прокуратурата да се самосезира по изложените данни и обстоятелства. Призоваваме НАП да провери имущественото състояние на ищеца Петър Низамов, тъй като той беше освободен от съдебни такси с твърдение, че е социално слаб, без допълнителна проверка. Ще търсим правата си с всички законови методи на регионално, национално и европейско ниво. ВСС за журналистите и Перата: Трябва ли да натискаме съдия за негово решение?", "date": "2018.01.16", "title": "Журналисти от Бургас: Съдия и Пèрата мачкат свободата на словото"}
{"url": "http://clubz.bg/62943-delqn_dobrev_v_kontraataka_joncheva_ima_fiksaciq_po_men_ili_izpylnqva_porychki", "text": "Сагата \"Хасково\" и словесните престрелки между Елена Йончева от БСП и Делян Добрев от ГЕРБ продължиха днес с контраатака от страна на втория от ефира на бТВ, след като Йончева го обвини миналата седмица, че свързани с него фирми са спечелили милиони от обществени поръчки в Хасково. „Поръчка” от трима бизнесмени, окупирали Община Хасково, или от чужди служби по линия на енергетиката или фиксация на Елена Йончева по персоната му – така депутатът от ГЕРБ Делян Добрев си обяснява новите твърдения на социалистката. \"Кумгейт\" се пренесе в новия политически сезон Име на бизнесмен от тримата не бе споменато. Но един от тях бил близък до бизнесмена и бивш депутат от \"Народен съюз\" (ВМРО, ССД, ЗНС) Иван Стаматов, чието име от ГЕРБ свързваха с кмета Добри Беливанов (също от ГЕРБ), преди да оттеглят доверието си от него. Последва ново питане от депутата от ГЕРБ: Добрев беше дошъл в студиото на бТВ с наръч от снимки и други листове. На част от кадрите по време на предизборната кампания за последните парламентарни избори  Избраникът от управляващата партия отговори на Йончева за твърденията, свързани с фирми, близки до семейството му, които печелят обществени поръчки и теглени кредити.  Делян Добрев защити и братовчедка си Росица Гаргова, която работеше в общината допреди сагата \"Кумгейт\", довела и до оставка на депутата от парламента, която обаче бе отхвърлена и казусът е в Конституционния съд. Ще прекрати ли Конституционният съд делото \"Не даваме Делян\"? По думите на Добрев Гаргова е била отличена с награда за най-добър финансист от Националното сдружение на общините, а с избухването на скандала „Кумгейт” и изострянето на отношенията с кмета Добри Беливанов, всички кадри на ГЕРБ са напуснали Община Хасково. Съпругът й Гаргов има 1/3 участие във фирмата „Форуком”, която е дала кредит на бащата на бившия министър за изграждането на завод за пелети. Депутатът подчерта, че кредитът е с 8% лихва, всичко построено и цялото останало имущество са гаранция и на този етап родителите му не могат даже да покриват главницата по задължението. Депутатът от ГЕРБ разказа и как той живее в София под наем, докато социалистката имала голям апартамент. Той отправи и намеци за връзки на Йончева със собственика на фалиралата КТБ Цветан Василев - депутатката живеела в имения по време на кампанията за изборите, за които \"Капитал\" твърдяли, че са на банкера. Делян Добрев има и трета версия за \"фиксацията на Елена Йончева\" по него - приятели му казвали, че тя го харесва, но той не отвърнал на чувствата й - с тази вметка завърши разговорът в студиото. Ще прекрати ли Конституционният съд делото \"Не даваме Делян\"?", "date": "2018.01.16", "title": "Делян Добрев в контраатака: Йончева има фиксация по мен или изпълнява поръчки"}
{"url": "http://clubz.bg/62959-vss_za_jurnalistite_i_perata_trqbva_li_da_natiskame_sydiq_za_negovo_reshenie", "text": "Съдийската колегия на ВСС се зачуди как да реагира в авариен режим на изпратено до Съвета открито писмо на бургаски журналисти срещу районния съдия Калин Кунчев.  Журналисти от Бургас: Съдия и Пèрата мачкат свободата на словото Както Клуб Z вече писа, в петък Петър Низамов-Перата се похвали във фейсбук, че е осъдил на 2 пъти местни медии Постингът му е изпълнен с цветисти закани за още дела: Журналистите пък изпратиха отворено писмо до 15 институции, сред които и ВСС, в което обвиняват за осъдителното решение съдия Кунчев.  Най-просто казано, за две статии за инцидент през 2012 г. е уважена минимална част от исковете на Перата, засягаща само заглавието В официалното съобщение на институциите оттогава обаче пише \"обвинените за побой\", а впоследствие Низамов еоправдан на всички инстанции. Адвокат Хаджигенов за Перата: Хубава работа, ама прокурорска... Затова и съдията присъжда 2000 лв. на Ловеца на бежанци (от поискани 20 000 лв.), като приема за съставомерна именно квалификацията от заглавието. Именно това даде повод и на медии да се възмущават от постановлението на Кунчев - че давал съвети как се пишат заглавия: Журналистите - напротив - твърдят, че на базата на стари негови осъждания за побой са нарекли Низамов \"бияч\". Перата обаче е реабилитиран по тези присъди, т.е. фактът на осъждането му де юре не съществува. По другото дело съдията присъжда 500 лв. от иска за 15 000 лв. Цветинка Пашкунова каза днес, че има аварийна ситуация и на нея трябва някак да се реагира. Като говорител на Етичната комисия на ВСС тя обяви, че Комисията ще заседава редовно днес и ще има извънредна точка в дневния ред за съдията Кунчев. Представляващият ВСС Боян Магдалинчев само допълни на няколко пъти, че иска решението да е публично. И Пашкунова отбеляза, че по същство се атакува постановен от съдия съдебен акт, който на всичкото отгоре подлежи на инстанционен контрол, а ВСС по никакъв начин не е орган, който има право да се намесва. Бургаският член на съвета - Боряна Димитрова   само настоятелно поиска да се направи, ако трябва, видеовръзка, но при всички случаи да се даде думата и на Кунчев, за да се чуят неговите аргументи. За да е още \"по-забавно\", Олга Керелска напомни на членовете на съвета, че няма как да вземат каквото и да е решение по същество - според последните изменения на Закона за съдебната власт Етичната комисия няма правомощието да води самостоятелни разследвания по получени сигнали. Може само да сезира съответната етична комисия към Окръжен съд-Бургас, която да разгледа случая. Демек - случаят да се прати там, откъдето идва... Атанаска Дишева се намеси, че сега научава за проблема. За малко виновни да излязат пиарите на ВСС, които според Красимир Шекерджиев не са запознали всички с излъчените телевизионни репортажи и пр.  Дишева обаче каза: Боряна Димитрова се включи, като попита какво ще стане със следващата съдебна инстанция и следващото развитие на тези дела, ако те - ВСС и Съдийската колегия, излязат междувременно с позиция как е действал съдията. Тя призова за баланс между свободата на изразяване и свободата на съдебната система. Олга Керелска призова – да се обърнат към масмедиите да запазят спокойствие, да изчакат развитието на случая \"и тогава да коментираме\". След това се чуха гласове - дали съдийската колегия да не се събере извънредно - ако трябва още днес, за да обсъди евентуалното решение на Етичната комисия. Членовете прекратиха заседанието. Адвокат Хаджигенов за Перата: Хубава работа, ама прокурорска...", "date": "2018.01.16", "title": "ВСС за журналистите и Перата: Трябва ли да натискаме съдия за негово решение?"}
{"url": "http://clubz.bg/62963-ubiha_srybski_lider_v_kosovo", "text": "Оливер Йованович - един от най-видните сръбски лидери в Косово, бе убит, предаде БГНЕС. Той е бил застрелян в сръбската част на разделения град Косовска Митровица. 64-годишният Йованович оглавяваше Гражданска инициатива \"Свобода, демокрация, истина\". Издирван от Сърбия за военни престъпления печели изборите в Косово По политика било стреляно в момента, в който той влизал в сградата на партията си. Косовската полиция потвърди, че е имало покушение и съобщи, че политикът е в болница, а всички служители на реда са изпратени да издирват нападателите. Те са стреляли по Йованович от автомобил. Повече подробности засега не се съобщават. Убитият е смятан за умерен лидер на косовските сърби. В миналото той е бил държавен секретар в сръбското министерство за Косово и Метохия. През 2016 г. Оливер Йованович бе осъден на 9 години затвор за военни престъпления. През февруари 2017 г. обаче той бе освободен. Премиерът Бойко Борисов проведе телефонен разговор със сръбската си колежка Ана Бърнабич по повод убийството. Той е убеден, че диалогът между Белград и Прищина няма алтернатива и не трябва да се допуска подобни актове да го възпрепятстват. Борисов изказа съболезнования на семейството и близките на Иванович.", "date": "2018.01.16", "title": "Убиха сръбски лидер в Косово"}
{"url": "http://clubz.bg/62927-soros_nqma_da_spre_borbata_s_nacionalizma", "text": "Милиардерът Джордж Сорос ще продължи да се бори с вълната национализъм, превърнал се в \"доминираща идеология\" света. В интервю, дадено пред Financial Times, Сорос коментира последните атаки срещу него и организацията му \"Отворено общество\" от тези, които виждат враг в либералните ценности, но той не възнамерява да отслаби усилията си срещу тях.  В България управлява коалиционно правителство между ГЕРБ и националистите от \"Обединени патриоти\" (ВМРО, НФСБ и \"Атака\"). Орбан, Сорос и прасето на Поч Фондация \"Отворено общество\" контролира милиарди долари, по-голямата част от които са предоставени от личното състояние на Сорос. \"Отворено общество\" работи в 140 държави, като отпуска грантове на различни проекти, свързани със защита на човешките права, борбата с езика на омразата, грамотност и образованост и др.\" \"Отворено общество\" работи за изграждане на жизнени и толерантни демокрации, пише организацията на  . В името на тази цел от 1979 година до сега са отпуснати безвъзмездно около 14 милиарда долара. Сорос, който е унгарски евреин по произход, е един от оцелелите от Втората световна война. Богатството му се оценява на 25 млрд. долара, а във Великобритания е известен като \"Човека, който срина Bank of England\", след като игра срещу паунда през 1992 г. и спечели над 1 млрд. долара.", "date": "2018.01.16", "title": "Сорос няма да спре борбата с национализма"}
