{"url": "http://clubz.bg/78604-brekzit_budi_stari_strahove_v_severna_irlandiq", "text": "Раните на Северна Ирландия са дълбоки: Кървавата неделя, Енискилън, междуобщностите убийства на католици и протестанти в Белфаст от паравоенни групи от двете страни и стрелбите и силовите действия на британските сухопътни войски и Кралската полиция на Ълстър.  \n\tВремето не е излекувало напълно омразата, недоверието и страха на въвлечените в десетилетния конфликт, отнел живота на над 3700 души и до голяма степен приключил с мирното споразумение от 1998 г. Сега силното съсредоточаване на Брекзит върху бъдещето на границата между Северна Ирландия и Република Ирландия поражда тревога от ново насилие. \n\tСтраховете, че мрачните дни на \"Смутовете\" може да се върнат, са подклаждани от неотдавнашна експлозия и отвличания във втория по големина североирландски град Лондондери, известен още като Дери. За насилието е заподозряна \"Нова ИРА (Ирландска републиканска армия)\". \n\tДруго нещо, което не помага: споделящото властта правителство на Северна Ирландия е временно спряло работа от две години заради спор между главните протестантски и католически партии. \n\tНека да погледнем назад към конфликта, обхванал Северна Ирландия и разпространил се в основната територия на Великобритания, последвалия мир и възможността барутният погреб да пламне отново. \n\tШестте графства на Северна Ирландия са част от Обединеното кралство. Повечето католици в района, които в миналото са били подложени на дискриминация, се стремяха към обединение с Република Ирландия на юг. Те станаха известни като националисти или републиканци. Повечето протестанти настояваха да останат в унията между Великобритания и Ирландия и станаха известни като юнионисти или лоялисти. \n\tБританските сухопътни войски, първоначално разположени, за да защитават католическите общини от протестантски нападения през 60-те години на 20 век, бързо бяха възприети като окупационни сили от републиканските общини, които трябваше да защитават. Масовите арести и интерниране на хора, заподозрени във връзки с ИРА, през 1971 г. затвърдиха тази представа. \n\tИРА започна бомбена кампания у дома и в основната територия на Великобритания, при която вземаше на прицел мирни граждани в заведения и магазини, както и военни мишени. Протестантските паравоенни групи \"Доброволчески сили на Ълстър\" и \"Отбранително дружество на Ълстър\" също така бяха отговорни за редица убийства и зверства. Паравоенните групи от двете страни също така се занимаваха с изнудване и рекетиране на собствените си общини.  От всички събития Кървавата неделя е това, което продължава да отеква днес: британски войници убиха 14 невъоръжени протестиращи католици в Лондондери през 1972 г. На свой ред ИРА беше широко осъдена за бомбеното нападение в Енискилън във Възпоменателната неделя през 1987 г., когато бяха убити 11 души. \n\tА имаше някои видни жертви на конфликта: превърналият се в икона член на ИРА Боби Сандс, който обяви гладна стачка, умря в затвора през 1981 г.; братовчедът на кралица Елизабет Втора - адмиралът от флота Луис Маунтбатън, беше убит от ИРА през 1979 г.; Маргарет Тачър за малко избегна същата участ, когато ИРА взриви бомба в хотела, използван от нейната Консервативна партия в Брайтън през 1984 г., при което бяха убити петима човека. До 1994 г. британското правителство забраняваше гласовете на няколко републикански лидери, включително Джери Адамс и Мартин Макгинес, да бъдат излъчвани по телевизията или радиото - вместо това бяха използвани актьори. Това беше странна практика, която подчертаваше дълбоко вкорененото подозрение и резервираност към всяко мирно споразумение, след като насилието неумолимо продължаваше през последното десетилетие на 20 век. През декември 1993 г. британският министър-председател Джон Мейджър и неговият ирландски колега Албърт Рейнолдс обявиха Декларацията от Даунинг стрийт, очертала техния подход към възстановяване на мира въз основа на съгласие между всички заинтересовани. \n\tТова доведе до Споразумението от Разпети Петък през 1998 г., установило историческо, споделящо властта събрание, което пое от Лондон някои от правомощията за вземане на решения. Споразумението също така намали операциите на британската армия в Северна Ирландия. \n\tТова да видиш непримиримите някога врагове от свързаната с ИРА републиканска партия \"Шин фейн\" и демократичните юнионисти на една маса с тогавашния британски министър-председател Тони Блеър беше гледка, носеща нова ера на надежда, макар и несигурна. Изгледите за възстановяване на твърдата граница между Ирландия и Северна Ирландия, когато Великобритания напусне ЕС, пораждат страхове от завръщане към старата действителност, при която контролните пунктове на британските сухопътни войски, стрелбите, бомбените нападения и контрабандата на оръжия бяха нещо нормално. Сега има свободно движение на хора и стоки между едната и другата страна, което много допринася за стабилността, търговията и икономическия растеж. \n\tНякои в британската Консервативна партия се дразнят от влиянието на Дъблин в Европейския съюз и способността му да налага вето върху всяка сделка, позволяваща връщане на твърдата граница.  \n\tКанцеларията на Тереза Мей отхвърля съобщенията, че министър-председателката обмисля преразглеждане на условията на споразумението от Разпети петък. Мей обаче казва, че иска още преговори за \"предпазния механизъм\", който предвижда да остави Обединеното кралство в митнически съюз с ЕС, за да се избегнат проверки на ирландската граница. Той е замислен като временна мярка, която да действа, докато бъде намерено трайно решение. Но подкрепящите Брекзит британски депутати се страхуват, че с него Великобритания може да бъде хваната в капан, като бъде обвързана за неопределено време с търговските правила на ЕС. \n\tИма групи, които ще се стремят да се възползват от продължаващата несигурност. Но тези, които биха се опитали да провалят трудно извоювания път на Северна Ирландия към стабилност, нормалност и някакво благоденствие, едва ли някога ще спечелят народната подкрепа, която имаха, когато бушуваше конфликтът.", "date": "2019.01.23", "title": "\"Брекзит\" буди стари страхове в Северна Ирландия "}
{"url": "http://clubz.bg/78623-bnt_zakriva_otkrito_s_valq_ahchieva", "text": "БНТ спира предаването \"Открито\" на Валя Ахчиева и обявява вътрешен конкурс за ново предаване за разследваща журналистика. Решението е взето от Управителния съвет на националната телевизия, съобщиха оттам. Предложения за нов формат на разследващо предаване в обявения конкурс може да подаде всеки от журналистите в телевизията до 20 март 2019 г. В съобщението се посочва, че за да се осигури максимална равнопоставеност при кандидатстването с концепции на всички журналисти, настоящият тв формат ще бъде временно спрян. , казва генералният директор на обществената телевизия Константин Каменаров, по чиито думи БНТ от 60 години е еталон за качествена и задълбочена журналистика вече 60 години. По време на конкурса Българската национална телевизия ще организира и дискусия за разследващата журналистика с представители на Обществения съвет, СЕМ и съсловни организации. На нея ще се обсъдят новите тенденции, журналистическите предизвикателства, правната рамка и опита на европейските обществени телевизии в сферата на разследващата журналистика.  ", "date": "2019.01.23", "title": "БНТ закрива \"Открито\" с Валя Ахчиева"}
{"url": "http://clubz.bg/78595-qponcite_nalivat_voda_vyv_vodenicata_na_putin", "text": "По време на тежкитe преговори в Москва на руския президент Владимир Путин с премиера на Япония Шиндзо Абе не се удаде да се намери решение на териториалния спор за Южните Курилски острови. Така остава напразна надеждата за сключване на мирен договор, какъвто 70 години след края на Втората световна война все още няма. Това пише  . Във вторник след повече от три часа преговори в Москва Владимир Путин и Шиндзо Абе и по време на 25-ата си среща не успяха да сложат край на териториалния си спор по Южните Курили и така да отворят пътя между двете страни и формално да се сложи край на Втората световна война. Токио и Москва възнамеряват да продължат преговорите и през февруари по време на Мюнхенската конференция по сигурността. В края на миналата година все още имаше оптимизъм. По време на срещата на върха на АСЕАН (Асоциация на държавите от Югоизточна Азия – б. р.) в Сингапур Путин и Абе оповестиха, че възнамеряват да сключат мирен договор въз основа на декларацията от 1956 г. За много наблюдатели това беше изненадващо, но вдъхна живот на забуксувалите преговори. Изглеждаше, че Токио ще направи отстъпки. До този момент японците държаха първо да се реши териториалния проблем около оспорваните острови, преди да се говори за мирен договор. Токио винаги е бил категоричен, че Русия първо трябва да върне на Япония четирите острова. Споразумението от 1956 г. обаче предвижда, че това ще стане след сключването на мирен договор между Москва и Токио. И още – Русия ще запази като своя територия два от островите – Кунашир и Итуруп, на японски Еторофу. Няколко седмици преди срещата Путин - Абе настроенията на руснаците коренно се промениха. Москва се почувства измамена. Според Кремъл изведнъж японското правителство започнало да се държи така, като че ли първите острови вече са техни, ще последват и останалите два. Руснаците привикаха японския посланик и настояха за обяснения. И среща в средата на януари между външните министри на Русия и Япония не спомогна да се изчистят разногласията. Както често се е случвало и сега въпросът около Курилите показа, че колкото по-близо е решението, изведнъж пробивът се отдалечава във времето. Не помага и фактът, че двамата политици – Путин и Абе, имат  железен интерес най-сетне да се сложи край на конфликта. Абе иска да си осигури място в историята и да изпълни завета на баща си, който като японски външен министър е разговарял с Горбачов и двамата са били на крачка от пробив по спора между Токио и Москва. И Путин проявява слабост към велики моменти, но по въпроса около Курилите съзира лост, чрез който да отдалечи поне малко Япония от най-важния й съюзник – САЩ. Москва очаква от Токио да подкрепи Русия в битката срещу санкциите, наложени й от американците. Проблемът е, че за Абе и Путин става дума за нещо далеч повече, отколкото за четири незначими острова северно от Хокаидо. Националисти в двете държави подклаждат напрежението. Японците си искат “северните територии”, както наричат Южните Курили. Руснаците пък не искат да отстъпят и най-малкото петънце руска земя. В Русия това води до смехотворни изяви. Миналата неделя опоненти от левия и десния спектър съвместно демонстрираха “срещу капитулацията” по въпроса за Курилите. Путин ще трябва добре да помисли дали отново ще се противопостави на общественото мнение, както това стана при оспорваната пенсионна реформа. Според социологчески проучвания над 70 на сто от руснаците отхвърят остъпването дори на един остров на японците. Времето е на страната на Москва, тъй като в момента островите са руска територия. И без мирен договор отношенията с Япония са приятелски. Държавните лидери често се срещат, японски туристи заливат Русия, търговията също донякъде върви. Въпреки териториалния спор за японците Русия е най-големият енергиен доставчик. В Токио икономическите аргументи са по-значими от мечтите на един правителствен ръководител. Това налива вода във воденицата на Путин.", "date": "2019.01.23", "title": "Японците наливат вода във воденицата на Путин"}
{"url": "http://clubz.bg/78588-s_tolkova_pari_ti_kazvam_che_shte_namalim_stranicite_po_deloto_ktb", "text": "Помните ли едни фрази, когато явно поядосан от сумата, строителният предприемач Александър Ваклин казва: Нямам никаква идея откъде накъде на човек, правещ бизнес в България - и то сериозен, не със семки пред стадиона, - може да му мине през ума, че у нас се купуват дори кметовете. Или че закони се кроят \"с кожа на клиента\". Фантазьор някакъв... Сигурно Ваклин - макар и на пръв поглед любимец на прокуратурата и КПКОНПИ - участва в сложна многоходова комбинация на Сорос, да натопи стабилността и в частност нейните трима крепители. Но както и да е... Сетих се за думите на строителя обаче днес по повод това, че някой променил НК, а пък той - НПК,   Който вероятно с помощта на същите тези подчинени написа обвинение от 210 000 страници по КТБ. Че го и разпечата, че накрая се и оплака от това - че му е създало известни затруднения. Прочетоха \"едва\" 7760 страници от обвинителния акт за КТБ Разбира се, че е малоумие това, което се случва с четенето на КТБ толкова месеци. Тогава къде е проблемът ли? Проблемите са всъщност няколко. Първият е, че променянето от полуграмотни - извинете -   на коляно на постулати, засягащи основни жалони на такова консервативно нещо като правото, и то наказателното право, и то процеса, чрез който то действа и упражнява своето влияние за обществото - е парекселанс 101% гаранция, че  От измамения с единствения си дом, който не е срещнал правда и благодарение на това сега живее на улицата, до най-големите като ВАЦ, \"Карфур \", предстои \"Метро\" и пр... В скоба - вицепрезидентът Илияна Йотова, която подписва \"онова гражданство\" за инвеститори, каза в понеделник буквално, че желаещи вече почти няма. Да, днес едно нещо направено за \"удобство\" на едни хора, изглежда така  ). Но утре някой няма да научи в какво го обвиняват, благодарение на поправката на чл. 276. А на това - както е известно, имат право и най-неукият, и най-големият \"звяр\". Поне в обществата, които не си изяждат вождовете. На второ място случката е доказателство, че у нас само държавното обвинение има невероятния комфорт да променя правилата на мача, докато го играе. Помислете си, ако някой от известните адвокати имаше тези прерогативи... Но, ок - държавата така действа и там, където дейстивтелно се борят с мафията, макар да не съм сигурен, че нашият случай е точно такъв. Има един изключителен озадачаващ разнобой: при положение, че всеки твой  се задоволява моментално и немедленно - по най-безобразния начин за една съдебна система: с безумни протворечия, остри завои и \"резки движения\", внесени от правния Гаргантюа Дани Кирилов и разни бивши юрисконсултки от ГЕРБ (едната вносителка на нещо важно дори нямаше правно образование), имам един простичък въпрос: Те са, да не обидим прокуратурата - повече от скромни. Не е ли фрапиращо такова противоречие? Защото нали знаете къде ще свършат обвиненията срещу например Вълчо Арабаджиев, който бил прал пари на баща си и майка си - големи данъкоплатци, които подслоняваха министрите на ЕС, като той трябва да \"знае или предполага\", че са придобити от престъпна дейност? Или, че Николай Банев е \"изпрал един милиард\". А дали са \"читави\" съответните лица е съвсем друг разговор... Някои казват, че прокурор Иван Гешев ще е следващият Цацаров. Личното ми мнение е, че няма да е, защото аз например го харесвам, но това е друга тема - в кръга на шегата... Демагогията обаче е  , както казват англичаните. Ако сравним последното мегаинтервю на Цацаров пред Слави (истински слагаческите му на други места не ги броим) и актуалните тв участия на Гешев, стилът е един - всичко добро ние сме изработили, за всичко лошо са виновни и ни пречат съдът, медиите на Прокопиев, законът, Лозан Панов, жената на Лозан Панов, кучето на Лозан Панов и понякога ЕК... За едни \"факти и обстоятелства\" се бълват купчина от клюкарски и позорящи подробности, за други се казва \"не съм запознат\", позовава се на следствената тайна, изобщо се сгушва в законно позволеното мълчание - по целесъобразност. Окъпана в комфорта - ти да стреляш, а някой да мести мишената, за да има уж попадения, българската прокуратура няма нито една акция, която - освен в определени вестници, да не оставя съмнения. Че или е поръчкова, или ще катастрофира в съда, или и двете. Е, освен може би с ония сирийци с \"хавалата\", за която слушахме лекции колко страшен бич е за съвременното общество. Тъжно е - да не би точно като на онзи безпочвен фантазьор Ваклин да почнат да ни минават разни мисли: че например държавното обвинение не брани държавния интерес на Република България, а някакви други интереси, идващи от \"дълбоката държава\".", "date": "2019.01.23", "title": "С толкова пари ти казвам, че ще намалим страниците по делото КТБ"}
{"url": "http://clubz.bg/78619-rumqna_bychvarova_chervenata_lampa_e_moralyt_sinqta_lampa_zakonyt", "text": "Шефът на кабинета на Бойко Борисов Румяна Бъчварова разясни думите на премиера пред актива на ГЕРБ за червената и синята лампа, споделени в събота по време на Националната президборна среща на партията.  Борисов: БСП, тези провалени политици, ни гонят и ни доближават Според Бъчварова червената лампа означава \"ако вие нямате морал и съвест\" ще се стигне до синята лампа или \"към вас ще бъде приложен закона\". Тя не изключи възможността да има промени в правителството след евровота. Но уточни, че обикновено резултатите от евроизборите не се възприемат като равнозначен показател. А и на евровота \"всички гласуваме за България\". Тя припомни, че в българската история няма друга партия, която толкова да е управлявала и е нормално срещу нея да има протестен вот и опоненти. Според Бъчварова караниците в \"Обединени патриоти\" не се отразяват на работата на правителството.", "date": "2019.01.23", "title": "Румяна Бъчварова: Червената лампа е моралът, синята лампа - законът"}
{"url": "http://clubz.bg/78618-medvedev_kym_%E2%80%9Eroskosmos%E2%80%9D_sprete_da_drynkate_kyde_shte_poletim_prez_2030_g", "text": "Руският премиер Дмитрий Медведев разкритикува в сряда държавната корпорация „Роскосмос”. На съвещание, посветено на финансово-икономическото състояние на компанията, той я призова „да приключва с фантазьорството”, подчертавайки, че то „се набива на очи”, съобщава ТАСС, цитирана от радио „Свобода”. Медведев отбелязал също така, че „Роскосмос” има проблеми с ефективното използване на инвестициите и обърнал внимание на преразхода на средства и забавеното строителство на обектите на Източния космодрум (космодром „Восточный“). В туитър Медведев пък написа, че „ще бъде засилен контролът за изпълнение на предприетите решения. За разходите, за сроковоте и за качественото изпълнение на работата”. От 2018 г. „Роскосмос” се оглавява от бившия вицепремиер Дмитрий Рогозин. Той лично направи редица заявки за космическите амбиции на Русия в близките десетилетия. Така например той обеща: В същото време работата на „Роскосмос” през последните години е съпроводена от проблеми: миналата година аварира ракетата, която извеждаше в орбита пилотирания кораб „Съюз” (космонавтите останаха живи, понасяйки при балистичното спускане огромно претоварване), в края на 2017 г.  при неудачен пуск бяха загубени спътници, през есента на 2018 г. в обшивката на кораба „Съюз” в космоса беше открит пробив, причина за който и досега не е открита, а от Източния космодрум, при чието строителство са извършвани кражби и са образувани дела за углавни престъпления, засега са направени само няколко пуска. Освен това шефът на Сметната палата Алексей Крудрин съобщи, че в „Роскосмос” са открити нарушения за 760 млрд. рубли.", "date": "2019.01.23", "title": "Медведев към „Роскосмос”: Спрете да дрънкате къде ще полетим през 2030 г."}
{"url": "http://clubz.bg/78608-kabinetyt_prekrati_mandata_na_neno_dimov_da_pregovarq_za_vtora_kabinka_v_bansko", "text": "Две години след като прие решение за изменение в плана за управление на Национален парк \"Пирин\", довело до серия от екологични протести и съдебни дела, днес правителството прие ново решение - с което отменя даването на мандат на министъра на околната среда и водите Нено Димов да започне преговори за изграждането на втори кабинков лифт в Банско.  Това се наложи, след като миналата седмица петчленен състав на Върховния административен съд (ВАС) задължи кабинета да отмени решението си за изменение в плана за управление на парка. Според съда се допуска единствено ремонт, но не и изграждане на нови съоръжения, на базата на Закона за защитените територии. Освен това не са спазени и изискванията на евродирективата за екологичните оценки. В края на 2017 г. Нено Димов предложи, а Министерският съвет одобри частично изменение в плана на парк \"Пирин\", с което се даде възможност за строителни дейности на 48% от територията на целия парк: бе разрешено строителството в т.нар зона за опазване на горски екосистеми и отдих, която е 45 на сто от парка, в зона за туризъм (2.2 %) и в зона за инфраструктури и съоръжения (0.6 на сто). До последно правителството настояваше, че ще се строи само т.нар. втора кабинка и то в буферната зона. Димов така и не успя да обясни защо ако това е така, се разрешават дейности в близо половината парк.  Валери Симеонов ще скача с релса - ВАС отмени плана за \"Пирин\" Решението за изменение в плана за управление от края на 2017-а бе придружено с още едно решение на МС. С него се възлагаше на министъра на околната среда и водите  Именно това свое решение отмени днес правителството. Иначе заявен инвестиционен интерес на хартия все още няма. Известно е, че монополист в \"Банско\" е сегашният концесионер \"Юлен\" АД. Миналата година от дружеството разпространиха чрез медии проекта си за втора кабинка, но към момента от МОСВ не са обявили да има официално внесено искане. Дядо Коледа донесе на \"Юлен\" и водите на Пирин Междувременно прокуратурата извърши проверка на концесионния договор и излезе с препоръки за спешното му ревизиране, в т.ч. по отношение на записаната и реално ползваната от \"Юлен\" площ. Такъв опит Нено Димов направи още в същия коледно-новогодишен период на 2017-а, но след като проектът за анекс изтече в медиите предварително и предизвика гневни реакции, че държавата облагодетелства офшорката, стопанисваща \"Банско\", лично премиерът Бойко Борисов нареди точката да бъде отложена. Сега изменението в концесионния договор е отново на дневен ред. Правителството даде заявка, че ще поднови работата си по казуса след произнасянето на ВАС за плана за управление. Докато течаха тези процеси, в края на миналата година ски легендата Марк Жирардели изведнъж реши да се афишира като собственик на \"Юлен\". Дружеството, собственост на офшорката \"Т.А.К. Сървисиз\" винаги се е свързвало неофициално с шефа на Първа инвестиционна банка и председател на федерацията по ски Цеко Минев - нещо, което самият Борисов е потвърждавал в тв ефир. Но държавата иначе отрича да знае кой е реалният собственик на концесионера. Преди месец ДАНС бе сезирана по повода. Причината е, че според закона за мерките срещу изпирането на пари, концедентът (т.е. държавата) задължително трябва да знае кой стои зад фирма концесионер, с която сключва договор.  Дядо Коледа донесе на \"Юлен\" и водите на Пирин", "date": "2019.01.23", "title": "Кабинетът прекрати мандата на Нено Димов да преговаря за втора кабинка в Банско"}
{"url": "http://clubz.bg/78616-naj_golemiqt_grqh_na_bylgarskite_medii", "text": "Като човек, който е завършил журналистика и следи работата на медиите, аз знам добре, че новинарската индустрия в цял свят следва идентична философия и затова ни запознава на първо място с трагичното, страшното и скандалното. В страна като България обаче този подход има по-сериозни последствия заради изострения ни песимизъм и развиваното с десетилетия усещане за разяждаща несправедливост. Вместо да подхождат отговорно спрямо местните условия, родните медии (в по-голямата си част) рисуват една деформирана (и деформираща) реалност, като се фокусират върху скандали, трагедии и висококалорична политика и представят крайно ограничен брой гледни точки. Да, България страда заради корупция. Да, в България се случват кражби, телефонни измами, побоища, изнасилвания и убийства. Да, в България стават транспортни инциденти заради неподдържани или некачествено изградени пътища. Тези и всички останали проблеми действително заслужават вниманието ни и трябва да бъдат решени възможно най-скоро, но те не трябва да ни карат да заключаваме, че тук нищо не върви както трябва. Защото, както пише покойният шведски лекар и университетски преподавател Ханс Руслинг в книгата си  , едно нещо може едновременно да бъде в лошо състояние и да се подобрява. Руслинг също така предлага просто, но ефективно средство за запазване на спокойствие при сблъсък с някаква ужасна новина. В тези случаи той ни съветва да се запитаме дали, ако е имало равно по сила положително явление, сме щели да чуем за него. Родителите ни искаха, ние можем Веднага давам пример. През последната седмица хиляди българи научиха за учителката от столичното училище, която преподава на четвъртокласници, че  . Този случай е важен, защото повдига въпроса за разделителната линия между критично и конспиративно мислене, и затова е нормално, дори наложително, медиите да ни информират за него. Също толкова нормално и наложително обаче, поне според мен, е те да ни разказват далеч по-често и за хора като   – учител по музика в ОУ „Св. Патриарх Евтимий“ във Велико Търново, който превръща обучението в музикална приказка, като среща учениците си с творци като   от група „Ахат“,   от групата Mary Boys Band,  ,  , музикална формация  , музикална формация   и др. Вие чували ли сте за Добрин Пелтеков? Аз лично научих за него едва преди около два месеца. Преекспонирането на негативното, особено когато липсва контекст, създава отровна среда, която задушава надеждата и поражда гняв или апатия. Такава среда се създава много лесно в епохата на социалните мрежи, когато, за да пламне пожар, е достатъчна само една клечка. В книгата   швейцарският философ, писател и предприемач Ален де Ботон обобщава последиците от подхранването на чувството ни за безнадеждност от страна на медиите така: Няма нищо странно в това политиката да заема централно място в дневния ред на едно общество. Това твърдение се отнася с още по-голяма сила за страни като България, които продължават да изпитват редица политически, социални, икономически и демографски проблеми в резултат на историческото си наследство. В същото време смятам, че животът ни не се ограничава до политика и че медиите би трябвало да ни информират далеч повече за останалите аспекти от нашия живот. Но какво правят много от родните медии, особено телевизиите? Те не просто отразяват случващото се в родната политика. Те ни заливат почти изцяло с политика, а когато не го правят, ни бомбардират с новини за катастрофи, престъпления, терористични атаки и всякакви други катаклизми, гарнирани от интервюта с „ВИП“ персони, станали популярни с това, че са популярни заради участието си в риалити формати. И да не си помислите, че можете да не мислите за политика събота и неделя, защото според българските медии няма по-приятен начин да започнеш уикенда от това да слушаш същите празни приказки за същите политически боричкания, които слушаш цяла седмица, цял месец, цяла година... Облъчването с политика е по-вредно в България, отколкото на други места, поради това, че тук в повечето случаи става дума за чиста проба политиканстване. Политиката, както например я представят много от родните телевизии, прилича по-скоро на шоу програма, включваща политически скандали, безхаберия и манипулации. Тези материали създават усещането, че гледаш филм, който жанрово съчетава елементи на екшън и комедия, които на моменти преливат в трилър и пародия. Проследете сутрешните блокове и публицистичните предавания по телевизията за няколко седмици и ще установите, че в тях участват неколцина (настоящи и бивши) министри, депутати и анализатори. Ако ги гледате за по-дълъг период, дори ще се научите да познавате кой ще говори само на базата на темата на разговора. Ще забележите също, че има немалко хора, които получават покани да говорят по всякакви теми, и съвсем естествено ще се запитате кога изобщо работят представителите на правителството и парламента, след като постоянно прескачат от едно телевизионно студио в друго. Защо се получава така ли? Ами защото по този начин всичко се случва по-лесно и по-бързо. Медиите имат контактите на един кръг от политици и могат просто да ги поканят за интервю, вместо да търсят различни гледни точки, хабейки време и енергия. От своя страна политиците с радост приемат поредната покана, защото хем напомнят за себе си, хем имитират дейност. Постоянното говорене по едни и същи въпроси, представени през погледа на едни и същи хора, ни кара да се чувстваме така, сякаш годините си минават, а ние стоим на едно място. Не се изненадвайте, че много образовани и предприемчиви млади българи не гледат телевизия и дори нямат телевизор у дома. С този текст не искам да кажа, че трябва да си затваряме очите за проблемите в България. Напротив, днес повече от всякога се нуждаем от медии и журналисти, които ни осигуряват достъп до проверена информация, анализират предизвикателствата пред страната ни в подходящия контекст и разкриват нередности от обществено значение. Същевременно обаче споделям мнението на Ален де Ботон, че медиите имат отговорност да ни показват повече от онези истории, които изваждат на повърхността нашата по-добра страна: Добрата новина: у нас вече има проекти като   с Лиляна Боянова (bTV),   с Петя Кертикова (Bulgaria ON AIR) и  , които ни разказват за добрите дела и добрите хора около нас. Позитивното си пробива път и в други телевизионни и радио предавания, сайтове и печатни издания и така предлагането постепенно започва да отговаря на търсенето. А повярвайте ми, потизитивните истории се търсят все повече, за което свидетелства простичкият факт, че един-единствен репортаж с главен герой Доброто –   – е гледан над 1,3 млн. пъти и е споделен повече от 15 000 пъти във Facebook. „Генерация Z“ – с подкрепата на „Америка за България“ „Генерация Z“ – с подкрепата на „Америка за България“", "date": "2019.01.23", "title": "Най-големият грях на българските медии"}
{"url": "http://clubz.bg/78620-nato_nqma_da_prieme_ruska_sfera_na_vliqnie", "text": "Това заяви днес генералният секретар на НАТО Йенс Столтенберг след среща в Брюксел с грузинската президентка Саломе Зурабишвили. НАТО продължава подготовката за членство на Грузия Според него бившата съветска република има пълното право да влезе в Северноатлантическия пакт. Това решават тя и останалите 29 членки на алианса. Грузия има правото да избира собствения си път. Това е основополагащият принцип на НАТО. Столтенберг допълни, че НАТО изцяло подкрепя целостта на Грузия в международно признатите граници. Той повтори призива към Русия да се изтегли от отцепените с нейна помощ Абхазия и Южна Осетия, които Западът не признава. Саломе Зурабишили изтъкна, че Грузия е решена да се присъедини към НАТО. Такава е волята на страната и на народа, като това дори вече е записано в грузинската конституция.", "date": "2019.01.23", "title": "НАТО няма да приеме руска сфера на влияние"}
{"url": "http://clubz.bg/78613-ako_otlojim_brekzit_ne_reshavame_nishto_kazva_mej", "text": "Британската министър-председателка Тереза Мей каза в парламента в сряда, че опитите на някои депутати да отложат излизането на страната от ЕС, използвайки парламентарни процедури, не решават ключовия въпрос затова как ще бъде осъществен Брекзит, предаде Ройтерс.  Опозиционната лейбъристка депутатка от Камарата на представителите Ивет Купър е подготвила предложение за удължаване на преговорите по член 50, ако Мей не внесе до 26 февруари т.г.  в парламента ново предложение за \"Брезкзит\" със споразумение, което британските депутати да одобрят. Предложението означава, че парламентът би иззел правомощията на правителството да поиска удължаване на срока. То има шанс да мине с подкрепата на част на консервативните депутати, предаде Ройтерс.  ЕС не може да предоговори споразумението за предпазния механизъм за границата в Ирландия, заяви днес вицепрезидентът на Европейската комисия Франс Тимерманс, цитиран от Ройтерс.  Утре главният преговарящ от ЕС за Брекзит Мишел Барние ще бъде приет в Берлин от германската канцлерка Ангела Меркел, съобщи заместник-говорителят на федералното правителство Мартина Фиц, цитирана от ТАСС.  Спрете член 50, мисис Мей! Говорейки за неяснотата около Брекзит, тя напомни, че Брюксел и Германия в частност очакват от Лондон \"конкретни предложения\". \"Топката е в полето на британците\", каза Фиц, но не отговори на въпроса дали Германия би се съгласила за отлагане на срока за Брекзит при сегашните условия. Според нея ЕС може да действа \"само на основата на запитване\" от страна на Лондон.  \n\tДолната камара на британския парламент отхвърли на 15 януари проекта за споразумение с ЕС за условията на напускането, одобрен от Лондон и Брюксел през ноември м. г. след година и половина преговори. Самият Брекзит е планиран за 29 март, след което, според плана, трябва да започне преходният период, който ще продължи до края на 2020 г.      Европейският съюз никога не е предпочитал Великобритания да се оттегли от Общността без споразумение. Това заяви главният преговарящ от европейска страна Мишел Барние пред Европейския икономически и социален съвет в сряда, цитиран от БТА. \n\tПо неговите думи, ако Великобритания напусне без договорени правила, това ще урони доверието, необходимо за преговорите по бъдещите отношения с ЕС. Барние отбеляза, че от днешна гледна точка напускане без споразумение не е изключено. Той предупреди, че ако Великобритания излезе от ЕС, без да прилага постигнатото споразумение, Лондон ще носи огромна отговорност по въпроса с ирландската граница. \n\tБарние посочи, че ЕС досега е договорил петдесетина търговски споразумения, като с тяхното сключване чуждата страна и Общността са се сближавали. Той отбеляза, че при договарянето на бъдещите търговски отношения с Лондон за пръв път ще става дума за раздалечаване. По неговите думи, провалите на търговските преговори досега са водили до запазване на съществуващото положение, докато в случая с Великобритания ще се наблюдава влошаване. \n\tГлавният европейски преговарящ поясни, че ако Лондон отстъпи \"в следващите часове и дни\" от т. нар. червени линии в преговорите с ЕС, има пространство за напредък, който да бъде отразен в политическото изявление, придружаващо постигнатото споразумение за раздялата. Времето за постигането на успех не е много. Британската страна има малко време, за да приключи с обсъжданията, обобщи Барние. \n\tКолкото и да съжаляваме, че Великобритания напуска, тя остава приятелска, съседна, съюзническа държава в икономически и културен план, каза той. Барние призова ЕС да запази постигнатото единство в преговорите с Лондон и да го използва за съграждане. ", "date": "2019.01.23", "title": "Ако отложим \"Брекзит\", не решаваме нищо, казва Мей"}
{"url": "http://clubz.bg/78621-nqma_nadejda_za_futbolista_emiliano_sala", "text": " Така Джон Фицджералд, шеф на въздушната спасителна служба на Нормандските острови, определи шансовете аржентинският футболист Емилиано Сала да е жив към края на втория ден от издирвателната операция над Ламанша. Нападателят изчезна на борда на малък самолет в понеделник вечерта в полет от Нант до Кардиф, където трябваше да се присъедини към новия си отбор от Висшата лига на Англия. В събота 28-годишният Сала, голмайстор №3 на френската Лига 1, стана играч на уелския тим, който се споразумя с \"Нант\" за рекордните в историята си 15 милиона паунда. Изчезналият аржентинец от самолета: Страх ме е  Няма никаква яснота какво се е случило със самолета, изчезнал от радарите малко, след като е поискано разрешение за кацане от пилота - другият човек на борда. Това е станало около 22:30 часа българско време в понеделник. Сала е бързал да се присъедини към \"Кардиф\" и да тренира за първи път с тима във вторник следобед. Машината \"Пайпър Малибу\" е наета от Марк Маккей, синът на шотландеца Уили Маккей, един от най-влиятелните футболни агенти във Великобритания, пише \"Дейли Мейл\". Маккей не представлява Сала, но е имал участие в уреждането на трансфера. Това е масова практика - посредниците обикновено са повече от един. Бащата живее в Монте Карло. Нова звезда на Висшата лига се издирва с изчезнал самолет Марк Маккей е \"имал ръка\" в няколко шумни сделки на Острова, сред които преминаването на френския национал Дмитри Пайе в \"Уест Хем\" преди години. Той е ангажирал самолета, собственост на компания в Норфолк. Аеропланът е превозил Сала от Кардиф до Нант, след като той е парафирал личния си контракт. В понеделник е трябвало да го върне обратно в столицата на Уелс. Ясна е самоличността на пилота - Дейвид Айбтсън, 60-годишен инженер, който изпълнявал подобни полети. Според \"Дейли Мейл\" Айбтсън не е бил много щастлив, че трябва да управлява точно този самолет, имал е опасения за изправността на системата му за приземяване. Преди часове аржентински и френски медии публикуваха гласови съобщения на Сала до приятели, в които острието изразява страх от шумове на борда. Дейвид Айбтсън има съпруга и три деца. Той се е настанил в хотел в Нант в събота вечерта, за да пренощува преди обратния полет в понеделник. Пред британските медии президентът на \"Кардиф Сити\" Мехмет Далман заявява, че клубът е предложил на футболиста самолетен билет за полет на редовни авиолинии, но Сала е отказал и заявил, че сам ще уреди пътуването си. Пред медии в Аржентина, Франция и Великобритания десетки пилоти и специалисти заявяват, че решението да се използва такъв самолет над Ламанша през зимата - дори за полет, който трае по-малко от час и половина, е наистина рисковано. В \"Кардиф\" и \"Нант\" настроението е минорно. Френският тим отложи мач за Купата на Франция. Не всички обаче имат чувство за приличие - най-малкото. Вчера Кристиано Роналдо публикува в Туитър селфи с ухилена физиономия в частния си самолет на път от Мадрид, където чу присъдата си за укриване на данъци, до Торино.  Снощи на централния площад в Нант се стекоха стотици запалянковци на тима и пяха песни за бившия си голмайстор. Някои оставиха жълти цветя, шалове, знамена и снимки на играча. Днес статуята на клубното величие Фредерик Чарлз Кийнър край стадиона в Кардиф осъмна с букети и надписи за Сала   който още не е изиграл и една минута за един от по-скромните отбори в Премиърлийг. Нова звезда на Висшата лига се издирва с изчезнал самолет", "date": "2019.01.23", "title": "\"Няма надежда за футболиста Емилиано Сала\""}
{"url": "http://clubz.bg/78612-bylgariq_ne_iziskva_ot_kandidatite_za_grajdanstvo_dori_da_znaqt_ezika", "text": "Инвеститорите, кандидатстващи да българско гражданство или право на постоянно пребиваване у нас, могат на практика да прекарат в страната ни само ден, преди да получат документите, които им дават права на европейци. Това става ясно от огласения днес  на Еврокомисията за опасностите, които представляват схемите, практикувани от нашата и други страни в ЕС. Кандидатите дори не са задължени да знаят български език. Йоурова: Имам информация, че София ще спре да дава гражданство срещу инвестиции България въвежда схемата за даване на гражданство срещу инвестиции през 2005 г. - две години, преди да стане член на ЕС. Целта е по-лесно привличане на вложения от граждани на трети страни. Изискваната от властите в София сума е  . Отделно кандидатът трябва да плати при подаването на молба административна такса, която не подлежи на възстановяване в случай на отказ. Тя обаче е значително по-малка от тези в Кипър и Малта. България се отказва от паспортите срещу инвестиции. Нямало интерес В България действат две схеми за предоставяне на гражданство.   изисква кандидатът да има разрешение за постоянно пребиваване за срок от 5 години, преди да подаде молба за натурализиране. А  изисква разрешение само за 1 година. България изисква от кандидатите за гражданство  . Което означава, че на практика той може изобщо да не живее там, изтъква докладът. България не е издавала много „златни визи“ ЕК: Продажбата на български паспорти носи риск от пране на пари Макар кандидатите за българско гражданство да трябва да се явяват на интервю при подаването на молбата, от тях  . Те  . Българското законодателство изисква от кандидатите да представят справка за чисто съдебно минало и документ, че в момента срещу тях не се водят криминални дела. ДАНС проверява всички кандидати за българско гражданство, включително на тези по споменатите вече инвестиционни схеми.   за даване на гражданство или право на пребиваване на инвеститорите. Такива органи обаче има и в Кипър, и в Малта. Властите в Никозия дори са изработили специален „кодекс на поведение“. В нито една от трите страни обаче  т. Но докато Кипър и Малта са въвели през 2018 г.   – съответно от 700 и 1800 годишно,  . Много слабо е регулирането на схемите за получаване на жителство срещу инвестиции. В България например е . България се отказва от паспортите срещу инвестиции. Нямало интерес България не е издавала много „златни визи“ ЕК: Продажбата на български паспорти носи риск от пране на пари", "date": "2019.01.23", "title": "България не изисква от кандидатите за гражданство дори да знаят езика"}
{"url": "http://clubz.bg/78617-deputatite_prieha_bez_debati_forma_na_cenzura_za_mediite", "text": "Без дебати депутатите приеха текстове от новия Закон за защита на личните данни, който бе изготвен заради общия европейски регламент GDPR. С тексовете в родния закон на практика се въвежда безпрецедентен за демократичните държави принцип \"законосъобразно журналистическо изразяване\". Това означава, че ресорната Комисия за защита на личните данни ще може да извършва проверки на медийни публикации и не само - текстът касае литературни и художествени произведения, както и академични трудове. За това предупреди преди дни и адвокат Александър Кашъмов от Програма \"Достъп до информация\". Оправдавайки се с GDPR, институциите слагат гриф \"секретно\" на всичко гласи приетият днес окончателно текст. След което се изброяват девет критерия, валидни за всеки конкретен случай: какво е влиянието, което разкриването на личните данни на дадено лице, обект на журналистически материал например, или на тяхното оповестяване, може да окаже върху личния живот и доброто име на въпросното лице; или какви са обстоятелствата, при които личните данни са станали известни на администратора; както и дали лицето е от управленския ешелон или има друга роля в обществения живот - \"с по-занижена защита на личната неприкосновеност\". Подобни критерии могат директно да рефлектират върху журналистически разследвания, например, в които не е задължително лицата да са обществени фигури. Все пак бе възприето, че проверките на Комисията не могат да изискват разкриване на източника на информацията на журналиста. Регулаторът първо ще предупреждава, след това ще санкционира по GDPR И посочват в заключение: Регулаторът първо ще предупреждава, след това ще санкционира по GDPR", "date": "2019.01.23", "title": "Депутатите приеха без дебати форма на цензура за медиите"}
{"url": "http://clubz.bg/78600-eto_q_raketata_koqto_narushavala_dogovora_sys_sasht", "text": "Руската армия представи тактико-техническите характеристики на новата си ракета 9М729 с цел да опровергае твърденията на САЩ, че това оръжие нарушава важния Договор за ликвидирането на ракетите със среден и малък обсег, свързан с уреждането на въпросите за ядреното въоръжение на двете страни, предаде Асошиейтед прес. \n\tНа среща днес с чуждестранни военни аташета руската армия настоя, че крилатата ракета 9М729 отговаря на ограниченията, въведени с подписания през 1987 г. договор между Москва и Вашингтон. Путин плаши с нови оръжия, ако САЩ излязат от ракетен договор Генерал-лейтенант Михаил Матвеевски, началникът на ракетните войски и артилерията на руската армия, заяви на днешната среща, че новата ракета има максимален обсег от едва 480 км, тоест по-малко от предвидения в договора пределен обсег. Неотдавна САЩ обявиха намерението си да излязат от договора и обвиниха Русия, че новата й ракета е създадена в нарушение на документа. Договорът забранява да се произвеждат, изпитват и разполагат крилати и балистични ракети с наземно базиране, чийто обсег е между 500 и 5500 км. Вашингтон обяви, че ще преустанови задълженията си по споразумението, ако Русия не започне да изпълнява своите в срок до 2 февруари. На същата среща, която беше организирана като съвместен брифинг на руското министерство на външните работи и на отбраната за аташетата, както и за местните и чуждестранните журналисти, заместник-министърът на външните работи Сергей Рябков заяви, че Русия се надява разясненията, които дава за крилатата ракета 9М729, да дадат още един шанс за диалог със САЩ така, че да бъде запазен Договорът за ликвидиране на ракетите със среден и по-малък обсег, предаде ТАСС. \"Шпигел\": Външният министър на ФРГ с безнадеждна мисия в Москва Германският външен министър Хайко Маас обяви днес, че е обсъдил с Русия бъдещето на един от ключовите договори, ограничаващ надпреварата във въоръжаването, отнасящ се до ракетите със среден и малък обсег, и ясно е заявил, че очаква Москва да престане да го нарушава, за да може той да има шанс да оцелее, предаде Ройтерс.  Русия призна съществуването на нова система крилати ракети, която накара Вашингтон да заяви, че ще излезе от договора от 1987 г., но отрича да го е нарушавала, казаха в понеделник американски официални лица и дипломати от НАТО, цитирани от БТА.  \"Шпигел\": Външният министър на ФРГ с безнадеждна мисия в Москва", "date": "2019.01.23", "title": "Ето я ракетата, която нарушавала договора със САЩ"}
{"url": "http://clubz.bg/78601-prouchvane_evropa_e_vse_po_razdelena_predi_evroizborite", "text": "Очертава се на евроизборите през май да настъпи голямо разместване на политическите сили в институциите на ЕС с възхода на популистките партии и разделението на гласоподавателите по редица ключови въпроси, предаде \"Политико\". Орбан иска антиимигрантските партии да спечелят на евроизборите Но кои проблеми тревожат избирателите и вярват ли, че Европейският съюз ще ги разреши? \"Политико\" отговаря чрез данни на   и  За първи път в историята избраните депутати от двете най-големи партии - Европейската народна партия (ЕНП) и Партията на европейските социалисти (ПЕС) - ще заемат по-малко от половината места в Европейския парламент. ЕНП, най-голямата партия в ЕП, води в прогнозите само в две от десетте най-населявани държави. Партия, която е свързана с ЕНП, управлява национално правителство само в една от 13-те най-населявани държави. Ето как специалистите очакват ЕНП да се представят на изборите. Ако гласовете на всички хора, които не гласуваха на евроизборите през 2014 г., бяха прибавени към нова партия, тя щеше да бъде най-голямата политическа сила в 24 от 27 държави на ЕС. ЕП готви кампания против евроскептиците за евроизбори 2019 Графиката по-долу показва процента от хора, които са се въздържали от гласуване на предишните избори за Европейски парламент. Много малко от жителите на държави членки от Централна и Източна Европа гласуват: около една трета или по-малко са гласували в Словакия, Чехия, Словения, Унгария и Хърватска на последните евроизбори.Същевременно гласуването бе задължително през 2014 г. в Белгия, Люксембург, Гърция и Кипър. Ето как според прогнозите ще бъдат разпределни депутатите в ЕП по идеология: През 2014 г. Паскал Аримонт без избран за депутат от Белгия с 11 710 вота на свое име, докато партията \"Братя на Италия\" получи повече от 1 милион вота, но не успя да си осигури нито един представител в ЕП, тъй като не успя да преодолее прага от 4 процента в Италия. В повечето държави членки избирателите посочиха  като основен политически въпрос преди евроизборите. В графиката са показани държавите членки и темите, които изследваните граждани смятат, че трябва да се обсъжда преди изборите.  Северните държави са повече загрижени за климатичните промени.    Северозападната част на Съюза изпитва повече доверие към националните институции, от колкото в ЕС, докато при югоизточните държави се наблюдава противоположната тенденция.   ЕП готви кампания против евроскептиците за евроизбори 2019", "date": "2019.01.23", "title": "Проучване: Европа е все по-разделена преди евроизборите"}
{"url": "http://clubz.bg/78615-dejvid_bekym_si_kupi_10_procenta_ot_niskorazreden_klub", "text": "Дейвид Бекъм вече е съсобственик на английския \"Салфорд Сити\". Така той се присъединява към старите си съотборници от \"Манчестър Юнайтед\" или \"Клас 1992\", както е известен във футболния свят - братята Гари и Фил Невил, Райън Гигс, Пол Скоулс и Ники Бът. Делът на Бекъм е 10 процента - по толкова имат и старите му дружки още от юношеските години при \"червените дяволи\". Останалите 40 % са притежание на сингапурския бизнесмен Питър Лим. \"Салфорд\" се подвизава в Националната лига - петото ниво на футбола в Англия. То е полупрофесионално. Бекъм не присъства на пресконференция за обявяване на новината в Манчестър, но прати официално съобщение. Той изтъква причината за решението си - присъединява се към специален клуб и при специални хора.  Началото на авантюрата на \"бебетата на Фърги\" бе поставено през 2014 г., когато първите петима - тогава без Бекс, получиха разрешение от Футболната асоциация да закупят малкия манчестърски клуб. Това стана през март, а лятото Гари Невил заяви, че целта е за 15 години \"Салфорд\" да стигне до Чемпиъншип - второто ниво след Висшата лига. Тогава отборът беше в още по-ниска дивизия. Наскоро дори сър Алекс Фъргюсън отиде на домакински мач на \"Салфорд\", а край него седеше Гигс. Дейвид Бекъм получи \"да\" от жителите на Маями Дейвид Бекъм е мажоритарен собственик на американския \"Интер Маями\". Тази му пък авантюра започна преди няколко години. На 30 януари 2018-а проектът на Дейвид и неговите партньори получи разрешение от \"Мейджър сокър лийг\" на САЩ и ще се присъедини към най-високото ниво на футбола (сокър) в Щатите през 2020 г. В края на миналата година Бекъм се похвали на пресконференция, че е получил \"да\" и от жителите на Маями, които гласуваха на референдум да му бъде предоставена общинска земя на концесия за изграждане на стадион в комплекс на стойност поне 1 милиард долара. Дейвид Бекъм - собственик на футболен отбор в САЩ До построяването на арената \"Интер Маями\" ще играе на някой от стадионите в града на щата Флорида. Дейвид Бекъм - собственик на футболен отбор в САЩ", "date": "2019.01.23", "title": "Дейвид Бекъм си купи 10 процента от нискоразреден клуб"}
{"url": "http://clubz.bg/78603-bojko_borisov_agenciq_roga_i_kopita_dava_che_gerb_vodi_s_20", "text": "Така премиерът Бойко Борисов коментира в Димитровград социологическото проучване на \"Афис\", според което БСП вече води пред ГЕРБ за евровота. \"Афис\": БСП и ГЕРБ изравнени, с по 6-7 мандата на евровота След което му беше подсказано, че той е член на Изпълнителното бюро на БСП (всъщност е Юрий Асланов, който е член на националния съвет на БСП - б.р.). След което сподели своите очаквания за евроизборите. Според него агенциите, близки до БСП са специално създадени, за да манипулират общественото мнение и хората да си викат \"а, може и да е вярно\". Борисов припомни, че първия път, когато се яви на вота за кмет на София, същите тези агенци са давал, че Татяна Дончева и Милен Велчев му водят с 20%. И допълни: Борисов коментира и обвиненията срещу Елена Йончева.  Прокуратурата: Елена Йончева е знаела, че получава € 333 000 с престъпен произход И допълни: Според Борисов така се отнема вниманието от реалната политика. Той припомни, че от ГЕРБ никога не е имало подобни изявления и винаги от партията са казвали,че органите трябва да си свършат работа, дори когато в ставала дума за обвинения срещу техни депутати и активисти. Борисов заяви, че управленската коалиция си работи прекрасно, независимо от противоречията между партиите в \"Обединени патриоти\". В Димитровград той присъства на откриването на нов завод за малки осветителни тела за автомобилната индустрия. Прокуратурата: Елена Йончева е знаела, че получава € 333 000 с престъпен произход", "date": "2019.01.23", "title": "Бойко Борисов: Агенция \"Рога и копита\" дава, че ГЕРБ води с 20%"}
{"url": "http://clubz.bg/78602-cska_sofiq_pobedi_vodesht_kitajski_otbor", "text": "ЦСКА-София спечели първата си победа в зимната подготовка на лагера в Испания - 1:0 срещу \"Шанхай Шенхуа\", един от водещите китайски клубове. Али Соу вкара в 80-ата минута. \"Червените\" направиха 1:1 с \"Бохум\" и загубиха от унгарския \"Академия Пушкаш\" с 1:3 в първите си срещи. Двубоят бе равностоен и с по няколко голови ситуации пред двете врати. ЦСКА-София направи равенство с германци Нестор Ел Маестро използва доста футболисти, както и прочутият Кике Санчес Флорес, който предвожда \"Шанхай Шенхуа\". За ЦСКА-София не игра Мауридес, чийто трансфер в \"Рапид\" (Виена) засега пропада, независимо че беше обявен за \"опечен\". Сигурно е, че в този трансферен прозорец таранът няма да играе за \"зелено-белите\", пише австрийската преса. А \"червените\" ще продължат да му търсят отбор - явни са намеренията да бъде продаден. Още вчера стана ясно, че Мауридес се завръща в лагера на ЦСКА-София в Испания. \"Рапид\" (Виена) обяви официално, че сделката не е станала факт, като не обяви конкретна причината.   заяви клубът. Отборът заминава на подготовка без футболиста. Първоначално изтече информация, че агентът на играча провалил преминаването му, тъй като поискал неприемливи за \"Рапид\" условия. За това намекват австрийците в съобщението си. Двата клуба вече се бяха разбрали за трансферна цена около 1 милион евро. Според няколко австрийски медии обаче, начело с \"Кронен цайтунг\", причината е друга - Мауридес е показал лоши резултати във функционалните изследвания дори за този етап от годината. Така от \"Рапид\" решили да се откажат от бразилеца, тъй като са преценили, че за да навлезе той в добра физическа форма е необходим поне месец. Любопитно е, че преди заминаването на ЦСКА-София за Испания треньорът Нестор Ел Маестро заяви пред медиите, че Мауридес няма нужда да сваля килограми, всичко с него било наред.", "date": "2019.01.23", "title": "ЦСКА-София победи водещ китайски отбор"}
{"url": "http://clubz.bg/78598-tyrgovskiqt_registyr_obekt_ot_nacionalnata_sigurnost_za_da_ne_gyrmi", "text": "Търговският регистър става обект за националната сигурност. За да не се повтаря сценарият от миналото лято, когато \"изгърмя\". Това се разбира от решение на Министерския съвет, прието на днешното му заседание. С него правителството включва Агенцията по вписванията, която поддържа Търговския регистър, в Списъка на стратегическите обекти и дейности от значение за националната сигурност. А формано описаният мотив е: Миналия август бе критичен за бизнеса, след като се оказа, че ТР е \"изгърмял\" и не работи в продължение на 20 дни. Заради срива бе отстранена шефката на Агенцията по вписванията Зорница Даскалова.  Кой взе парите, за да не \"гърми\" Търговският регистър Проблемите бяха предизвикани от поддръжката на системите, която от 2012 г. се извършваше от \"Лирекс БГ\". Договорите обаче бяха засекретени от съображения за националната сигурност. Напрежение създаде и мълчанието на Даскалова, която реши да даде пресконференция чак на петия ден след аварията. Тогава тя увери, че няма загубена информация. Скандал с регистъра имаше и в края на миналата година, когато стана ясно, че в Агенцията са били раздадени солидни бонуси, в т.ч. за времето в което Търговският регистър не работеше. Бонусите бяха по перото \"за добре свършена работа\". Те бяха на обща стойност над половин милион лева.", "date": "2019.01.23", "title": "Търговският регистър - обект от националната сигурност. За да не гърми"}
{"url": "http://clubz.bg/78599-djokovich_e_na_edin_mach_ot_finala_nishikori_se_otkaza", "text": "И вторият мъжки полуфинал на Откритото първенство на Австралия по тенис е ясен - Люка Пуй (Франция) срещу световния №1 Новак Джокович (Сърбия). Жокера получи подарък от съдбата - съперникът му на последния четвъртфинал, Кей Нишикори (Япония), се отказа заради контузия след 1:6, 1:4. Азиатецът мина през три 5-сетови битки в Мелбърн, като последната срещу Пабло Кареньо Буста (Испания) в предишната фаза продължи над пет часа. Това явно даде отражение днес. Надал мина през Тиафо, чака битка с Циципас Така Джокович е изявен фаворит срещу Люка Пуй, който спря победния ход на Милош Раонич (Канада). Французинът спечели със 7:6(4), 6:3, 6:7(2), 6:4. Мачът започна чудесно за Раонич, който поведе с 3:0 след пробив, ала 24-годишният Пуй отвърна и доведе първия сет до тайбрек, в който взе връх. След това удвои аванса си. В края на третия сет етническият сърбин (роден е в Подгорица) се скара със съдията на стола и дори го нарече \"некадърник\". Беше му спестено наказание. Гневът поне помогна на Раонич да вземе частта и да намали пасива, но Пуй продължи да играе на много високо ниво и грабна четвъртия сет, а оттам и мача. Той за първи път е на полуфинал в турнир от Големия шлем. Неотдавна Люка взе за своя треньорка сънародничката си и бивша елитна състезателка Амели Моресмо и това очевидно дава резултати. Серина Уилямс изпусна четири мачбола и отпадна Полуфиналът на Пуй с Джокович е в петък, а утре Рафаел Надал ще се противопостави на Стефанос Циципас. Мъжкият финал е в неделя. Серина Уилямс изпусна четири мачбола и отпадна", "date": "2019.01.23", "title": "Джокович е на един мач от финала, Нишикори се отказа"}
{"url": "http://clubz.bg/78590-bylgariq_se_otkazva_ot_pasportite_sreshtu_investicii_nqmalo_interes", "text": "Държавата се отказва от практиката да издава български паспорти на чужденци срещу инвестиции в икономиката ни, но причината се са критиките от Брюксел, а ... липсата на особен интерес. Това стана ясно от думите на министъра на икономиката Емил Караниколов след заседанието на Министерския съвет. Правителството е взело решението да подкрепи внесените от Министеството на правосъдието промени в Закона за българското гражданство, с които се регламентира предоставяне на правото на пребиваване и впоследствие получаване на българско гражданство на т.нар. \"бързи инвестиции\" в двете законови хипотези - в размер на 1 млн. лв, както и увеличено вложение за 2 млн. лв. Тези вложения са в държавни ценни книжа, акции от дружества - обикновено публични, или когато този 1 млн. лв. се внася в доверителни сметки. Йоурова: Имам информация, че София ще спре да дава гражданство срещу инвестиции България не изисква от кандидатите за гражданство дори да знаят езика Инвеститори, които реално се занимават с производство и създават работни места в България ням да бъдат засегнати, твърди Караниколов. Той отрече промените да имат нещо общо с доклада от Брюксел, разпространен по-рано днес. По думите на министъра още миналата година на 15 февруари е била назначена междуведомствена работна група, която да анализира даването на право на пребиваване, а след това, с ускорена процедура, при някои хипотези, на българско гражданство по този закон за подобни инвестиции. Ставало дума просто за съвпадение.  ЕК: Продажбата на български паспорти носи риск от пране на пари Той изтъкна, че според анализ на работната група тази законова норма няма ефективност. Причината - едва около 50 паспорта дадени на чужденци заради инвестиции от 2014 г. насам. По данни на Министерството на правосъдието става дума предимно за лица от Пакистан, Египет, Русия. Към настоящия момент няма законова процедура, която да позволява отнемане на гражданството на тези петдесет души, обясниха от правосъдното ведомство. Чуждестранните инвеститори в производства могат да получат само право на пребиваване в страната за срок от 5 години, без ускорената процедура, стана ясно още от изявлението след решението на Министерския съвет. Караниколов предостави и още числа - в реалния сектор на икономиката през 2014 г. има две заявления за право на пребиваване от чужденец - за инвестиция от 89 млн. лева. През 2015 г. и 2016 г. заявленията са били по едно. През 2017 г. в регистъра стои цифрата 0, а за 2018 г. случаите на поискан паспорт заради инвестиции са 8 в производства на обща стойност 491 млн. лева.     България не изисква от кандидатите за гражданство дори да знаят езика ЕК: Продажбата на български паспорти носи риск от пране на пари", "date": "2019.01.23", "title": "България се отказва от паспортите срещу инвестиции. Нямало интерес"}
{"url": "http://clubz.bg/78611-alla_pugachova_li_umira_postoqnno_v_nov_serial_na_%E2%80%9Enetfliks%E2%80%9C", "text": "Нов сериал на „Нетфликс“ за жена, която непрекъснато става жертва на случайни инциденти с трагичен финал, предизвика дилема сред руската публика дали не е посветен на Алла Пугачова. Сериалът се нарича „Матрьошка“   и тръгва в платформата на 1 февруари. След всеки нещастен случай главната героиня оживява и се връща в определен момент от миналото, но вместо да избегне смъртта, тя умира по нов, различен начин. Актрисата в ролята – американката Наташа Лион, визуално доста напомня на голямата звезда на руската попсцена. Междувременно англоезичните ползватели на интернет обвиниха „Нетфликс“, че сюжетът на „Матрьошка“ копира филма „Омагьосан ден“ на режисьора Харолд Реймис, в който телевизионен водещ   по неясна причина преживява отново и отново един и същ ден.    ", "date": "2019.01.23", "title": "Алла Пугачова ли умира постоянно в нов сериал на „Нетфликс“?"}
{"url": "http://clubz.bg/78607-geshev_za_zadyrjaneto_na_chengeta_tova_shte_e_dosta_zdravoslovno", "text": "Групата служители на столичното 4-о РПУ, която е задържана, се е занимавала с корупционни действия. Това обяви зам. главният порокурор по антикорупцията Иван Гешев на брифинг пред районното в кв. \"Лозенец\". Сред арестуваните има един ръководен служител, но Гешев отказа да съобщи дали е шефът на \"Икономическа полиция\". Двамата с главния секретар на МВР Ивайло Иванов бяха доста пестеливи на подробности, които щели да бъдат дадени до няколко дни. По думите на Гешев, ОПГ-то е от служители на Икономическа полиция и става въпрос за \"по-скоро натискане, изндуване на дребни собственици на различни заведения под района на 4-то РПУ, за плащане на месечна такса. По-късно Гешев добави емоционално: И двамата потънаха във взаимни благодарности за реализацията и казаха, че повече подробности ще бъдат изнесени до дни.", "date": "2019.01.23", "title": "Гешев за задържането на ченгета: Това ще е доста здравословно"}
{"url": "http://clubz.bg/78610-trymp_ima_ekip_izvyn_kontrol_tvyrdi_nova_kniga", "text": "Нова книга описва президента на САЩ Доналд Тръмп като човек, заобиколен от екип, който понякога е \"извън контрол\", предаде Франс прес, цитирана от БТА. Неин автор е Клиф Симс, бивш специален съветник на 45-ия американски президент. Той взе участие в предизборната кампания на Тръмп преди да стане част от службата за връзки с обществеността на Белия дом. Вестник \"Вашингтон пост\", общественото радио Ен Пи Ар и информационният уебсайт \"Акшъс\" публикуваха откъси от книгата на Симс. Според \"Вашингтон пост\" книгата съдържа  . \n\tАвторът критикува и себе си, като признава открито, че е бил ръководен от амбицията си, посочва американският ежедневник. Доналд Тръмп се стреми да наложи дух на лоялност - черта, която вече бе описана в мемоарите на бившия шеф на ФБР Джеймс Коми, когото президентът на САЩ уволни. Симс споменава и за друго качество на Тръмп, описано в предишни книги - неспособността му да се концентрира при подробни презентации. Президентът на САЩ вече няма никакво доверие в екипа си след големия брой течове на информация от Белия дом в медиите, пише Симс.", "date": "2019.01.23", "title": "Тръмп има екип \"извън контрол\", твърди нова книга"}
{"url": "http://clubz.bg/78589-dejvid_atynbyro_raqt_veche_ne_syshtestvuva", "text": "Сър Дейвид Атънбъро предупреди, че „градината Едем вече не съществува” и призова световните политици и бизнес лидери да засилят опитите си за справяне с климатичните промени, преди нанесените вреди да станат фатални за планетата ни. Изказването на Атънбъро бе на Световния икономически форум в Давос, Швейцария, където той заяви, че човешката дейност е тласнала света към нова ера, заплашваща да унищожи цивилизацията. Стабилността е позволила на бизнеса да се разрасне, на нациите да си взаимодействат, а на хората – да споделят идеите си, обясни 92-годишният британски естественик и телевизионен водещ. Атънбъро изтъкна пред световните лидери от бизнеса и политиката, че единствените условия, които човечеството познава, се променят бързо. Проучване, проведено преди форума в Давос, посочва, че заплахите за околната среда днес са най-голямата опасност пред световната икономика. В същото време расте тревогата, че страните не умеят да работят заедно, за да се справят с климатичните предизвикателства. Дейвид Атънбъро твърди, че е учуден от скоростта на замърсяване и увреждане на околната среда – наблюдения, които е събрал по време на заснемане на телевизионните си предавания „Синята планета” и „Династиите”. Ако го направи, човечеството ще може да създаде свят с чист въздух и вода, неограничена енергия и устойчиви запаси от риба, смята той. Надеждата на експерта е, че ще може да промени мисленето и нагласите на присъстващите на форума в Давос, тъй като именно у тях е концентрирана държавната власт. Преди да изнесе речта си, той получи за работата си Кристалната награда на форума. Отличени бяха и две дами – Хайфа ал Мансур, първата жена режисьор на Саудитска Арабия, и Марин Алсоп, диригент на Балтиморската филхармония.", "date": "2019.01.23", "title": "Дейвид Атънбъро: Раят вече не съществува"}
{"url": "http://clubz.bg/78597-laura_koveshi_e_sred_petimata_kandidati_za_glaven_prokuror_na_es", "text": "Лаура Кьовеши е попаднала в краткия списък с потенциални кандидати за бъдещ главен прокурор на Европа, предава румънската редакция на „Свободна Европа“. Тя бе главен прокурор на Националната дирекция за борба с корупцията от 2013 до 2018 г., когато бе отстранена по искане на управляващите. Крайният срок за подаването на кандидатури изтече на 14 декември миналата година. Източник на „Свободна Европа“ от Брюксел,   заявява, че от първоначалните 30 кандидати са останали само петима. Освен Кьовеши е имало и други две кандидатури от Румъния, но те са били отхвърлени. Процедурата по селекцията на европейски главен прокурор е такава, в която няма значение държавата на произход на кандидата. Тя се ръководи единствено и само от комитет от 12 членове (бивши представители на различни институции като Европейския съд, Европейската сметна палата, членове на националните Евроджъст, Върховна прокуратура, както и прокурори и адвокати от най-високо ниво), назначен през септември 2018 г. Списъкът с кандидати ще бъде разгледан от Съвета по правосъдие и вътрешни работи и вероятно от Комисията по граждански свободи, правосъдие и вътрешни работи. Финалното решение ще бъде взето от 12-членния комитет и Европейския парламент. Казано с други думи, процедурата по избиране на европейски прокурор не зависи от национални институции, а само от европейски. Този факт  В България Кьовеши, както и бившата правосъдна министърка Моника Маковей (и двете гостуваха у нас по покана на \"Правосъдие за всеки\") също са обект на ожесточени \"кафяви\" атаки ог корпулентния кръг единомислени медии. Причината подобна процедура да съществува е проста и е обяснена от чл. 6 на Наредбата за европейски прокурор (НЕП), която е учредена през 2017 г. В него изрично се подчертава, че главният прокурор не трябва да следва интереса на нито една друга институция освен ЕС и че трябва да декларира всякакви интереси, за които може да бъде прието, че влияят на независимостта му, пише още \"Свободна Европа\". Въпреки че Румъния пое ротационното председателство на Европейския съвет, тя няма право да блокира евентуално назначение на Лаура Кьовеши за европейски главен прокурор. Министърът на правосъдието Тудорел Тоадер е председател на Съвета за правосъдие и вътрешни работи на ЕС, но заради лошия имидж на властта в Букурещ по отношение на независимостта на съдебната система враждебното поведение срещу Кьовеши би могло да има обратен ефект. Европейският главен прокурор може да започва разследвания, свързани с всички държави членки, както и в определени случаи да постанови арест на заподозрени в престъпление лица. Европейската прокуратура ще разследва престъпления, свързани с ощетяването на бюджета на ЕС. Мандатът на европейския прокурор ще продължава 7 години.", "date": "2019.01.23", "title": "Лаура Кьовеши е сред петимата кандидати за главен прокурор на ЕС"}
{"url": "http://clubz.bg/78592-prokuraturata_elena_joncheva_e_znaela_che_poluchava_%E2%82%AC_333_000_s_prestypen_proizhod", "text": "Журналистката Елена Йончева е едноличен собственик на „Авторска телевизия“ ЕООД, която заедно с офшорката „Далий Трейдинг Лимитид\" регистрирала съвместна компания - факт, изтъкван многократно от прокуратурата. После \"Далий...\" се задължила да направи парчини вноски веднъж 5000 лв., втори път - 310 000 лв., а после поело ангажимент и за една допълнителна вноска в размер на 250 000 евро към въпросното ново ООД - „Офроуд“. Това става ясон от пояснително съобщение на прокуратурата по повод вчерашния обвинителен акт срещу депутата от БСП Елена Йончева.  Като едноличен управител на новото \"Офроуд\" тя е сключила с „КТБ“ АД \"Рамков договор за платежни услуги\", а в резултат фирмата й с име  получило 333 000,00 евро с левова равностойност 645 423.90 лева. Обвинителите обявяват още, че \"След привличането на народния представител Елена Йончева като обвиняема и по повод нейни изявления пред медиите, Специализираната прокуратура предоставя следната информация: На 08.11.2018 г. главният прокурор Сотир Цацаров поиска от  Народното събрание даване на разрешение за провеждане на наказателно преследване срещу народния представител Елена Йончева  за пране на пари, присвоени от „КТБ“ АД, въз основа на доказателства, събрани от Специализираната прокуратура. Разследването е започнало на 31.08.2018 г. след сигнал до прокуратурата от народни представители. Елена Йончева даде съгласието си за провеждане на наказателното производство срещу нея, Специализираната прокуратура проведе процесуално следствени действия и събра доказателства, обосноваващи ангажиране на наказателната й отговорност за престъпление по чл. 253, ал. 5, вр. ал. 4, вр. ал. 3 т. 3 и т. 1, пр. 3, вр. ал.2, пр. 2, вр. ал. 1 вр. чл. 20, ал. 2 от НК. В хода на разследването на Специализираната прокуратура е установено, че едноличен собственик на капитала на „Авторска телевизия“ ЕООД е Елена Йончева. Дружеството е вписано в Търговския регистър при Агенцията по вписванията с ЕИК 130692210, със седалище и адрес на управление: гр. София, район „Оборище“, ул. „Велико Търново“ № 10. На 17.04.2012г., на основание чл. 113, от Търговския закон, едноличният собственик на капитала на „Авторска телевизия“ ЕООД Елена Йончева е взела решение представляваното от нея търговско дружество да учреди съвместно с офшорна компания „Далий Трейдинг Лимитид /дружество, регистрирано на 09.02.2011 г., съгласно действащите нормативни актове на територията на Британски Вирджински острови/, юридическо лице с правно организационна форма – ОДД и  фирмено наименование „Офроуд“ ООД, съгласно действащото българско законодателство. На 20.04.2012г., на основание чл. 113 от Търговския закон, представляващите „Далий Трейдинг Лимитид“ са взели решение за учредяване на съвместно дружество с „Авторска телевизия“ ЕООД, съгласно действащото българско законодателство, с фирмено наименование „Офроуд“ ООД. В решенията на управителните органи на двете търговски дружества е посочен размерът на капитала на новосформираното – 10 000 лева и начинът на разпределение на дружествените дялове – по равно - по 5 000 лева всяко от дружествата. „Далий Трейдинг Лимитид“ се е задължило срещу записаните 50 дружествени дяла от капитала на „Офроуд“ ООД да извърши парична вноска в размер 5 000 лева. Поело е задължение да направи и парична вноска в размер на 310 000 /триста и десет хиляди/ лева, които да бъдат отнесени във фонд „Резервен“. На основание чл. 134 и сл. от Търговския закон, „Далий Трейдинг Лимитид“ се е задължило след учредяване на „Офроуд“ ООД в Търговския регистър на РБългария да направи и допълнителна парична вноска в „Офроуд“ ООД в размер на 250 000 евро или тяхната левова равностойност в срок от 1 година, при годишна лихва 5 %. На 23.04.2012г. е приет дружествен договор на учредително събрание на съдружниците на дружеството и е изготвен протокол от учредителното събрание на „Офроуд“ООД от същата дата, подписан от Е.Йончева и съдружниците на  „Далий трейдинг лимитид“, с който избират за управител на новоучреденото дружество Офроуд“ ООД Елена Йончева. В това си качество, тя е сключила с „КТБ“ АД Рамков договор за платежни услуги за ЮЛ и ЕТ. Определена е като единствено лице, което има право да се разпорежда със сумите по сметките на „Офроуд“ ООД. На 13.06.2012г. и 22.06.2012г. от сметката на офшорно дружество „Далий трейдинг лимитид“ по две сметки на търговското дружество „Офроуд“  са получени парични средства в общ размер 333 000,00 евро с левова равностойност 645 423.90 лева като на първата дата са получени 161 100.00 евро в левова равностойност 315 084,21 лева предназначена за фонд „Резервен“ на дружеството, а на втората дата - сумата от 171 900.00 евро в левова равностойност 336 207,18 лева. Специализираната прокуратура е събрала доказателства за произхода на преведените парични средства от „Далий трейдинг лимитид“ на „Офроуд“ООД. Установено е, че това са средства, собственост на „КТБ“ АД, които са присвоени от три длъжностни лица от „КТБ“АД, на които предстои повдигане на обвинение. От извлеченията от различни банкови сметки е установено, че тези парични средства са били преведени от „КТБ“ АД в полза на 5 фактически контролирани от Цветан Василев търговски дружества, сред които е и „Далии Трейдинг Лимитед“. В периода от 13.06.2012г. до 06.11.2014г. Елена Йончева, която единствено е имала право да се разпорежда с банковите сметки на „Офроуд“ООД е изтеглила всички преведени по сметките на дружеството парични средства. Йончева е извършвала преводи за закупуване на аудио и видеотехника. Всеки месец е нареждала и теглила в брой и определената от самата нея собствена заплата като управител на „Офроуд“ООД в размер на по 12 720 лева месечно. Събраните доказателства са обосновали извод, че Елена Йончева е знаела за престъпния произход на средствата и че са предмет на длъжностно присвояване.  На 22.01.2019г. Специализираната прокуратура привлече като обвиняема Елена Йончева – народен представител в 44- то Народно събрание за пране на пари в размер на 333 000 евро, извършено в периода 13.06.2012г. до 06.11.2014г. в съучастие с още едно лице - Б. М., като Йончева е извършител, а Б. М. е неин помагач. Според обвинението в инкриминирания период от време Йончева в качеството си на длъжностно лице – управител на „Офроуд“ ООД, е получила по открити в „КТБ“ АД две банкови сметки сумата от  333 000 евро и е спомогнала да бъде преобразувано това имущество в лично, като е знаела, че то е придобито чрез престъпление – длъжностно присвояване. Деянието е извършено в изпълнение на решение на организирана престъпна група, като имуществото е в особено големи размери и представлява особено тежък случай. Специализираната прокуратура взе мярка за неотклонение на Елена Йончева „гаранция в пари в размер на 20 000 лева“. На 16.01.2019 г. съучастникът на Йончева – помагачът Б. М. също е привлечен като обвиняем. Процесът по призоваване на Елена Йончева в качеството й на обвиняема е стартирал на 11.01.2019 г., когато е била търсена от призовкар на Следствения отдел на Специализираната прокуратура на известните й адреси в гр. София, включително и на адреса на нейната майка, но не е била открита. Майка й е заявила, че не знае къде живее Елена Йончева. След съдействие от органите на МВР и проведени телефонни разговори с Йончева, на 16.01.2019 г. на Елена Йончева е връчена призовка за явяване в Следствения отдел на Специализираната прокуратура на 22.01.2019 г. – за привличане като обвиняема. Твърденията на Елена Йончева, че е работила за ТВ 7 не намират опора в доказателствата. Налице са доказателства, че тя е продавала филмите си на тази телевизия, а не е работила там. \n\tКъм настоящия момент „Офроуд“ООД е без управител/ г-жа Йончева е поискала освобождаването си/, без имущество и без парични средства по банковите сметки. Поради това, че след освобождаването на Йончева като управител на „Офроуд“ООД, съдружниците не са назначили нов управител за повече от 3 месеца, в съответствие с разпоредбите на Търговския закон  прокуратурата е поискала прекратяване на дружеството.\" По-рано днес червената депутатка и говорител на БСП определи като \"абсурдно\" обвинението за пране на пари срещу нея. Прокуратурата обвини Елена Йончева в пране на пари Обвиненията са свързани с документални филми, които е направила през 2012-2014 г за ТВ7 и за които са превеждани средства в сметки в КТБ. Според нея това е сплашване и атака от страна на правителството на Борисов, започнала след искането за независима експертиза на българските магистрали.  Нейните колеги от БСП пък смятат, че това е започнало още след като тя е разкрила далаверите с оградата на границата, \"Кумгейт\" в Хасково, в което забърка депутата от ГЕРБ Делян Добрев и други. Социалистите подкрепят Йончева във всички действия, които ще предприеме оттук нататък. Именно покрай историята \"Кумгейт\" от ГЕРБ контраатакуваха със сигнали до прокуратурата срещу депутатката от БСП. Преди дни твърдения по тези сигнали се материализираха в обвинение. ", "date": "2019.01.23", "title": "Прокуратурата: Елена Йончева е знаела, че получава € 333 000 с престъпен произход"}
{"url": "http://clubz.bg/78582-prochetoha_edva_7760_stranici_ot_obvinitelniq_akt_za_ktb", "text": "Търсеният ефект от държавата, която специално промени два закона заради \"фамозния\" обвинителен акт на прокурор Иван Гешев за КТБ от десетки хиляди страници, днес не сработи. Напротив - съставът на съда продължи от страница № 7760, до която е стигнал благополучно от май месец м.г. Прокурорът по КТБ става заместник на Цацаров Вчера в \"Държавен вестник\" бяха публикувани промени в Наказателния кодекс, с които - знаково за управляващите - чрез преходни и заключителни разпоредби се изменя Наказателно-процесуалният кодекс. С отявлена цел. Така след правните лупинги в чл. 276 на процесуалния закон вече пише, че делото започва . В старата редакция на същия текст пишеше изрично на обвинителния акт. Заради КТБ Брюксел ни иска в Банковия съюз  Промените обаче по конституция влизат в сила 3 дни след обнародването им, т.е. - в петък. Така днес две прокурорки продължиха - може би за последно - монотонното четене (на смени) на хиляди страници изреждане на еднотипни често деяния, справки от закони, засягащи базисни факти от учебниците по икономика, право и пр, с които е пълен обвинителният акт. Делото \"КТБ\": изразително четене, шеги и други закачки Междувременно, от известно време многомесечните \"  се пренесоха в новата сграда на Софийския районен съд. Причината е малкият размер на Спецсъда и това, че не предоставя такава луксозна зала, каквато има във \"Военното НДК\". Според съобщенито на Специализираната прокуратура от юли, 2017 г. обвинителният акт във всичките му копия е над 210 000 страници (което тогава създаде на бъдещия зам.главен прокурор Иван Гешев и затруднения за принтиране, б.а.). По делото са привлечени като обвиняеми 18 лица, като на всеки са връчени по обвинения, описани в над 5000 страници. Заради КТБ Брюксел ни иска в Банковия съюз  Делото \"КТБ\": изразително четене, шеги и други закачки", "date": "2019.01.23", "title": "Прочетоха \"едва\" 7760 страници от обвинителния акт за КТБ"}
{"url": "http://clubz.bg/78587-kosmicheska_skala_e_udarila_lunata_po_vreme_na_zatymnenieto_video", "text": "Астрономи потвърдиха, че видяното от някои звездобройци проблясване по време на пълното лунно затъмнение в понеделник, е било удар на метеороид в повърхността на естествения ни спътник, съобщи в. \"Дейли мейл\". Метеороидът е небесно тяло по размер между космическия прах и астероида. Ударът е станал около 4, 41 ч. по Гринуич (6,41 ч. българско време). Астрофизикът Хосе Мария Мадиедо разпространи в Туитър запис на проблясъка още в понеделник.     Телескопи на проекта за наблюдение на Луната МИДАС - Moon Impact Detection and Analysis System - са документирали мимолетното явление, станало през фазата на пълно затъмнение, когато Луната светеше в кърваво червено. Проектът МИДАС следи ударите на тъмната страна на Луната, която никога не се осветява от Слънцето.   ", "date": "2019.01.23", "title": "Космическа скала е ударила Луната по време на затъмнението (ВИДЕО)"}
{"url": "http://clubz.bg/78593-afis_bsp_i_gerb_izravneni_s_po_6_7_mandata_na_evrovota", "text": "Шансовете на основните претенденти – БСП и ГЕРБ – са изравнени. На предстоящите евроизбори за БСП биха гласували 24,2 на сто от избирателите, а за ГЕРБ - 23%. В рамките на статистическата грешка се регистрира леко предимство за соцпартията Към този сравнително отдалечен от събитието момент изглежда слабо вероятно да се очертае такава изненада, която да позволи на нов играч да се намеси в спора за призовото място, смятат от социологическата агенция. Независимо от зачестилите изявления и коментари по повод на предстоящите избори интересът към тях остава на традиционно ниско ниво. По скалата от 0 до 10 едва 35 на сто са абсолютно сигурните гласоподаватели, при това състоящи се предимно от привърженици на три партии – БСП, ГЕРБ и ДПС. \"Алфа рисърч\": \"Демократична България\" се изравнява с \"патриотите\" Шансовете на останалите партии и коалиции са твърде условни и пренебрежимо малки. Още през ноември от \"Афис\", чийто собственик Юрий Асланов е член на Националния съвет на БСП, отчетоха, че соцпартията макар и в рамките на статистическата грешка, има преднина пред ГЕРБ за парламентарния вот. В неделя пред партийния актив лидерът на ГЕРБ и премиер Бойко Борисов отчете, че \"БСП, тези провалени политици, ни гонят и ни настигат\". Борисов: БСП, тези провалени политици, ни гонят и ни доближават От \"Афис\" предлагат и условно разпределение на процентите в мандати. При цялата условност на изчислението полагащите се на България 17 мандата според сегашните предварителни нагласи и с уговорката, че до изборите има достатъчно време за размествания в класацията, биха се разпределили по начина, представен на следващата диаграма. Ако разликата между водещите политически сили надхвърли 3,4 пункта, това ще означава и разлика от един мандат. В случай че коалицията „Обединени патриоти“ успее да прекрачи бариерата от 5,89%, националистите ще се поздравят с един мандат, който ще бъде за сметка или на първия в класацията, или на ДПС. \"Афис\": БСП минава ГЕРБ. Макар и с по-малко от процент Така БСП и ГЕРБ ще вземат по 6-7 мандата, ДПС - 3-4, а \"патриотите\" - може би един мандат, е прогнозата на \"Афис\" спрямо ситуацията към този момент. \"Слабият интерес към европейските избори не е български феномен, така е и в останалата част от континенталния съюз. За сравнение можем да отбележим, че ако предстоящите избори не бяха за Европейски, а за местни парламенти, очертаващата се избирателна активност би била с 15-25 на сто по-висока. В България по-специално тя би била с 19 на сто по-висока\", коментират от агенцията. \"Афис\": БСП минава ГЕРБ. Макар и с по-малко от процент Въпреки сравнително високото доверие в ЕС българските граждани не смятат, че нещата в Съюза са наред и всичко се развива в правилната посока. Ситуацията в ЕС се оценява негативно, макар и не чак толкова, колкото е оценено положението у нас, сочат данните. Защо при това положение избирателната активност не пада още по-ниско – така както е в повечето от останалите страни в ЕС? Има два възможни варианта за отговор на този въпрос. Ето и коментара на \"Афис\": Първо, защото българинът по време на политически кампании е настроен не да избира, а да протестира и наказва. Иначе казано, пред избирателните урни се явяват не само граждани, които гласуват „за“ някого, а и такива (в някои случаи дори повече), които предпочитат да заявят с гласа си, че са „против“ нещо. Заради това в края на миналата година БСП напусна рамките на традиционното си ядро и започна да добавя, макар и плахо засега, периферия за сметка на противници на статуквото, която я припознават като инструмент за протест. Второ, защото българите загубиха доверието в собствената си държава и в съзнанието им ЕС е оформил образа си на нещо като убежище, накъдето да се упътят, ако им се отвори възможност. Това е причината, поради която у нас е изключително и нетипично високо одобрението на идеята за общоевропейска прокуратура, тъй като 71% от пълнолетните български граждани са убедени, че политическата система у нас работи за богатите и равенството пред закона е идея само на книга. Това е и причината, поради която във всяко второ българско домакинство има най-малко един член, който или е напуснал страната, или в близко време възнамерява да го стори. В представата на мнозина наши сънародници Европа е спасителен бряг от несгодите, които понасят във водите на българската река. Затова и избирателната активност тук през май ще бъде по-висока в сравнение с почти всички други страни от ЕС, но по-ниска в сравнение с онази активност, която обикновено измерваме по време на национални и местни избори.   Борисов: БСП, тези провалени политици, ни гонят и ни доближават \"Афис\": БСП минава ГЕРБ. Макар и с по-малко от процент \"Афис\": БСП минава ГЕРБ. Макар и с по-малко от процент", "date": "2019.01.23", "title": "\"Афис\": БСП и ГЕРБ изравнени, с по 6-7 мандата на евровота"}
{"url": "http://clubz.bg/78578-nfsb_preustanovqva_pregovorite_s_vmro_za_evrovota_chaka_obqsneniq", "text": "Конфликтите между партиите в рамките на малкия коалиционен партньор във властта - \"Обединени патриоти\", изглежда се задълбочават. Има развитие от рано сутринта в сряда - официална декларация от НФСБ на Валери Симеонов.  В самия й край се казва: Въпросните медийни изяви за изброени в документа. Ето ги и тях, описани от партията на Симеонов. Първо: Причината за тази \"конфликтна точка\" е това, че Симеонов и депутатите му в рамките на \"Обединени патриоти\" не подкрепиха предложението на военния министър Каракачанов и правителството като цяло за старт на преговори със САЩ за купуване на F-16 за Военновъздушните сили. С мотиви - различни от тези на \"Атака\" и БСП.  Решено: ГЕРБ, ВМРО и ДПС дадоха мандат за преговори със САЩ за F-16 Вторият случай на нападки от ВМРО според НФСБ е упрек на Каракачанов към партньорите му,  Следва трети аргумент в декларацията:  Според НФСБ декларацията на ВМРО от вчера оставя  ВМРО иска данък \"лукс\", за да остане във властта Тази сутрин пред БНТ депутатът от ВМРО Милен Михов обяви, че проблемите в \"Обединени патриоти\" били по-скоро междуличностни. Но партията искала да се работи за общо явяване на европейските избори през май.  Късно снощи от НФСБ разпространиха и друга декларация - но в отговор на третия коалиционен партньор в \"Обединени патриоти\" - \"Атака\". Малко след като от партията на Волен Сидеров обвиниха партията на Валери Симеонов, че е провалила заседание на парламентарната група, вторите реагираха така:   ВМРО иска данък \"лукс\", за да остане във властта", "date": "2019.01.23", "title": "НФСБ преустановява преговорите с ВМРО за евровота. Чака обяснения"}
{"url": "http://clubz.bg/78591-shotlandskoto_uiski_poreden_potyrpevsh_ot_brekzit_bez_sdelka", "text": "Излизане на Великобритания от ЕС без споразумение за бъдещите отношения с блока ще представлява опасност за шотландското уиски, чийто износ в момента се радва на завиден темп на растеж, предупреди Асоциацията на шотландското уиски късно снощи, предаде Ройтерс, цитирана от БТА. Организацията е разтревожена и от значителното увеличаване на разходите за етикетиране на скоча, който е най-големият британски износ в сектора на храните и напитките.  \n\t\"Брекзит без сделка\" ще увеличи разходите, ще усложни търговските отношения между Великобритания и ЕС и ще донесе загуба на търговски ползи на стойност 50 млн. британски лири (65 млн. долара) годишно заради митата. Освен това имаме сериозни опасения дали операторите на пристанищата ще могат да се справят със значителните промени, настъпили в последната минута в системата на износа. Рискът от нарушения в работата на пристанищата е голям, посочва асоциацията в изявление. Друго притеснение на производителите на скоч е свързано с изискванията за етикетиране. Ако през март Великобритания излезе от общността без споразумение, етикетите на продуктите, изнасяни за единния пазар, ще трябва да включват адрес на производител в ЕС или адрес на съответния вносител на европейския пазар.  В момента много производители на шотландско уиски посочват адрес в Шотландия, за да спазят това изискване. От края на март обаче това вече няма да бъде възможно, тъй като според европейското законодателство ще е необходим адрес в ЕС. Така при \"Брекзит без сделка\" за продукта ще са необходими най-малко два варианта на етикета - един за продажба в Обединеното кралство и един (или повече) за продажбите на европейския пазар.  Това може значително да увеличи разходите на компаниите, предупреди говорителката.  Продажбите на уиски в чужбина през 2017 г. са донесли на Великобритания 4,5 млрд. британски лири (5,7 млрд. долара), което е най-големият износ в сектора на храните, изпреварвайки сьомгата, шоколада и сиренето. ", "date": "2019.01.23", "title": "Шотландското уиски - пореден потърпевш от \"Брекзит\" без сделка"}
{"url": "http://clubz.bg/78584-sprete_chlen_50_misis_mej", "text": "Измина още една седмица след като Долната камара на британския парламент отказа да приеме договорената от Тереза Мей сделка за \"Брекзит\". И нищо не се променя. Фактите си остават същите. План Б, какъвто Мей уж трябваше да представи, няма. Всъщност тя иска да преправи сегашния договор за излизане от ЕС – но как, къде и кога – не е изобщо ясно. За подобни действия обаче трагично провалилата се министър-председателка няма нито политическата сила, нито подкрепата на парламента в Лондон или на партньорите в Брюксел. Европейският съюз не е променил досегашната си позиция, включително и след последния отчаян опит на Мей да спаси сделката. Нови преговори за условията на \"Брекзит\" няма да има, най-много да се проведат спешни разговори за оставането на Великобритания в общ митнически съюз със ЕС. Ситуацията е тотално объркана. Вече никой не проумява какво стои зад вътрешнополитическите игрички и боричкания във Великобритания. Може би дори и британските партии не знаят какво всъщност искат да постигнат. \"Телеграф\": Часовникът отброява втори вот за \"Брекзит\" Времето неумолимо изтича. Ако не предприеме нещо, на 29 март Обединеното кралство само ще се изхвърли от европейския вътрешен пазар, без да разполага с някакви подсигуровки. А между Северна Ирландия и Република Ирландия ще се появи една политически крайно опасна \"твърда граница\". Това не желаят нито ЕС, нито ирландците и британците. Какъв тогава е изходът от задънената улица, наречена \"Брекзит\"? Британската министър-председателка очевидно не е способна да прокара в парламента сделката за \"Брекзит\". При това положение тя би следвало да направи една последна и голяма услуга на своята страна, а и на ЕС, и да спре процедурата за излизането от ЕС по член 50 от Европейския договор. Тя може да сложи край на безумието, наречено \"Брекзит\", и то напълно легално и без одобрението на парламента. Трябва само да изпрати до Брюксел официално писмо, в което да поиска връщане на статуквото от времето преди да е била задействана процедурата за излизане от ЕС. Брекзит няма да се отлага, ще се търси резервен вариант  Така Великобритания ще има предостатъчно време спокойно да размисли дали наистина желае да напусне ЕС. Ако англичаните, уелсците, шотландците и северноирландците успеят да се споразумеят как искат да напуснат ЕС и какви да са бъдещите им отношения с Европа, те ще могат отново да задействат член 50-ти. Но само и едва тогава. Това, разбира се, ще е краят на Тереза Мей като министър-председателка, но тя и бездруго вече оповести, че на следващите парламентарни избори няма да се кандидатира. Необходими ще са предсрочни избори за съставянето на дееспособно правителство, което да разполага с мнозинство в парламента. Това ново правителство може да реши отново да проведе пряко допитване до народа относно оставането в ЕС или излизането от него - но тогава на британците вече ще им е ясно с какви последици ще е свързан един \"Брекзит\". Това би бил третият референдум по въпроса след допитването през 1975 и през 2016 г. В една демокрация това е напълно възможно. От Тереза Мей сега зависи да сложи край на хаоса, да напусне премиерския пост, а преди това да върне нещата в изходно положение. Спрете член 50-и, мисис Мей!  Брекзит няма да се отлага, ще се търси резервен вариант ", "date": "2019.01.23", "title": "Спрете член 50, мисис Мей!"}
{"url": "http://clubz.bg/78580-deputatite_s_pyrva_krachka_da_otlojat_zakona_za_gorivata", "text": "Парламентът гласува на първо четене отлагане на промените в  Закона за административното регулиране на икономическите дейности, свързани с нефт и продукти от нефтен произход. Законът ще влезе в сила от 1 юли, а министърът трябва да издаде наредбата към него до 1 август. 112 депутати подрепиха отлагането, против нямаше, а 28 се въздържаха. Срокът за предложения между първо и второ четене беше съкратен на 3 дни, за да може отлагането на действието на закона да се случи навреме. В противен случай той влиза в сила на 28 януари във вида, в който бе приет преди половин година - тоест с всички изисквания към малките търговци на горива, заради които те твърдят, че ще фалират.  По т.нар. закон за горивата има различни спорове, но основният засяга именно новите правила за търговците и вносителите на горива. Малките търговци заплашиха с протести, докато от Българската петролна и газова асоциация твърдят, че текстовете всъщност борят сивата икономика в сектора. Бившият вече вицепремиер Валери Симеонов от самото начало твърди, че законът е лобистки. Той предвижда въвеждане на нови изисквания към търговците на горива като минимален уставен капитал, минимален капацитет на складовите стопанства и др., с което дребният бизнес заяви, че не може да се справи и ще започне да обявява фалити. Въпреки че във финалния вариант на закона бяха направени някои отстъпки само заради масовото недоволство и разразилия се скандал, миналата седмица малките търговци обявиха начало на безсрочни протести пред сградите на институциите, като дадоха зявка, че ще се иденифицират с акциите на \"жълтите жилетки\" във Франция. В крайна сметка по предложение на Министерството на икономиката и с решение на Министерския съвет властта поиска не отмяна на закона, а той да влезе в сила в средата на годината. Гласуването днес бе предшествано от дебат, в който всеки се опитваше да прехвърли отговорността за проблемия закон. Особено остро бе изказването на Драгомир Стойнев (БСП). Според него това отлагане показва, че парламентът не работи ефективно и за това от БСП настояват той да се разпусне. Стойнев изтъкна, че този законопроект трябва да влезе в сила след няколко дни, но вече създава проблеми. Според него отлагане с два месеце би било напълно достатъчно. За пореден път той заяви, че управляващите са неспособни да управляват. Лидерът на НФСБ Валери Симеонов попита Стойнев защо БСП е подкрепила този закон и защо \"вашия президент\" Румен Радев, не е наложил вето, както са поискали от НФСБ. Според него в публичното пространство е ясно защо БСП не са реагирали своевременно. Симеонов обаче не уточни за какво намеква.  Въпросният закон от самото начало бива приписван като авторство на Българската петролна и газова асоциация, начело на която е Валентин Златев - шефът на \"Лукойл\". Той е и основният защитник на текстовете.  Стойнев отговори на Симеонов, че социалистите са имали своите предложения, които не са били приети. Бившият вицепремиер все пак призна, че е допусната грешка и тя трябва да бъде поправена. Според Димитър Аврамов (ДПС) законът в голямата си част е неприложим и е \"едно недоносче\". Според Валентин Николов (ГЕРБ) трябва да се създаде работна група по закона, но той не трябва да пропада. И министърът на икономиката Емил Караниколов миналата седмица обеща в най-кратки срокове да се предложат промени, които да удоволетворят всички в петролния бранш и да се получи баланс.", "date": "2019.01.23", "title": "Депутатите с първа крачка да отложат закона за горивата"}
{"url": "http://clubz.bg/78558-turciq_dyrjavata_na_razuznavaneto", "text": "Изявленията на президента Реджеп Тайип Ердоган, че кандидатите от неговата Партия на справедливостта и развитието (ПСР) за местните избори ще бъдат специално проверени от Националната разузнавателна организация (МИТ) и от разузнавателните структури на контраразузнаването, породиха оживена дискусия, коментира в. \"Джумхуриет\". Специалисти и юристи оценяват подобни действия като откровено престъпление. Онзи ден в град Орду, Ердоган заяви буквално следното: Бившият зам.-началник на МИТ Джеват Йонеш посочи, че досега не е имало такава практика МИТ да разследва кандидати на една политическа партия. Според него подобно разследване не е възможно от чисто правна гледна точка. Джеват Йонеш обръща внимание на принципа за равенство в конституцията; ако подобно право не е дадено и на опозиционните партии, то просто от юридическа гледна точа не може да бъде предоставено и на управляващата партия. Освен това, според него, без съдебно решение просто не е възможно провеждането на подобно разследване; съгласно закона за МИТ президентът може да възложи на разузнаването задачи за борба с тероризма, но това положение въобще не важи за въпросната проверка на кандидати за участие в избори на една политическа сила. Юристът Илхан Джиханер подчерта, че подлагането на кандидат на една партия на разследване за сигурността от страна на МИТ, противоречи на правото и на закона. По думите му, „това е очевидно престъпление; незаконно картотекиране на хората.”. Друг юрист – Тургут Казан, също отговаря на въпроса дали тази практика противоречи на закона: По отношение на местните избори на 31 март – виждате, че управляващите вече дори и не се притесняват да правят подобни изявления, разминаващи се с правото. Нищо от това, което правят, не кореспондира с правото. Всичко е против конституцията, против законите и против самото право.”. Другият юрист – Тургут Казан, обръща внимание, че подобно картотекиране навсякъде по света тласка страните към откровен фашизъм: „Ето, точно това много прилича на използвания преди време от същата тази ПСР термин за „Държавата на разузнаването”. Какво се получава? Ако ти наистина виждаш проблем с кандидат-кметовете, внасяш съответен проектозакон в Меджлиса. Променяш условията за общите и за местните избори. Казваш, че разследването за сигурност и надеждност се извършва от самите партии. Най-малкото, на пръв поглед това би хармонизирало с правото. Сега няма никаква хармония нито със закона, нито с конституцията. Това е едно действие, което видимо е престъпление. Всеки гражданин, който е станал кандидат на ПСР, трябва моментално да се откаже от кандидатурата си предвид това незаконно картотекиране. Не може полицията или представители на МИТ да определят дали някой човек е подходящ за кандидат за публична изборна позиция. По време на периода на военните преврати през втората половина на 20- ти век, имахме много горчив опит от подобно картотекиране в страната. Следователно, това превратаджийско право отново се завръща в Турция. В закона много ясно е записано, че МИТ трябва да е разузнавателна организация на държавата; но не на партийната държава. Видяхме, че вече Турция се е превърнала напълно в една „Държавата на разузнаването”. Това показва, че превратът трайно се е настанил вътре в самото право.", "date": "2019.01.23", "title": "Турция - държавата на разузнаването"}
{"url": "http://clubz.bg/78596-jourova_imam_informaciq_che_sofiq_shte_spre_da_dava_grajdanstvo_sreshtu_investicii", "text": "Еврокомисарката по правосъдието Вера Йоурова получила предварителна информация, че България ще премахне схемата за даване на гражданство срещу инвестиции. Тя заяви това при представянето на   на Еврокомисията, посветен на лаличните подобни схеми в страните членки на ЕС. Според документа в  и  гражданство се дава на инвеститори при условия, които не са достатъчно стриктни като обичайните режими за натурализиране. България не изисква от кандидатите за гражданство дори да знаят езика България се отказва от паспортите срещу инвестиции. Нямало интерес В тези държави не съществува изискването за физическо пребиваване, нито за някакви други връзки със съответната страна, необходими за получаване на гражданство. Тези схеми представляват особен интерес, тъй като всеки, получил гражданство на държавата членка, автоматично става гражданин и на ЕС. Решението на една членка на предостави гражданство срещу инвестиции автоматично дава права по отношение на други членки на Съюза, най-вече на свободно движение и достъп до вътрешния пазар на ЕС за упражняване на икономическа дейност, както и правото да гласуват и да бъдат избирани на европейски или местни избори. На практика тези схеми често биват рекламирани като начин за получаване на гражданство на ЕС заедно с всички права и привилегии, свързани с него. С критиките за \"златни визи\" за инвеститори Европа биела най-малките България не е издавала много „златни визи“ Това са схеми за пребиваване на инвеститорите. Те се различават от схемите за гражданството в сферата на правата, които предоставят. Но представляват същата заплаха за страните членки и за ЕС като цяло. Валидно разрешение за жителство дава на гражданите на трети страни правото да живеят във въпросната членка на Съюза, но също така и правото на свободно пътуване в Шенгенското пространство. Докато ЕС регулира условията за влизане на определени категории, предоставянето на правото на жителство на инвеститори в момента не е регулирано на ниво ЕС и остава от компетенция на отделните държави. В момента такива схеми действат в 20 държави –  и . В доклада на ЕК са посочени опасения за следните сфери. Еврокомисията ще наблюдава по-сериозно спазването на законите на ЕС при прилагането на схемите за гражданство и жителство. В тази сфера страните членки трябва да дадат следните гаранции: Еврокомисията ще създаде експертна група, чиито задачи ще бъдат следните: Освен това ЕК ще контролира схемите за инвестиции в кандитатки или потенциални кандидатки за членство в ЕС.  . Ще бъде контролирано и отраженето на тези схеми като част от процеса за отмяна на визовия режим с определени страни. ЕК: Продажбата на български паспорти носи риск от пране на пари България е най-малко проблематичната от трите страни, стана ясно от отговора на Вера Йоурова на журналистически въпрос. Тя бе попитана дали има конкретна информация за страната ни. Комисарката отговори, че при проверката на действието на тази схема самата тя била принудена да зададе много въпроси. Това обаче било направено преди всико в Кипър и Малта. Йоурова се интересувала от конкретни кандидати, дали има някакви годишни квоти или ограничения, до каква степен извършват проверката за сигурност. Схемите за предоставяне на гражданство срещу инвестиции позволяват получаване на ново гражданство въз основа само на инвестиции. Схемите за пребиваване срещу инвестиции позволяват на граждани на трети страни при определени условия да получат право на жителство в страна членка на ЕС. Условията за получаване на гражданство са регулирани от националното законодателство на всяка страна от Съюза. Те са в рамките на спазването на законите на ЕС. Предоставянето на право на пребиваване на инвеститори не е регулирано на ниво ЕС. Съюзът обаче регулира условията за влизане в него за определени категории граждани на страни, които не са негови членки. България се отказва от паспортите срещу инвестиции. Нямало интерес С критиките за \"златни визи\" за инвеститори Европа биела най-малките България не е издавала много „златни визи“ ЕК: Продажбата на български паспорти носи риск от пране на пари", "date": "2019.01.23", "title": "Йоурова: Имам информация, че София ще спре да дава гражданство срещу инвестиции"}
{"url": "http://clubz.bg/78585-patriotite_ne_si_govorqt_za_evrovota_no_iskali", "text": "Напрежението в \"Обединени патриоти\", което и тримата съпредседатели на коалицията подгряват от дни, днес се пренесе и в Народното събрание. Където лидерът на НФСБ Валери Симеонов заподозря ВМРО в намерение да се яви самостоятелно на изборите за Европейски парламент през май и на свой ред обяви, че партията му може да постъпи по същия начин. В казуса непосредствено след Симеонов се включи и лидерът на \"Атака\" Волен Сидеров, за да обяви, че... драма няма. В цялата схема изплува и името на бившия съратник на Радан Кънев - Петър Москов. Официално \"воеводите\" отричат да водят разговори с когото и да е било извън ОП, неофициално обаче посочват, че текат совалки с Москов. Причината за новопоявилото се напрежение е, че лидерите на партиите в ОП не сядат на една маса, за да се разберат ще се явят ли заедно на евровота. Опити за разговори имало още преди Нова година, но тогава Симеонов заявявал, че е прекалено рано, разказват депутати от ВМРО. По думите на самия Симеонов, който свика днес специален брифинг - разговорите били насрочени за миналия вторник. Но оттогава насам не се явявали представителите на \"Атака\" въпреки предварителните уведомления от секретарките, телефонните обаждания и изпращането на СМС-и. Народни представители и от ВМРО, и от НФСБ твърдят, че отсъствието се дължало на факта, че е дневния ред присъства и точка за споделеното председателство на парламентарната група. Председател сега е Сидеров, но бе лансирана идеята за двама съпредседатели - другият да е Симеонов. Паралелно вчера от \"Атака\" обявиха, че на насрочената поредна среща не се е явил нито един представител на НФСБ. Което пък днес Симеонов отрече. По думите му никой от партията не е бил предварително уведомен, а на срещата от \"Атака\" е отишъл само депутатът и дясна ръка на Сидеров Десислав Чуков с екип на партийната телевизия \"Алфа\". НФСБ преустановява преговорите с ВМРО за евровота. Чака обяснения Масло в огъня наля собствената кампания, която ВМРО реши да води - което прозира от разпратената до медиите декларация, която има вид на програмен управленски документ. В нея хората на Красимир Каракачанов изброяват някои условия за оставането си във властта, в т.ч. и въвеждане на данък лукс. Малко преди това пък мобилизирана от ВМРО група интелектуалци издигна кандидатурата на настоящия евродепутат - зам.-председателя на партията Ангел Джамбазки, за втори мандат в ЕП. На този фон Сидеров от няколко дни също прави самостоятелни медийни изяви, фокусирани върху личността на Джамбазки, въпреки че привидно темата е обща - за това какви доходи получават евродепутатите и как се разпореждат с тях. Отдавнашен кулоарен слух е, че лидерът на \"Атака\" има амбицията да води листата за евродепутати на ОП, въпреки че той сам отрича това. Което направи и днес. Кога Сидеров се е отказал да води листа не е ясно, предвид факта, че в деня на публичното обявяване на съюзяването си с евродепутата и лидер на \"България без цензура\" Николай Бареков Бареков го посочи като естествения водач на евролистата. В края на миналата година двамата решиха да влязат в съглашение с цел \"създаване на консервативен алианс\" в България, който да щурмува евровота. Но нито от НФСБ, нито от ВМРО пожелаха да се коалират с Бареков или да влизат в каквато и да е било форма на съглашателство с него. Въпреки това \"Атака\" обяви, че желае присъединяване към Алианса на европейските консерватори и реформисти (АКРЕ), за членство към който чака и ВМРО. И все пак - днес нито една от страните не изключи възможността все пак да седнат на една маса. И даде заявка, че за НФСБ евроизборите не са от жизнено важно значение, нито това кой ще води листата - но можело да се яви самостоятелно. В хипотрезата, в която ВМРО се яви отделно, НФСБ нямало да подкрепи кандидатура на Джамбазки. Лидерът на НФСБ обаче неколкократно подчерта, че коалиционното споразумение между трите партии е такова само за общо управление, не и за явяване на европейски и местни избори, каквито предстоят тази година. В този контекст, ако на евровота се явяли поотделно, не означавало разпад на малката коалиция, а оттам и на голямата управленска коалиция с ГЕРБ. ВМРО иска данък \"лукс\", за да остане във властта Пред медиите Искрен Веселинов от ВМРО посочи, че \"воеводите\" са готови да се извинят, ако са обидили някого, както и да седнат на масата на преговорите. Негови съпартийци обаче коментираха неофициално, че разговори се водят - с Петър Москов. Който макар и да няма партийни структури, има симпатизанти. Ако се стигнело до този вариант, щели да предложат на бившия зам.-председател на ДСБ и място в кандидатската листа. Самостоятелната си активност от последните дни обясниха с факта, че покрай крамолите в малката коалиция се бави стартът на кампанията. Все пак оттам посочиха, че вероятно ОП в крайна сметка ще се яви обединена на евровота. След кратко затишие: евровотът - нов повод за \"патриотични войни\" Най-колоритен както обикновено бе лидерът на \"Атака\". По думите му не е било изключено трите партии в ОП да се явят заедно.  , посочи Сидеров и даде заявка, че е склонен да инициира среща с партньорите си. И като и преди е правел - допълни с ирония, че не разбирал медийния интерес - в коалицията си говорели. ВМРО иска данък \"лукс\", за да остане във властта След кратко затишие: евровотът - нов повод за \"патриотични войни\"", "date": "2019.01.23", "title": "\"Патриотите\" не си говорят за евровота. Но искали"}
{"url": "http://clubz.bg/78586-otkriha_opasni_veshtestva_v_peleni_vyv_franciq", "text": "Токсични вещества, включително глифозат, са открити в бебешки пелени във Франция. Това сочи изследване, публикувано днес от френската агенция за околната среда АНСЕС (ANSES), информира Ройтерс. \n\tСлед проучвания на пелените за еднократна употреба и как те се използват, контролиращата служба е установила доказателства за няколко химични вещества с опасно високи равнища на съдържание, посочи агенцията. \n\tСпоред проучването сред веществата са  . Всички те представляват потенциална опасност. Френското правителство посочи, че производителите и търговците трябва да гарантират, че вредните вещества са премахнати от пелените за еднократна употреба. \n\tПризовахме производителите и търговците да вземат мерки през следващите 15 дни за премахване на тези вещества от бебешките пелени за еднократна употреба, се посочва в съобщение на министерствата на здравеопазването, околната среда и финансите. Глифозатът се очаква да бъде спрян от употреба във Франция до три години, макар че се прави изключение от забраната в случаите, при които няма достатъчно надеждни алтернативи на пестицида в земеделието, съобщава БТА.", "date": "2019.01.23", "title": "Откриха опасни вещества в пелени във Франция"}
{"url": "http://clubz.bg/78573-asfaltyt_se_qde_dyunata_ne", "text": "Когато преди няколко дни висшият ешелон на ГЕРБ се събра на работна предизборна среща, лидерът и премиер Бойко Борисов му съобщи, че у народонаселението имало брожения – чувствало недостиг на справедливост и имало съмнения за корупция. Както обикновено Борисов е напипал пулса на \"малкия човек\", но не може да се каже, че сам допринася особено за възвръщане на изгубеното доверие.  Понеже наближава десетилетката управление на ГЕРБ (с някои малки прекъсвания), активните фейсбук потребители отправиха \"предизвикателство 2009/2019\". В този контекст ще припомним как в първия мандат правителството на Борисов бе критикувано заради акцента си върху пътното строителство с мотива \"асфалтът не се яде\". Асфалтът всъщност се яде - под формата на стоки, услуги и хора, които пътуват бързо, лесно и по-безопасно. \"Резултатите са видими\" (по една от предизборните кампании на ГЕРБ) - магистралите са гордост, част са от всеки предизборен клип и публична изява на партиен деец. Зад строителството им обаче стои отчуждаване на имоти за милиони левове, което остава на заден информационен план при рязането на лентите лот по лот. Не е медийно интересно, просто е нормална практика. Ако сега, през 2019-а, се опитаме да отнесем въпроса с отчуждаването на имоти и към дюните по морето, ще установим, че там държавата не прилага с такъв ентусиазъм тази практика. Всъщност никак не я прилага. Въпреки че законът императивно налага, че публична държавна собственост, която не може да бъде обявена за частна, са и пясъчните дюни и ако има частни дюни - те трябва да бъдат отчуждени. За разлика от асфалта обаче пясъкът не се яде. Не е на ползу роду, а е от полза на частни интереси, най-често на крупни инвеститори, на \"тъмни балкански субекти\" от близкото минало, на местни дерибеи и свързаните с тях кметове, общински съвети, областни управители, зам.-министри, министри, партийни касички. Тук \"предизвикателство 2009/2019\" ще удари на камък. Промяна за изминалите десет години ня-ма. Над 70 на сто от дюните все така са частна собственост и както наскоро стана ясно - понеже и частната собственост е неприкосновена, спокойно могат да бъдат заличени с подръчни средства - един багер и 1000 лева. Държавата се сети усилено да ги картографира преди пет години след скандала с къмпинг \"Юг\" край \"Корал\". Когато, апропо, тогавашният министър на регионалното развитие, за последно министър по българското европредседателство - Лиляна Павлова, пое ангажимент, че дюните ще бъдат отчуждавани и актувани като държавна собственост. Брой отчуждени дюни към днешна дата: нула.  Неофициално от ресорното Министерство на регионалното развитие и благоустройството (МРРБ) ще ви кажат \"пари нЕма\", не е заделен и лев за целта. Също неофициално оттам спускат в публичното пространство информация за поне един милиард лева цена за отчуждаването на всички пясъчни образувания, попаднали назад във времето в частни ръце. Доколко може да се вярва на тази сметка и не се ли използва тя като оправдание за бездействието на държавата: не е ясно. После от МРРБ ще ви прехвърлят към Министерството на туризма (МТ), което също има съществена роля по процедурата. Междувременно минаваме и покрай Министерството на околната среда и водите по силата на това, че дюните са защитени от човешка намеса.  Човек би си помислил, че при наличието на три министерства и N на брой общински и областни администрации, имащи отношение към грижата за плажовете, и багер не може да прехвръкне, но не би.  Както установяваме при възникването на всеки отделен казус - с пълна сила и през изминалите няколко дни - голяма част от ивиците всъщност са земи за оран - възстановени на собствениците като земеделска земя. Голяма част от тези земеделски земи вече са със статут на урбанизирана територия. Голяма част от тази урбанизирана територия е получила всички надлежни разрешителни за застрояване - и от общините, и от регионалните екоинспекции - без оглед на това дали попада в забранените за строителство зони в непосредствена близост до плажната ивица, дали e в \"Натура 2000\" и дали има защитени видове, местообитания и пр. РИОСВ срамежливо отбелязва, че е съгласувала инвестиционните намерения под някои условия за инвеститорите, а когато даден казус стане прекалено медиен - същата тази РИОСВ изпраща \"незабавна проверка\" на мястото на събитието.  Излишно е да се припомня още по-назад във времето по силата на какви неизгодни сделки с общините по морето някои крупни инвеститори са се сдобили със земите си, за заменките \"кон за кокошка\", за \"Дюнигейт\" и пр. \"грешки на растежа\". Най-заученото оправдание на управляващите на деня са управляващите от предишния ден и на тази опорна точка правителствата на Борисов се опират във всяка ситуация, когато са хванати натясно. Но докато лидерът на ГЕРБ плаши със \"синя лампа\" самозабравили се кметове, областни управители и министри заради общественото усещане за недостиг на справедливост и за корупционни практики, само през последните няколко години станахме свидетели на следното по морето, без претенции за изчерпателност: Строеж на плажа на \"Градина\" - законен; частник си загради дюните на \"Корал\" - законно; строеж при Алепу - законен; строеж при скалите Германката - законен; плажове във Варна - изчезнали от документите на общинската администрация; заявки за събаряне на хотели при къмпинг \"Юг\" - неизпълнена (за сметка на това тази година държавата може да се похвали с една съборена дървена тоалетна); строежи на плажа \"Вая\", на сантиметри от обявения за екоплаж \"Иракли\" - всичо е точно; заравняване на дюни в Слънчев бряг - неизвестен извършител; заравняване на дюни на \"Смокиня\" - известен извършител плюс много неизвестни каравани, вкопани в дюните от дългия престой; опит за застрояване на \"Силистар\" - засега замразен (очаква се продължение тази година); опит за застрояване на \"Карадере\" - също временно отложен; изваждане на \"Болата\" от резервата - успешно. На този фон опитите на министерства и местни администрации да поставят палатките извън закона изглежда нелеп. Но пък е добре подплатен пиарски и медийно от присъдружни неправителствени организации и граждански сдружения, чиято основна функция е да обикалят плажовете в дебнене на \"дивакуващи\". А после същите тези министерства, общини и медии да легитимират същите тези НПО, като им дават трибуна за публични изяви. Но когато трябва да отговарят на въпроси за бетона по морето и частните дюни - отговорността става колективна, разбирай - размита, а в най-добрия случай - изтекла по давност.  И за изминалите десет години абсолютната давност също е изтекла. Просто не е секси да се занимаваме с тая тема. Правителствата на Борисов садят блатни кокичета, спасяват воден дърдавец и \"щъркелчета\", правят огради по магистралите за \"мечки, таралежи, вълци, лисици, костенурки, прилепи, врабчета\". И аз като премиера не разбирам - как може активът на ГЕРБ да работи толкова много за екологията, а да го разбира толкова малко. ", "date": "2019.01.23", "title": "Асфалтът се яде, дюната - не"}
{"url": "http://clubz.bg/78575-serina_uilqms_izpusna_chetiri_machbola_i_otpadna", "text": "В тенис класика на \"Аустрелиън оупън\" се превърна последният четвъртфинал при жените - между Серина Уилямс и Каролина Плишкова. Американката водеше с 5:1 в третия сет и имаше четири мачбола, но чехкинята оцеля, направи паметен обрат и е на полуфинал след 6:4, 4:6, 7:5. Уилямс първа обърна негативен за нея развой във втория сет, когато изоставаше след сет и пробив. След това нещата се обърнаха. Отражение даде контузия в глезена, която Серина получи при защитно действие от основната линия. Нататък най-успешната състезателка в съвременния тенис видимо се чувстваше некомфортно на моменти. Плишкова не чака покана и записа шест поредни успешни гейма. На полуфинала Каролина Плишкова ще срещне Наоми Осака (Япония), която елиминира Елина Свитолина (Украйна) - 6:4, 6:1. На другия полуфинал ще играят Даниел Колинс (САЩ) и Петра Квитова (Чехия). Така е възможен чешки финал. Някои фенове се надяваха на полуфинал между Серина и Осака - повторение на скандалната битка за титлата на US Open през миналата година, когато азиатката спечели, а за това помогна и поведението на Уилямс в споровете й със съдията на стола. Плишкова за първи път стига толкова напред на Откритото първенство на Австралия. Серина Уилямс пропусна още една възможност да изравни рекорда от 24 титли на сингъл от Големия шлем на Маргарет Корт. Серина Уилямс успокоява съперничка, след като я разгроми (СНИМКИ) Уилямс прояви спортсменство - за пореден път на \"Аустрелиън оупън\" тази година (тя утешаваше някои от съперничките си, след като ги побеждаваше), и не отдаде загубата си на контузията в глезена: Днес са последните четвъртфинали при мъжете.", "date": "2019.01.23", "title": "Серина Уилямс изпусна четири мачбола и отпадна"}
{"url": "http://clubz.bg/78577-s_kritikite_za_zlatni_vizi_za_investitori_evropa_biela_naj_malkite", "text": "Това коментира тази сутрин пред бТВ Тихомир Безлов от Центъра за изследване на демокрацията информациите, че България е критикувана за издаването на визи на ивнвеститори. Както е известно, очаква се България да бъде критикувана от Брюксел за начина, по който чужденци получават българско гражданство - залегнал в Закона за българското гражданство. Очаква се докладът да излезе днес. В него се коментира издаването на  т. нар.  В документа се посочва, че  са страни, в които действа  схема за продажба на гражданство. Руски милиардер остана без българско гражданство заради присъда в САЩ Тихомир Безлов обаче представи и таблица за продадените „златни визи” за пет години в различни държави от съюза: Според него Гърция и Кипър имат намерение дори да разширят програмите си за гражданство срещу инвестиции, защото виждат ефект. Именно проект на Министерството на правосъдието, представен вчера за обществено обсъждане, се предлагат значими промени. Между другото - някакво преформатиране на Държавната агенция за българите в чужбина не е залегнало.  Kaтo ocнoвни пpoмeни oт министерството изpeждaт    Проектът ще бъде обсъден на 30 януари от Съвета за развитие към Министерския съвет и ще бъде публикуван за обществено обсъждане, съобщиха от МП. И вицепрезидентът не знае къде са \"новите българи\", на които е даден паспорт Само преди дни пък визцепрезидентът Илияна Йотова заяви пред Клуб Z на среща, посветена на българското гражданство, че вече почти няма желаещи за виза чуждестранни инвеститори. А преди ден се разбра за интересен случай - руският милиардер Сергей Адониев е получил български паспорт срещу инвестиция през 2008 г., въпреки че през 1998 г. е бил осъден в САЩ за пране на пари. За присъдата е имало предостатъчно информация в медиите от това време, но тя е останала тайна за българските власти. Чак сега - 10 години по-късно, след сигнал на Антикорупционния фонд и партньорски служби паспортът на Адониев все пак е бил отнет.    И вицепрезидентът не знае къде са \"новите българи\", на които е даден паспорт", "date": "2019.01.23", "title": "С критиките за \"златни визи\" за инвеститори Европа биела най-малките"}
{"url": "http://clubz.bg/78579-djon_keri_kym_donald_trymp_podajte_si_ostavkata", "text": " - така бившият държавен секретар на САЩ Джон Кери отговори на въпрос какво би казал на американския президент Доналд Тръмп, предаде \"Франс прес\", цитирана от БТА. Кери участва в Световния икономически форум в Давос, където президентът на САЩ отказа да се появи. Бившият първи дипломат не изключи и възможността да участва в изборите за президент през 2020 г.  В случай, че се кандидатира за държавен глава, Кери ще трябва най-напред да се справи с конкуренцията на останалите кандидати от Демократическата партия. Последна намерението си да участва в изборите заяви сенатор Камала Харис. Джон Кери определи като срамно спирането на работата на американското правителство заради противопоставянето между конгресмените демократи и президента Тръмп по въпроса с финансирането на граничната стена с Мексико. Кери освен това обвини Тръмп в лъжи, особено по отношение на Парижкото споразумение за климата. \n\t ", "date": "2019.01.23", "title": "Джон Кери към Доналд Тръмп: Подайте си оставката!"}
{"url": "http://clubz.bg/78581-chelsi_klintyn_chaka_treto_dete_ne_kazva_pola", "text": "Челси Клинтън обяви, че семейството й се увеличава, съобщи Асошиейтед прес. \n\tДъщерята на Хилъри и Бил Клинтън, която е на 38 години, написа в Туитър, че със съпруга й Марк очакват дете през лятото. Тя не разкри пола му. \n\tДвойката има дъщеря Шарлот, която се роди през 2014 г., и син Ейдън, роден през 2016 г.  Челси Клинтън роди момиченце Шарлот Челси Клинтън и 41-годишният Марк Мезвински, който е инвестиционен банкер, сключиха брак през 2010 г. Те живеят в Ню Йорк. \n\tВ отговор на поздравленията в Туитър, Челси написа, че баща й и майка й са се зарадвали много на новината. \n\tЧелси Клинтън пише трета книга за деца - за застрашените животни. Тя ще излезе в продажба през април.", "date": "2019.01.23", "title": "Челси Клинтън чака трето дете - не казва пола"}
{"url": "http://clubz.bg/78576-gripnata_epidemiq_obhvana_polovin_bylgariq", "text": "Грипната епидемия в България вече обхваща половината от областите в страната - 14 от 28. От днес и Хасково е официално в епидемия, а училищата и детските заведения в града ще бъдат затворени до понеделник включително, съобщиха местните власти. Преустановяват се детските и женските консултации, свижданията в лечебните заведения, плановите операции и профилактичните имунизации. Също от днес спират учебните занятия и в Сливенска област. Там грипната ваканция е до петък. Д-р Даниела Калева - директор на Дирекция „Надзор на заразните болести“ в Регионалната здравна инспекция, призова хората при първи симптоми на неразположение да търсят лекарска помощ, цитирана от БНР: Д-р Калева напомни, че грипният вирус е широкоизменчив и засяга освен дихателната система и други органи и системи в човешкия организъм и не бива да се подценява. Вследствие на усложнения от грипа смъртните случаи в страната досега са 5.  Вчера епидемия беше обявена и за София-област и Варненска област. В областите Бургас и Стара Загора, които бяха сред първите с обявена епидемия, учениците от днес се връщат в клас. В Перник ваканцията се удължава до петък. Пред епидемия са в Кърджали, Плевен, Русе и Кюстендил. Министърът на образованието Красимир Вълчев обяви, че учебният материал, пропуснат по време на грипните ваканции, ще бъде преструктуриран, за да може учениците да го наваксат бързо и без това да се отрази на нормалния учебен процес.", "date": "2019.01.23", "title": "Грипната епидемия обхвана половин България"}
{"url": "http://clubz.bg/78560-razkritiq_v_shpigel_obama_iskal_da_svali_putin", "text": "Майкъл Макфол е бил съветник на президента на САЩ Барак Обама. В спомените си той разкрива, че американците са целяли смяна на властта в Москва, наливали са милиони в подкрепа на либералната опозиция. На тази тема посвещава своя публикация в “Шпигел” Клаус Вигрефе. Съвместната пресконференция на Доналд Тръмп и Владимир Путин по време на срещата им на върха средата на юли м. г. в Хелзинки беше преполовила, когато журналисти подеха темата за намесата на Русия в президентските избори на САЩ през 2016 г. Искаха да узнаят дали Путин ще предаде тайните агенти, обвинявани от правосъдието на САЩ в намеса. Все пак като ответен жест неговите хора искали да разпитат някои американци. Бързо се заговори, че Путин е визирал предимно Майкъл Макфол, който от 2009 до 2011 г. по време на президентството на Барак Обама е бил ключовият съветник на Белия дом по Русия, а след това става посланик в Москва. Никога досега дипломат на САЩ не е бил длъжен да се обяснява  пред чужда държава. Предложението на Путин е абсурдно, обявиха от американското външно министерство. И тъй като и Сенатът се обяви против, Тръмп отказа на събеседника си Путин подобен ход. Макфол в прав текст описва пренебрежителното отношение на Вашингтон към бившия си съперник, било то относно атаката на НАТО в Югославия през 1999 г., разширяването на пакта на изток в периода от 1997 до 2004 г. или излизането през 2002 г. на САЩ от Договора за противоракетна отбрана. Според Макфол на Русия винаги се е гледало като на слаба държава без каквото и да било значение. Според него от страх да не загуби властта си “реакционният автократ” (разбирай Путин – б. р.) е поел по конфронтационен курс с цел да се насажда вражда срещу Запада и да сплоти около себе си руската общественост. От своя страна Макфол твърди, че юристът Обама почти не разбирал Русия и така той се превърнал в главен стратег на промяна на политиката в отношенията с Москва. В началото нещата не тръгнали на добро. Малко, след като през 2009 г. Обама влиза в Белия дом, приключва вторият президентски мандат на Путин. Наследникът му на поста Дмитрий Медведев съзира себе си и Обама като представители на ново поколение. Двамата си сътрудничат в отношенията спрямо Северна Корея и Афганистан. По мнението на Макфол за Обама не ставало дума единствено за решаването на вътрешнополитическия проблем относно ядреното въоръжаване на Северна Корея и въпроса за разоръжаването. Целта на Вашингтон е била да се постигне цялостна демократична реорганизация на Русия с твърдото убеждение, че демокрацията не е заплаха за САЩ. Още в първия документ по политиката на рзведряване, изготвен от Макфол за Обама, е било отбелязяно, че американското правителство трябва да заобикаля Кремъл и да се обръща пряко към руския народ с цел да се подкрепят общи ценности. По думите на Макфол Обама е искал да укрепи руското гражданско общество, чиито представители да обезпечат провеждането на демократични реформи и спазването на човешките права. Според него било вън от съмнение, че за да се постигне подобна цел, бившият агент на КГБ Путин трябва да бъде лишен от власт. Той е запазил огромното си влияние в Русия дори през годините, когато президент е Медведев. По думите на Макфол, когато на парламентарните избори през 2011 г. проправителствената партия Единна Русия извлича значителна полза от манипулации, както обикновено американците не се ограничават с мека критика. Тогавашната държавна секретарка (де факто външна министърка – б. р.) Хилъри Клинтън изразява остър протест, което й навлича пожизнена ненавист от страна на Путин. В Белия дом точно Макфол благославя позицията на Клинтън, отбелязва авторът на публикацията. Когато през 2012 г. Путин побеждава на празидентските избори, той е убеден, че правителството на Обама иска да се избави от него. В крайна сметка това е краят на политиката на разведряване. Скоро след това, когато през същата 2012 г. Макфол става посланик на САЩ в Москва, започва да получава заплахи с убийство, неизвестни лица повреждат автомобили на сътрудниците му и преследват синовете му на път за училище. Руската охрана пред посолството на САЩ издевателства над съпругата на посланика, телевизията настройва населението срещу него. През 2014 г. му писва и се връща в Калифорния.  ", "date": "2019.01.23", "title": "Разкрития в \"Шпигел\": Обама искал да свали Путин"}
{"url": "http://clubz.bg/78574-zabraniha_na_trymp_sys_zakon_da_vadi_sasht_ot_nato", "text": "Камарата на представителите на САЩ одобри закон, който забранява на президента Доналд Тръмп да извади страната от НАТО, съобщават ТАСС и ДПА. \n\tЗаконът   бе одобрен със 357 гласа \"за\" срещу 22 \"против\". Той предвижда   поясни един от вносителите - Джим Панета от Демократическата партия. Законът подкрепя стремежа на страните членки на НАТО да отделят минимум два процента от брутния си вътрешен продукт за отбрана и предполага отпускане на значителни средства за т. нар. Европейска инициатива за противодействие на руската агресия. САЩ излизат от НАТО? Това ще е подаръкът на века за Путин В. \"Ню Йорк таймс\" писа преди няколко дни, че Тръмп е предложил миналата година САЩ да се изтеглят от НАТО. Подобна стъпка на практика ще унищожи 70-годишния алианс, посочва БТА.", "date": "2019.01.23", "title": "Забраниха на Тръмп със закон да вади САЩ от НАТО"}
{"url": "http://clubz.bg/78583-izcheznaliqt_arjentinec_ot_samoleta_strah_me_e", "text": "Аржентинският футболист Емилиано Сала, който изчезна с малък самолет над Ламанша в понеделник вечерта на път за Уелс, е изпратил плашещи гласови съобщения на свои приятели на приложението WhatsApp, съобщава сайтът Ole.com в родината на нападателя и дори публикува съобщенията. За драмата на 28-годишния Сала се разчу вчера сутринта. В събота той подписа договор с \"Кардиф Сити\" от Висшата лига - рекорден за клуба, който трябва да плати 15 милиона паунда на френския \"Нант\". Емилиано се прибира обратно, за да си вземе дрехи и други вещи и да се сбогува с досегашния си тим. Решил е да наеме \"Пайпър Малибу\" и да пътува в понеделник вечерта, за да е на линия за тренировка във вторник. Нова звезда на Висшата лига се издирва с изчезнал самолет Машината с британски пилот и Сала излита от Нант, малко след това иска разрешение за кацане край Кардиф и около 22:30 ч. българско време изчезва от радарите. Оттогава няма и следа. Издирването започна още през нощта, продължи през целия ден вчера и тази сутрин бе подновено с хеликоптери, самолет и плавателни съдове. Според полицията във Франция и Великобритания обаче шансовете на играча и пилота за оцеляване вече граничат с чудо. Водата е много студена, духа вятър, морето е бурно, мина много време от изчезването... Малко по-късно Сала казва следното: Сала е закаран на летището от защитника на \"Нант\" Никола Палоа. И пред него също е изразил опасения за полета, разказа Палоа пред френските медии. Причината е, че футболистът е ползвал същата машина от Кардиф до Нант в неделя и се оплакал в тима и на приятелите си от преживяването. Чувал странни шумове, често имало турбуленция. Полетът на това разстояние и с този самолет би трябвало да отнеме около час и двадесет минути. Вчера \"Нант\" призова феновете на отбора да се стекат на централния площад в града и да се помолят и засвидетелстват обич за Сала. Отидоха стотици, скандираха, пяха песни, някои оставиха цветя, други носеха фланелки и снимки на играча, който бе един от любимците им. От началото на сезона латиноамериканецът имаше 13 гола и е трети в голмайсторската листа на френската Лига 1. Първи е Килиан Мбапе от ПСЖ. Родителите на футболиста дадоха няколко изявления пред аржентинската преса. В последните дни Емилиано бил безкрайно щастлив от трансфера си, тъй като сбъднал мечта - да играе във Висшата лига. Някога той много харесвал \"Арсенал\" заради Тиери Анри и Робер Пирес. Родителите, приятелите и съотборниците на играча вече се подготвят за най-лошото.", "date": "2019.01.23", "title": "Изчезналият аржентинец от самолета: Страх ме е "}
