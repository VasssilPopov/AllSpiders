{"url": "http://clubz.bg/64642-inerkom_blagodari_za_sdelkata_za_chez_ne_kazva_koi_sa_bankite", "text": "Избраната за купувач на българския бизнес на ЧЕЗ скромна като активи \"Инерком груп\" благодари на консултантите и адвокатите, участвали в сделката, и на банките, които обаче не назовава. Създадената преди няколко месеца в Пазарджик фирма е с приходи от няколко хиляди лева, но беше избрана за купувач на най-голямата електроразпределителна компания у нас, която обслужва 2 милиона домакинства в Югозападна България, и ще плати над 320 млн. евро. Преди месец, на 22 януари чешкият премиер в оставка Андрей Бабиш посети България. Неформалната визита бе именно заради сделката за активите на ЧЕЗ, а новината съобщи най-напред чешкото издание Lidovy Noviny, част от медийната империя на Бабиш. Така че очевидно още тогава името на купувача е било ясно, както и последвалия сценарий с оставката на министър Теменужка Петкова. Собственикът на Energo-Pro: Изборът на купувач на ЧЕЗ не е прозрачен Предстои сделката да получи одобрение от Комисията за защита на конкуренцията (КЗК), Комисията за енергийно и водно регулиране и Комисията за финансов надзор. Теменужка Петкова подава оставка заради връзки с купувача на ЧЕЗ \"Инерком България беше избрана за купувач на всички активи на ЧЕЗ, a. с. в България. Договорът между дружествата от групата на ЧЕЗ и Инерком България беше подписан на 23.02.2018 г. Процедурата по продажбата, която привлече множество международни участници, се проведе съгласно законите на Република Чехия. Предстои сделката да бъде одобрена от българските регулаторни органи, едва след което ще бъде финализирана. След получаването на одобрението от регулатора и успешното приключване на сделката, се очаква \"Инерком\" да отправи търговско предложение до миноритарните акционери в “ЧЕЗ Електро България” АД и “ЧЕЗ Разпределение България” АД. Дружествата, обект на сделката са: “ЧЕЗ България” ЕАД, “ЧЕЗ Електро България” АД, “ЧЕЗ Разпределение България” АД, “ЧЕЗ Трейд България” ЕАД, “ЧЕЗ информационни и комуникационни технологии Българи” ЕАД, “Фри Енерджи Проджект Орешец” ЕАД и “Бара Груп” ЕООД\", се казва в писмото. Гинка Върбакова от Пазарджик купува активите на ЧЕЗ в България \"Осъзнаваме обществената значимост на бизнеса, който ще придобием. Гордеем се, че сме сред малкото български компании, които инвестират в толкова мащабен проект в енергетиката. Първостепенна задача е да развиваме постигнатото от ЧЕЗ в условия на диалог с всички заинтересовани страни. Нашите намерения са за отговорно отношение към милионите клиенти на ЧЕЗ, служителите, ръководния екип и партньорите на дружествата. Ангажирани сме да работим прозрачно, изцяло в интерес на българските потребители, при спазване на законодателството и регулаторните изисквания. Това е голяма стъпка в развитието на нашата компания и ние се отнасяме много професионално и отговорно към нея\". Това, според прессъобщението, са думи на Гинка Върбакова, собственик на дружествата от групата на Инерком. \"Вложихме много време, средства и усилия в подготовката на тази сделка. Ние, както и всички останали кандидати, преминахме през много проучвателни етапи и покрихме множество изисквания на продавача ЧЕЗ, а. с. и мажоритарния собственик в лицето на чешката държава. Предоставихме документи, одити, финансова и търговска информация, изискани в процедурата. Доказахме, че имаме опит и капацитет да придобием и управляваме дружествата в България в една изключително тежка процедура с множесто международни конкуренти. Благодарим на целия екип от консултанти по сделката – адвокатска кантора Allen and Overy, адвокатите ни по английско право, както и Адвокатско съдружие Спасов и Братанов, и финансовия консултант Mane Capital, както и на партньорите от банковите и финансовите институции. Ще отстояваме принципа на приемственост и ще продължим политиката на социално отговорно отношение, което за нас е част от разбирането ни за етично поведение на българския пазар. В дружествата на ЧЕЗ работят истински експерти и професионалисти, много от които с десетки години опит в енергетиката. За нас хората правят един бизнес успешен“, казва, пак според съобщението, Милена Стоева, председател на Съвета на директорите на \"Инерком България\" ЕАД. И ДАНС ще проверява купувача на активите на ЧЕЗ в България В Пазарджик едноличният търговец Гинка Върбакова, която е на път да придобие активите на ЧЕЗ, е по-популярна с фирмата си \"Риал стейтс\" ЕООД, предаде БНР. Преди 4 години тогавашният общински съветник Румен Петков публично обявява, че въпросната фирма дължи на община Пазарджик 1 млн. лева неустойки заради скандално известния фотоволтаичен парк край пазарджишкото село Априлци. И към момента не е ясно дали неустойката е погасена и какъв е точният ѝ размер.  Името на Гинка Върбакова се свързва най-вече със село Априлци. През 2008 г. община Пазарджик продаде буковата гора в района, последва пълното ѝ изсичане въпреки протестите на хората там и последвалите наводнения в района. Четири години след това Гинка Върбакова стана обект на дискусии в местния парламент, като въпросът бе повдигнат от Петков, което впоследствие му коства мястото в общинския съвет. По БНР юристът Румен Петков припомня как през 2008 г. кметът продава на Априлци дъбовата гора като гола нива, която от фирмата на Върбакова изсичат, за да направят фотоволтаик. Но се сдобиват и с 5900 кубика дървен материал В Пазарджик никой не знае коя е Гинка и никой не се е срещал с нея, а в града няма неин работещ офис, съобщава БНР. Никакъв коментар не е дал и кметът Тодор Попов, въпреки че втората й фирма - \"Грийн билдинг БГ\", от година е наемател на най-големия общински паркинг в Пазарджик. За семейната ѝ фирма \"Инерком България\" е известно,, че има три малки соларни мощности, включително и скромни активи.  Теменужка Петкова подава оставка заради връзки с купувача на ЧЕЗ Гинка Върбакова от Пазарджик купува активите на ЧЕЗ в България И ДАНС ще проверява купувача на активите на ЧЕЗ в България", "date": "2018.02.23", "title": "\"Инерком\" благодари за сделката за ЧЕЗ, не казва кои са банките"}
{"url": "http://clubz.bg/64641-iznenada_v_hokeq_germaniq_detronira_kanada_i_e_na_pyrvi_final", "text": "Тимът на Германия продължава да твори история в мъжкия турнир по хокей на лед на зимните олимпийски игри в Пьончан. На четвъртфинал немците сразиха Швеция, а днес хвърлиха още по-голяма сензация, като детронираха шампиона от последните две олимпиади Канада - 4:3 (1:0, 3:1, 0:2). На финала в неделя сутринта наше време (начало в 6:10 часа) Германия ще спори за титлата с отбора на Олимпийските спортисти от Русия, победил по-рано днес Чехия с 3:0 (0:0, 2:0, 1:0). Утре от 14:10 е срещата за 3-4 място. Канадците, които успяха най-вече тактически да надделеят над Финландия в предишната фаза, явно подцениха съперника днес и започнаха доста отпуснато. И платиха скъпо. Роденият в Канада Брукс Мейсек откри резултата в първата третина за европейците при ситуация петима на трима на леда - заради наказания на двама от \"кленовите листа\". Във втората част германците направиха показно на фаворитите на контри. Първо Матиас Плахта удвои, а след това Франк Майер реализира за 3:0. Северноамериканците се изнервиха, заиграха прекалено агресивно, правеха безумни нарушения... Все пак Жилбер Брюле върна един гол, но Патрик Хагер  върна респектиращия аванс на бундестима в края на третината. В третата част Канада върна интригата с голове на Мат Робинсън и Дерек Рой. Междувременно Германия пропусна дузпа. Последните минути бяха драматични, канадците логично извадиха вратаря си и го замениха с полеви играч, но това не им помогна да изравнят. Германците спечелиха заслужено и за първи път в историята си са на финал в хокея на лед на олимпийски игри. В Пьончан не играят звездите от Националната хокейна лига на САЩ и Канада, а от това бяха ощетени всички фаворити. Титлата при жените е за САЩ. И там канадският отбор бе детрониран, което означава пълен крах за родината на ледената игра. Вчера американците надвиха съперничките си след дузпи - 3:2 (1:0, 0:2, 1:0, 0:0, 1:0). При наказателните удари новите шампионки вкараха три шайби, а допуснаха две.", "date": "2018.02.23", "title": "Изненада в хокея: Германия детронира Канада и е на първи финал"}
{"url": "http://clubz.bg/64576-di_cajt_severen_potok_2_zavisi_ot_trymp", "text": "Човекът във Вашингтон за руската връзка се казва Ричард Бърт. За руски предприемачи той е най-важният човек при контактите им в столицата на САЩ. 70-годишният днес Бърт е бил дипломат при президентстото на Роналд Рейгън и Джордж Буш младши, в края на 80-те години на миналия век е бил посланик на САЩ в Германия. Днешният бизнесмен се смята за най-важния съветник по Русия на Тръмп. Твърди се дори, че е писал първата му голяма външнополитическа реч. На връзките му в американската администрация разчитат и петте енергийни концерна Wintershall, Uniper, Shell и Engie, които финансират руския газопровод под Балтийско море “Северен поток 2”. Всеки от тях участва в енергийния проект с по близо един милиард евро. От месеци петте концерна тръпнат за парите си, тъй като преди половин година правителството на САЩ реши да се наложат санкции на Русия. Те биха ударили и тях, в крайна сметка те финансират проекта на руския концерн “Газпром”. Това би бил краят за “Северен поток 2”, който те непременно искат да предотвратят. Полша иска САЩ да санкционират европейски фирми в \"Северен поток 2\" Така ангажираха Ричард Бърт и неговата агенция McLarty Associates, чиято централа е на минути пеша до Белия дом. Поръчките на “Северен поток” за McLarty и други агенции във Вашингтон показват какви суми в милиони са готови да платят фирми, за да повлияят на законодателството на Вашингтон. През лятото на миналата година консорциумът сключи с McLarty договор за PR с предмет на дейност: Интересна е датата на влизането в сила на договора – 1 август 2017 г. Само ден по-късно президентът на САЩ Доналд Тръмп положи подпис под санкциите срещу Русия. Явно агенцията McLarty е била добре информирана. Само за първото тримесечие от поетия ангажимент петте концерна са превели на McLarty общо 100 000 долара. Не желаят да оповестяват какво са получили насреща. Още през 2016 г. предходното на “Северен поток 2” сдружение New European Pipeline АД имаше договор с агенцията на Бърт. Тогава й бяха преведени близо 700 000 долара, за да рекламира проекта и да получи подкрепа. По официални данни за миналата година лобирането е струвало над 1,4 милиона долара. Най-големият договор обаче е с агенцията Roberti Global. От миналото лято тя е получила от «Северен поток 2» над един милион долара, понастоящем най-важният й клиент. Председателят й Вин Роберти, близък до демократите, във Вашингтон е  известна личност. Точно той е водил изборни кампании на над 100 сенатори и конгресмени. В момента Роберти работи за демократа Стив Израел, член на комисията по енергетика в Камарата на представителите, както и за демократа в Сената Чък Шумър. Което ще рече, че \"Северен поток 2\" раздпределя бюджета си за пиар по партийно тактически причини. За \"Северен поток\" иде реч за едно на пръв поглед незабележимо изречение в пакета от санкции на САЩ. Американската администрация ще продължи да се ангажира срещу строежа на \"Северен поток 2\", тъй като тръбата \" . Това изречение застрашава реализацията на проекта, след като през август м.г. Тръмп подписа пакета от санкции. Дали обаче той някога ще се приложи спрямо \"Северен поток 2\", остава въпрос без отговор. Все пак винаги трябва да се очаква спонтанна акция на правителството на САЩ, предупреждава Северин Фишер, енергиен експерт от Цюрих: За да се докаже пред обществеността колко независима е политиката му, изнвенадващо Тръмп би могъл да приложи санкциите. Това оправдавало загрижеността на инвеститорите. САЩ: Газопроводът Русия-Германия е заплаха за енергийната сигурност Случващото се  напоследък показва, че сред правителството на САЩ надмощие имат критиците. Според американски медии външното министерство под шефството на Рекс Тилърсън, бивш бос на Exxon Mobil, разработвало план САЩ заедно с Дания да се стопира изграждането на тръбата. Тя би трябвало да мине през датска неприкосновена територия, за да се стигне до Балтийско море. Така на руснаците им е нужно надлежно разрешение от Копенхаген. В началото на декември м.г. датският парламент прие законова мярка с цел забрана строежа на газопровода. И в Полша правителството се противопоставя на газопровода. По време на визитата си през януари във Варшава Тилърсън подчерта, че Полша и САЩ са категорочно срещу \"Северен поток 2\". При посещението си миналия петък в Берлин полският премиер Матеуш Моравецки предупреди, че чрез \"Северен поток 2\" Европа ще е все по-зависима от Русия. Последното ръкостискане с Варшава е прозрачно. САЩ искат да спечелят Полша като нов клиент за втечнения си газ. В играта е и Украйна. При \"Севевер поток 2\" държавният концерн \"Нафтогаз\" би загубил 2 милиарда евро годишно от транзитни такси. Това са билзо 5 на сто от БВП. По официални данни чрез агенция в Брюксел \"Нафтогаз\" е платил на американската агенция Value Bridge 45 000 долара. Срещу сумата през март 2017 г. тя е организарала в Хюстън форум между американски политици и журналисти. Подобна дискусия е била организира и през ноември миналата година. До момента украинският концерн е платил за подобна дейност 80 000 долара. Дали разходите са си стрували, ще се разбере през идните месеци. САЩ: Газопроводът Русия-Германия е заплаха за енергийната сигурност", "date": "2018.02.23", "title": "\"Ди Цайт\": \"Северен поток 2\" зависи от Тръмп"}
{"url": "http://clubz.bg/64640-borisov_po_izgodno_e_da_se_uvelichi_vnoskata_v_byudjeta_na_es", "text": "Той говори пред български журналисти в Брюксел, където участва в заседанието на Европейския съвет. Общностният бюджет е една от темите на заседанието. България е сред нетните получатели, като средно на едно евро, внесено в бюджета на ЕС, страната ни получава обратно три евро. Темата за преразглеждането на вноските бе поставена от институциите на ЕС покрай напускането на Великобритания и очерталия се годишен недостиг от 10 милиарда евро. Борисов приема оставката на Петкова: И вие имате приятели По повод предложението занапред Европейската комисия и Европейският съвет да имат общ председател, Борисов изрази съмнение, че ще се постигне съгласие. Попитан за водещите кандидати за председател на Еврокомисията след изборите за Европейски парламент през 2019 г., Борисов поясни, че това са въпроси, важни за политическите семейства. Той участва и в международна конференция за Сахел - африканския регион южно от Сахара.", "date": "2018.02.23", "title": "Борисов: По-изгодно е да се увеличи вноската в бюджета на ЕС"}
{"url": "http://clubz.bg/64636-izpylnitelnata_agenciq_po_okolna_sreda_e_s_vremenen_shef", "text": "Изпълнителната агенция по околна среда (ИАОС) се оказа с временно изпълняващ шеф, след като министърът на околната среда и водите Нено Димов е освободил Камелия Янева, изкарала по-малко от година на поста. Neno is lying! - протест срещу Нено Димов прекъсна екофорум (ВИДЕО) Вр.и.д. ще бъде инж. Валери Серафимов, съобщава ИАОС на сайта си.  Инж. Серафимов е завършил \"Технология на неорганичните вещества\" в Софийски университет за химични технологии и металургия през 1982 г. От 1990 г. е научен сътрудник ІІ степен – Контрол на емисиите на вредни вещества във въздуха. Работил е в \"Кремиковци\" като експерт и в ИАОС като началник на отдел \"Мониторинг на въздух\". Нено Димов: Парк \"Витоша\" трябва да се върне на софиянци Нено Димов: Парк \"Витоша\" трябва да се върне на софиянци", "date": "2018.02.23", "title": "Изпълнителната агенция по околна среда е с временен шеф"}
{"url": "http://clubz.bg/64639-treti_shef_na_gkpp_kapitan_andreevo_za_2_meseca", "text": "Трети временен началник поема митнически пункт “Капитан Андреево” от началото на годината. Това е Тихомир Георгиев, който досега е бил митнически инспектор на пункта. Той е част от група митничари, командировани от “Калотина”, съобщи Haskovo.info. От началото на годината последователно временни началници на пункта са били Радостин Койчев и Райчо Соколов. До ротацията на началниците се стигна, след като кандидатите в няколко конкурса се провалиха и така на поста не можа да бъде излъчен титуляр. За някои от конкурсите дори нямаше кандидати. Тези, които преминат първите етапи, се провалят, когато трябва да представят концепциите си за развитие и управление на звеното. Койчев беше командирован от пункта в Калотина на Капитан Андреево за 45 дни от началото на януари т.г. ", "date": "2018.02.23", "title": "Трети шеф на ГКПП Капитан Андреево за 2 месеца"}
{"url": "http://clubz.bg/64638-otkradnata_kartina_na_dega_namerena_v_avtobus", "text": "Картина на Дега, открадната от музей в Марсилия преди девет години, е била открита в автобус близо до Париж, съобщи френското министерство на културата. Министърката на културата Франсоаз Нисен обясни, че картината \"Хористите\" е била открита в багажното отделение на автобус, който е бил спрял край пътя. Произведението се оценява на около 800 000 евро. Никой от пътниците не признал, че творбата е негова. Върнаха танцьорки на Дега, откраднати от нацистите През 2009 г. картината е била временно предоставена за местна изложба на музея \"Кантини\" в Марсилия от музея \"Орсе\". Днес експерти от парижкия музей потвърдиха автентичността на откритото в автобуса платно. Едгар Дега е завършил картината през 1877 г.", "date": "2018.02.23", "title": "Открадната картина на Дега намерена в автобус"}
{"url": "http://clubz.bg/64637-sybirat_sykrovishta_ot_40_muzeq_za_predsedatelstvoto", "text": "Много от най-впечатляващите експонати от софийски и регионални музеи ще бъдат изложени в обща експозиция в НДК, наречена Салон на музеите. Събитието ще отвори врати за посетители на националния празник 3 март и ще остане в Двореца на културата до 5 март. Входът е свободен, стига да не е в дните с ограничен режим на достъп в Двореца. Събитието, което се провежда за пръв път, ще представи заедно около 40 музея и няколко галерии от всички краища на България. Ще бъдат показани както автентични експонати, така и реплики – оригинални съдове за добиване и съхранение на розово масло, реконструкции на облика на тракийската принцеса и цар-жрец, макети в реални размери на мамут, рибата моруна и Плаваща воденица… Ще бъде отделено внимание и на археологическия резерват Сборяново, част от който е Свещарската гробница, включена в списъка на ЮНЕСКО. Салонът е част от календара на Българското председателство на Съвета на ЕС и се очаква да бъде разгледан от министрите на културата на 28-те държави-членки на ЕС, от тези на Норвегия, Швейцария и 21 страни от Азия. На 26 февруари в Литературен клуб „Перото“ ще се проведе дискусия на тема „Отвъд съкровищата: съвременно управление на културното наследство“ с участието на директори на музеи, учени и археолози.", "date": "2018.02.23", "title": "Събират съкровища от 40 музея за председателството"}
{"url": "http://clubz.bg/64632-razporedena_e_vytreshna_proverka_v_nzok_za_sverka_na_sumi", "text": "Разпоредена е вътрешна проверка в Националната здравноосигурителна каса (НЗОК), която да провери още един път колко точно са просрочените задължения към чужди здравни каси. Това съобщи шефът на Надзорния съвет на НЗОК и заместник-министър на здравеопазването Жени Начева след извънредното заседание, което нищи същата тема.  Задълженията на българската здравна каса към здравни каси в чужбина са за над 270 милиона лева с лихвите, обявиха по-рано от касата, като се позоваха на счетоводни справки. Същата информация изнесе по-рано управителят на НЗОК проф. Камен Плочев. БНР съобщи днес, че той е приет по спешност в болница. Заседанието на надзора беше свикано, за да обсъди дали има разминаване между информацията за просрочените задължения на НЗОК към чужди болници, подадена от проф. Плочев, и данните, съобщени от Начева. Пред парламентарната здравна комисия те изнесоха различни суми за просрочените задължения, които са част от общите - Плочев съобщи за 133 милиона, а Начева - за 7.6 милиона лева. Борисов намекна за злоупотреби в НЗОК След което министърът на финансите Владислав Горанов поиска обяснение от НЗОК откъде идва това разминаване.  В бюджета на НЗОК за т.г. за плащания по такива задължения са отделени 73 милиона лева - крайно недостатъчни, заради което проф. Плочев преди седмица написа писмо и до Народното събрание с искане да се обсъди проблема.  Здравният министър \"уволнява\" шефа на НЗОК. Заплашвали Плочев с репресии Министърът на финансите Владислав Горанов призова да не се подписва Националния рамков договор с Българския лекарски съюз, докато не се изясни ситуацията. Според БЛС това е в противоречие със закона и е противоконституционно.  Горанов заяви още, че не се налага актуализация на бюджета на НЗОК, тъй като \"има над 400 милиона лева в повече\". Здравният министър \"уволнява\" шефа на НЗОК. Заплашвали Плочев с репресии", "date": "2018.02.23", "title": "Разпоредена е вътрешна проверка в НЗОК за сверка на суми"}
{"url": "http://clubz.bg/64611-pri_mrysen_vyzduh_v_bryuksel_bezplaten_gradski_transport", "text": "В дни с прекомерно замърсяване на въздуха градският транспорт и велосипедите под наем в Брюксел ще бъдат безплатни, реши управата на града. Ето го \"зеления билет\" за дни с мръсен въздух Когато в два поредни дни са отчетени превишени равнища на мръсния въздух, ще бъде забранено горенето на дърва, ако те не са единствената възможност за отопление на домакинствата. При липса на бързо подобрение на показателите, в белгийската столица ще бъде забранено движението на превозни средства. Право да се движат ще имат единствено автобусите (от превозните средства с двигатели с вътрешно горене), както и автомобилите на специален режим (полиция, пожарна, спешна помощ) и електромобилите. Брюксел въвежда и мобилно приложение, от което всеки може постоянно да следи качеството на въздуха. Приложението ще съдържа карта, на която ще бъдат изобразявани местата, засегнати най-много от разпространението на фини прахови частици. Фандъкова: 12 000 повече пътуваха с градски транспорт със \"зелен билет\" В края на януари т.г. общинския съвет в София въведе т. нар. зелен билет на цена един лев, който да стимулира хората да оставят автомобилите си и да ползват градския транспорт. Билетът важи за цял ден и за цялата мрежа на градския транспорт. Мярката се прилага два дни след отчетен особено мръсен въздух в столицата, тъй като официалната информация за концентрациите на прах идва в общината към 10 часа на следващия ден и тогава вече е късно за евтин градски транспорт или затваряне на зоните за платено паркиране.  Първия път, когато беше въведена мярката, столичани забелязаха, че билетът не се продава навсякъде и няма достатъчно количество за желаещите да се възползват от евтиния градски транспорт. Фандъкова: 12 000 повече пътуваха с градски транспорт със \"зелен билет\"", "date": "2018.02.23", "title": "При мръсен въздух в Брюксел - безплатен градски транспорт"}
{"url": "http://clubz.bg/64635-za_pirin_i_vitosha_mnogo_vyprosi_malko_otgovori", "text": "С решението си да измени плана за управление на Национален парк \"Пирин\" правителството отвори кутията на Пандора. И въпреки всичките му усилия да се опита да обясни, че всичко е наред, законно, по правилата, ясно и не би трябвало да има въпроси, всъщност въпросите не намаляват, а се множат - след всяко министерско изказване по темата. Покрай Пирин \"изгоря\" и Витоша. Вече не се пита само какво се съдържа в решението на кабинета за плана за Пирин, но и каква ще е съдбата на софийската планина. Защото планът за управление на Природен парк \"Витоша\" вероятно също ще бъде форсмажорно променен. Пита се още кой реално стои зад дружествата, стопанисващи ски зоната в Банско и съоръженията на Витоша. Пита се защо кабинетът не записа една простичка промяна в плана за Пирин, гарантираща само строителството на т.нар. втора кабинка - уж основният мотив за измененията. А си отвори вратичка за по-мащабно строителство на спортна инфраструктура. Ден 2 от решението за Пирин: \"Знаят ли министрите какво са гласували?\" Миналата седмица министърът на околната среда и водите Нено Димов бе гост в Дарик радио, където за пореден път отхвърли предложенията на еколозите и на алпиниста Боян Петров за такава промяна в плана за Пирин, която да гарантира изграждането само на втори лифт. Първите настояват, че няма никакъв проблем строителството на лифта да бъде записано като изключение от забранените дейности в парка. Последният обяснява, че планът дава само обща рамка и в него не се съдържа конкретика. Нено Димов отхвърли предложенията на алпиниста Боян Петров за Пирин Всъщност в  , в смисъла, който влагат екозащитниците и Нено Димов, конкретика има. Намира се в Част 3 \"Норми, режими, условия и препоръки за осъществяване на дейностите\", \"Строителство, ремонт и реконструкция\". И по-конкретно в режим номер 77. В него е записано:   И се изброяват изключения, в това число:  Природозащитниците не приемат аргументите на Нено Димов, че изключение за втория лифт не може да бъде записано в режим 77 и затова настояват, че истинските планове на правителството са за изграждането на изцяло нова ски зона в Пирин, не само на една нова кабинка. Бойко Борисов: Всички знаем кой е собственикът на \"Юлен\", Цеко Минев На 5 януари пред Нова тв адвокатът на \"Юлен\" Петър Петров, който е и член на съвета на директорите на \"Витоша ски\", заяви, че кипърският гражданин Георгиус Георгиу е номиналният собственик на дружеството, а всички български институции знаят кой е реалният. След като дълго време на база на това изказване еколозите настояваха и държавата да каже кой е реалният собствнеик на концесионера на ски зоната в Банско - \"Юлен\" АД, тъй като номиналният е ясен - Георгиу, на запитване по Закона за достъп до обществена информация, от Министерския съвет отговориха - не знаем, не можем да кажем. Това обаче не кореспондира с казаното по-късно от премиера Бойко Борисов  . Борисов публично артикулира публичната тайна, че реалният собственик на дружеството е Цеко Минев - собственик и на ПИБ и председател на Българската федерация по ски. Още на другия ден от ПИБ отрекоха. ПИБ: Цеко Минев не е собственик на \"Юлен\" От \" \" обаче са отправили такова запитване и до Столична община по отношение на \"Витоша ски\". Както е известно, дружеството приватизира съоръженията на Витоша през декември 2007 г. От получения отговор става ясно, че нито кметът Йорданка Фандъкова, нито Столичната агенция за приватизация знаят кой е реалният собственик и зад това дружество, свързано неофициално отново с Цеко Минев. \"Юлен\": Всички институции знаят кой е действителният ни собственик От Търговския регистър се вижда, че \"Витоша ски\" е 100% собственост на регистрираното на Британските Вирджински острови \"Елора мениджмънт\", което от своя страна е собственост на същия кипърец Георгиус Георгиу, който пък е краен собственик и на концесионера на ски зона Банско \"Юлен\" АД. Кабинетът не знае кой е реалният собственик на \"Юлен\" (ДОКУМЕНТ) Оказва се, че и столичните власти са в неведение на кого са продали всички лифтове на Витоша и с кого преговарят за бъдещето на планината, пише \"Капитал\" в публикацията си от 21 февруари. На въпрос към Фандъкова за реалния собственик на \"Витоша ски\" преди месец, тя е препратила заявлението на Столичната агенция по приватизация и инвестиции (САПИ). В закона съществува само една хипотеза, при която заявлението се препраща на друга институция. Това става само когато \"органът не разполага с исканата информация\". Позовавайки се на същия текст от закона, от САПИ препращат заявлението до Агенцията по вписванията и \"Витоша ски\". Впрочем, същото прави и Министерският съвет с питането за \"Юлен\". Наред с питанията и препращанията, всяка вечер на жълтите павета излизат граждани, за да протестират срещу правителственото решение за неясното разширяване на ски зоната в Пирин. А депутати от коалиционното съдружие - ГЕРБ и Обединени патриоти, внесоха изменения в Закона за горите, с които на практика се отваряше широко вратата за строителството на ски писти и съоръжения във всички планини. Измененията бяха възприети като отговор на искането на \"Витоша ски\" за законови промени, необходими, за да се реновират неработещите от години съоръжения в планината. Отварят широко вратата за изграждане на ски писти и съоръжения С измененията на практика се отменяха текстовете, с които сега се изисква смяна на предназначението на земите, върху които е предвидено да се строят, реконструират и пр. ски писти и съоръжения. Проектът бе внесен за разглеждане в \"поддържащата\" правна комисия в парламента тази сряда - още преди да е влязъл във водещата земеделска комисия. Но депутатите решиха да отложат разглеждането на текстовете, преди да са преминали през обществено обсъждане и през водещата комисия. По информация на Клуб Z един от вносителите - шефът на правната комисия и депутат от ГЕРБ Данаил Кирилов, не е искал да парафира предложенията, но все пак го е направил заради отсъствието по това време на председателя на ПГ на ГЕРБ и основен \"координатор\" по партийните и законодателните въпроси - Цветан Цветанов. Цветанов бе на визита в САЩ когато промените в Закона за горите бяха внесени. По разпореждане на Бойко Борисов и Цветанов обаче групата е оттеглипа подкрепата си за текстовете. \"Витоша ски\" в готовност веднага да поднови съоръженията в планината Иначе зад измененията в този закон, както зад плана за изменение на парк \"Пирин\", стои вицепремиерът \"патриот\" Валери Симеонов, който настояваше за по-облекчен режим за изграждането на ски съоръжения в планините. Вносител, освен Кирилов, бе депутатът от НФСБ на Симеонов - Йордан Апостолов. Същият, който на няколко пъти, накрая успешно и след едно преодоляно президентско вето, прокара други законови изменения, разрешаващо по-лесното застрояване на земи, които са със земеделски статут.  Нено Димов отхвърли предложенията на алпиниста Боян Петров за Пирин Бойко Борисов: Всички знаем кой е собственикът на \"Юлен\", Цеко Минев ПИБ: Цеко Минев не е собственик на \"Юлен\" \"Юлен\": Всички институции знаят кой е действителният ни собственик Кабинетът не знае кой е реалният собственик на \"Юлен\" (ДОКУМЕНТ) Отварят широко вратата за изграждане на ски писти и съоръжения \"Витоша ски\" в готовност веднага да поднови съоръженията в планината", "date": "2018.02.23", "title": "За Пирин и Витоша - много въпроси, малко отговори"}
{"url": "http://clubz.bg/64625-goshke_chestit_ti_aec_%E2%80%9Ekozloduj%E2%80%9C_dusha_i_oshte_za_ginka", "text": "„Уважаеми зрители, намираме се в Пазарджик. До мен е късметлийката, която спечели активите на ЧЕЗ от билета на Национална Лотария \"Сбъдни мечтите си\". Този текст е написал Тихомир Чергов към колажа си, който използва снимка от връчване на печалба от „Национална лотария“, но надписът е актуален: Това не е единствената шега по повод новината, че фирмата на Гинка Върбакова от Пазарджик купува всички активи на ЧЕЗ в България. Иван Червенков е изобразил прочутата Гошка, която спечели над 60 млн. евро от лотарията в Испания. Министърката на енергетиката (вече в оставка) Теменужка Петкова ѝ казва: „Гошке, честит ти АЕЦ „Козлодуй“, душа!“ Ето и други коментари по адрес на Гинка Върбакова: По-късно Теменужка Петкова подаде оставка, а Иван Червенков допълни колажа си:  ", "date": "2018.02.23", "title": "Гошке, честит ти АЕЦ „Козлодуй“, душа! И още за Гинка"}
{"url": "http://clubz.bg/64624-sydqt_dyrjavata_v_strasburg_za_zastrelqnata_elena_vasileva", "text": "Второ дело тръгва по повод смъртта на Елена Василева, застреляна с 5 куршума от съпруга си на публично място в столичния жк \"Лагера\" през август 2017 г. Освен че в Софийския градски съд (СГС) на първа инстанция мина делото срещу физическия убиец - Венцеслав Василев (64 г.), Българският хелзинкски комитет (БХК) заведе дело и ще представлява близките на майката на две деца срещу България в Европейския съд по правата на човека (ЕСПЧ). Както и Клуб Z писа, Василева беше убита през август 2017 г. с пет изстрела посред бял ден в заведение от бащата на двете ѝ деца. Това се случи след многократни сигнали от страна на жертвата и нейни близки до полицията и прокуратурата за заплахи и тормоз, както и за нарушаване на ограничителната заповед, издадена ѝ от съда по реда на Закона за защита от домашно насилие. Заплахите за убийство срещу Елена датират още от ноември 2016 г., когато Василев ѝ казва:  На няколко пъти след това колата ѝ е повреждана – ауспухът е напълнен с полиуретанова пяна, а гумите нарязани. Проверката на полицията във връзка с това не дава резултат. След поредния отказ от помирение и изявено желание за развод от страна на Елена на 13 февруари 2017 г. Василев започва да я обижда и заплашва със саморазправа, прави опит да я блъсне с колата си, след което я гони тичешком, но тя успява да избяга. Няколко дни по-късно Софийският районен съд издава заповед за незабавна защита по Закона за защита от домашно насилие, тъй като е налице пряка и непосредствена опасност за живота и здравето ѝ, задължава Василев да се въздържа от извършване на домашно насилие и му забранява да я доближава на по-малко от 100 метра. Тази заповед е потвърдена през юни. Не са образувани досъдебни производства по повод на сигналите на Елена.  Ден преди убийството на 17 август 2017 г., в 18.56 ч Елена подава оплакване в 6 РУП за това, че Венцеслав Василев е нарушил издадената заповед за защита. Тя пояснява, че съпругът ѝ я е преследвал с колата си по целия път от работата до дома ѝ. Елена се обажда на своя приятелка, с която се срещат и тръгват заедно към полицията, за да подадат оплакване. Василев продължава да ги следва с колата си през цялото това време. По пътя Елена се обажда на телефон 112 и изрично моли да се вземат превантивни мерки, за да не ѝ бъде причинено „нещо непоправимо“. Диспечерът на спешния номер ѝ отговорил, че не може да съдейства и те двете трябва сами да задържат преследвача. Малко по-късно успяват да му избягат и пристигат в Шесто РУП в София, където полицейският служител бил видимо раздразнен от пристигането им в управлението. Оставил ги в стая да пишат жалбите си и казал да почакат 15 минути, а междувременно се преоблякъл в цивилни дрехи и по всяка вероятност си е тръгнал, тъй като не го видели повече. След известно време двете намират случаен униформен полицай в управлението, вземат входящи номера на жалбите си и биват инструктирани да се обадят на следващия ден, за да разберат кому са разпределени жалбите. Още на следващата сутрин двете подават молби с почти идентично съдържание относно случилото се предната вечер и до Софийска районна прокуратура. Елена пише, че се страхува \"за сигурността и живота си и [че] Венцеслав Василев притежава лично бойно оръжие\". Убийството е извършено само няколко часа по-късно – на 18 август 2017 г. в столично заведение пред множество очевидци. Венцеслав Василев е осъден от първа инстанция на 13 години и 4 месеца лишаване от свобода. 4 отчаяни жалби до държавата не спасиха жена от убиеца й По делото БХК твърди, че държавата носи отговорност за бездействието си, въпреки че е била длъжна да предотврати смъртта на Елена, както и че близките ѝ не са имали на разположение ефективни правни средства да се защитят срещу това бездействие. То е резултат, от една страна, на пропуск да се предприемат предписаните в българския закон действия, но също така и на невъзможност да се извършат определени действия заради празноти в законодателството на страната. Убиецът, застрелял жена си: Съжалявам само, че си разбих първото семейство Само два месеца преди случая с Елена главният прокурор Сотир Цацаров даде нарочна пресконференция, на която обяви, че . Тя, майка й и сестра й са подавали куп жалби срещу Стефан Станев, с когото тя е живеела и който в крайна сметка я уби по особено мъчителен начин. Младата жена бе открита на 23 юни мъртва в апартамент в София, пребита със стикове за голф, след като и съседите не са реагирали. Оказва се, че , но МВР и прокуратурата не са им обърнали внимание и не са започнали разследване. Убиецът, застрелял жена си: Съжалявам само, че си разбих първото семейство", "date": "2018.02.23", "title": "Съдят държавата в Страсбург за застреляната Елена Василева"}
{"url": "http://clubz.bg/64631-tejyk_jrebij_za_milan_sled_ludogorec", "text": "\"Милан\" се падна срещу \"Арсенал\" в осминафиналите на турнира Лига Европа. В предишната фаза \"росонерите\" елиминираха \"Лудогорец\" след 3:0 и 1:0. \"Арсенал\" пък си усложни живота срещу шведските аутсайдери от \"Остерсундс\" - 3:0 и 1:2. \"Милан\" приключи участието на \"Лудогорец\" в Европа Лондончани спечелиха с 3:0 първата среща, а снощи допуснаха набързо да им поведат с 0:2, но все пак до сензация не се стигна. Мачовете са на 8 и 15 март. \"Милан\" е домакин на първата среща. И двата отбора имат за цел спечелване на турнира, тъй като по този начин ще си осигурят място в Шампионската лига от новия сезон. Доста по-трудно ще е да попаднат в топ 4 на Серия А и Висшата лига.  Полицай почина след сблъсъци преди мач в Билбао (ВИДЕО, СНИМКИ) Финалът е на 16 май в Лион. Местният \"Олимпик\" също продължава напред, жребият му отреди за съперник ЦСКА (Москва). В тази фаза на надпреварата останаха доста солидни отбори, като \"Атлетико\" (Мадрид), \"Борусия\" (Дортмунд), \"Олимпик\" (Марсилия), \"Лацио\"... Полицай почина след сблъсъци преди мач в Билбао (ВИДЕО, СНИМКИ)", "date": "2018.02.23", "title": "Тежък жребий за \"Милан\" след \"Лудогорец\""}
{"url": "http://clubz.bg/64626-makron_shtql_da_igrae_v_petq_i_vylkyt", "text": "Президентът на Франция Еманюел Макрон ще изиграе една от ролите в музикалната приказка на Сергей Прокофиев \"Петя и вълкът\" в Елисейския дворец, съобщи телевизионният канал БФМ ТВ, цитиран от БТА. По информация на електронната медия спектакълът с участието на Макрон ще бъде поставен в четвъртък, 1 март. В понеделник и вторник са предвидени репетиции, в които държавният глава ще вземе участие. Точно каква роля ще бъде дадена на президента все още не е известно. Съветският композитор Сергей Прокофиев създава класическата детска музикална приказка \"Петя и вълкът\" през 1936 година. Всеки персонаж в произведението е представен с отделен музикален инструмент. ", "date": "2018.02.23", "title": "Макрон щял да играе в \"Петя и вълкът\""}
{"url": "http://clubz.bg/64623-sobstvenikyt_na_energo_pro_izboryt_na_kupuvach_na_chez_ne_e_prozrachen", "text": "Процедурата за продажба на активите на ЧЕЗ в България не е била прозрачна, смята собственикът на Energo-Pro Яромир Тесарж. Неговата компания бе сред кандидатите за активите на енергийния концерн, но за купувач беше избрана регистрираната преди няколко месеца в Пазарджик \"Инерком груп\", еднолична собственост на Гинка Върбакова. Гинка Върбакова от Пазарджик купува активите на ЧЕЗ в България Тесарж е убеден, че процедурата за подбор на купувач не е била прозрачна. В писмо до надзорния съвет на ЧЕЗ той критикува държавната компания за това. В него се цитира анализ на консултантската компания BDO Advisory, според която ЧЕЗ не предоставя на потенциалните купувачи един и същ достъп до информация. Теменужка Петкова подава оставка заради връзки с купувача на ЧЕЗ Процесът на подбор на купувач няма ясна стратегия и не отговаря на обичайните пазарни стандарти, а организацията му не съответства на размера на сделката и значението на актива, смята също Тесарж. През юни 2012 г. чешката компания Energo-Pro купи ЕРП-ото, което разпределя и снабдява с електроенергия домакинствата в Североизточна България. Теменужка Петкова подава оставка заради връзки с купувача на ЧЕЗ", "date": "2018.02.23", "title": "Собственикът на Energo-Pro: Изборът на купувач на ЧЕЗ не е прозрачен"}
{"url": "http://clubz.bg/64616-policaj_pochina_sled_sblysyci_predi_mach_v_bilbao_video_snimki", "text": "51-годишен испански полицай получи инфаркт и почина по време на стълкновения между фенове на \"Атлетик\" (Билбао) и \"Спартак\" (Москва) преди мача между двата отбора от Лига Европа. Първоначално стана ясно, че униформеният е откаран в болница. След това медиите в Испания съобщиха, че е починал. Около 200 футболни хулигани на руския тим се събраха в центъра на баския град и тръгнаха към стадион \"Сан Мамес\". Още тогава започнаха проблемите за местните, тъй като ултрасите хвърляха бомбички, димки, камъни и всевъзможни предмети.   Гостите буйстваха и пред стадиона. Петима от тях са арестувани. Там в сблъсъците се включиха и запалянковци на \"Атлетик\". И положението стана още по-сериозно. Има доста ранени, оказана им е помощ. Някои от феновете бяха въоръжени с палки, боксове, ножове и др. УЕФА съобщи, че контактува с местните власти, за да получи повече информация за инцидентите. Сигурно е, че \"Спартак\" ще понесе наказание. \"Спартак\" спечели с 2:1, но отпадна от турнира заради поражението с 1:3 в първата среща в Русия.", "date": "2018.02.23", "title": "Полицай почина след сблъсъци преди мач в Билбао (ВИДЕО, СНИМКИ)"}
{"url": "http://clubz.bg/64621-borisov_priema_ostavkata_na_petkova_i_vie_imate_priqteli", "text": "Премиерът Бойко Борисов коментира от Брюксел оставката на енергийния министър Теменужка Петкова. Борисов е в Брюксел на неформална среща на върха на правителствените и държавни ръководители от ЕС. Теменужка Петкова подава оставка заради връзки с купувача на ЧЕЗ Преди това Петкова обясни, че е подала оставка заради това, че има връзки с купувача на ЧЕЗ и очаква премиерът да вземе решение. Той е говорил сутринта с Петкова. Премиерът припомни, че когато са продавани ЕРП-тата ГЕРБ не е съществувал. И допълни, че ГЕРБ никога не е бил в добри отношения с ЧЕЗ. Борисов припомни, че оставката на първото му правителство стана факт, след протести заради завишени сметки за ток. Впоследствие се оказа, че причината е била забавени фактури от ЧЕЗ. Той припомни, че преди дни Нова ТВ бе купена от друг чешки милиардер и то за огромна сума пари. По повод Петкова той обясни:", "date": "2018.02.23", "title": "Борисов приема оставката на Петкова: И вие имате приятели"}
{"url": "http://clubz.bg/64617-prokuraturata_vyv_varna_razsledva_palej_na_priyut_za_jivotni", "text": "Районната прокуратура във Варна започна досъдебно производство за палеж на приют за животни, съобщи агенция \"Фокус\". Имотът в местността Боровец край града е стопанисван от организацията \"Анимал хоуп Варна\", а сигнал за престъплението е подаден на 21 февруари (сряда) късно вечерта. Загинали са две кучета, а други две са тежко ранени и лекари от ветеринарна клиника се борят за живота им. От \"Анимал хоуп Варна\" спешно търсят  , защото приютът е негоден за обитаване, и  . Как да им помогнете може да видите  . Заподозреният е заплашвал членове на организацията от месеци. Те са подали повече от 10 жалби в полиция и прокуратура, пише на страницата им във фейсбук. Варненската прокуратура се опитва да установи кой е извършителят. Назначени са пожаро-техническа и ветеринарномедицинска експертиза.", "date": "2018.02.23", "title": "Прокуратурата във Варна разследва палеж на приют за животни"}
{"url": "http://clubz.bg/64618-vuchich_iskame_bylgarskoto_malcinstvo_da_se_chuvstva_v_syrbiq_kato_u_doma_si", "text": "Вучич добави още, че България и българите трудно биха намерили по-лоялни  и по-близки партньори и приятели от сърбите. \"В България виждаме приятелска държава, приятелски народ\", каза още той. Той поиска \"да оставим в миналото онова, което преди 130 години се е случило и да гледаме към бъдещето, защото сме братски народи\". Вучич обеща повече внимание към българското малцинство в Сърбия. Той говорил с Румен Радев за \"определени решения, за промотиране на българския език, по-добро финансиране на медиите на български език\". Сръбският президент отчете, че 1031 ученици учат български език. Както и че през 2017 г. Сърбия е решила проблема с 12-те учебника на български език. \"Напълно сме готови да говорим за всичко, което ще даде възможност българското малцинство да се чувства по-добре и как да му помогнем\", твърди Вучич. Той не даде конкретика обаче как смята да се разреши проблема с ограничения достъп до здравеопазване в районите на Димитровград и Босилеград.  България иска обяснения от Сърбия за задържаните лекари в Босилеград Еврокомисията вижда Сърбия и Черна гора в ЕС през 2025 г.   Вучич похвали икономическото сътрудничество между двете страни. Като отбеляза, че Сърбия поема ангажимента да довърши своята част от пътя до КПП \"Градина\" възможно най-скоро. Кабинетът забързва проекти със Сърбия \"Помолихме България пътят до София да се довърши. Знаем, че България работи много в други части на страната. Намерението ни е да модернизираме жп линията до Ниш. 270 млн. евро са отделени за електрификацията ѝ.  Интерконекторът започва да се строи, плюс газопроводът. Очакваме най-вече откъм България да идва огромното количество газ\", коментира още сръбският президент. Предвидено е общата дължина на газопровода да бъде 105 километра. Стойността на сръбския участък се оценява на около 80 милиона евро, а на българския - на 45 милиона евро. София вече получи средствата от ЕС, Белград също води преговори с Брюксел за отпускането на средства за проекта. Еврокомисията вижда Сърбия и Черна гора в ЕС през 2025 г.   Кабинетът забързва проекти със Сърбия", "date": "2018.02.23", "title": "Вучич: Искаме българското малцинство да се чувства в Сърбия като у дома си"}
{"url": "http://clubz.bg/64620-otnovo_ruski_doping_v_ponchan_tozi_pyt_v_bobsleq", "text": "Състезателката по бобслей Надежда Сергеева е дала положителна проба за допинг по време олимпийските игри в Пьончан, съобщи федерацията по бобслей на Русия с пост във фейсбук. Това е станало на 18 февруари. Отново става въпрос за лекарство за сърце - триметазидин. Сергеева е тествана пет дни по-рано, тогава пробата й е била отрицателна. Медицинският щаб на Олимпийските спортисти от Русия не й е предписвал препарата с терапевтична цел. Надежда Сергеева и Анастасия Кочержова заеха 12-о място на двойки при жените в Южна Корея. Чака се решението на Арбитражния спортен съд (КАС), който най-вероятно ще анулира всички резултати на руското дуо на игрите, а след това Международният олимпийски комитет ще спре правата на Сергеева. Отнети са бронзовите медали на руснаците в кърлинга Вчера КАС отне бронзовите медали на руската смесена двойка в кърлинга заради открития забранен препарат мелдоний в пробата на Александър Крушелницкий. Вестта за допинга в бобслея помрачи настроението в руския лагер, след като тимът на Сборная в хокея на лед при мъжете се класира на олимпийски финал за първи път от 20 години - 3:0 (0:0, 2:0, 1:0) в първия полуфинал над Чехия. Надежда Сергеева е на 30 години, това е второто й участие на зимни игри. През март 2016 г. нейна проба е дала положителен резултат за мелдоний, който през януари същата година влезе в групата на забранените вещества. През юни тя е оправдана от Руската антидопингова агенция (РАА), която е взела под внимание, че тогава все още не се е знаело за какък срок от време мелдоният се изчиства от организма, а Сергеева се е оправдала, че го приемала в края на 2015 г. Триметазидинът е забранен в спорта повече от три години. РАА предупредила спортистите да не го използват още в края на 2014 г.", "date": "2018.02.23", "title": "Отново руски допинг в Пьончан - този път в бобслея"}
{"url": "http://clubz.bg/64619-temenujka_petkova_podava_ostavka_zaradi_vryzki_s_kupuvacha_na_chez", "text": "Министърът на енергетиката Теменужка Петкова ще депозира оставката си заради връзка с купувача на активите на ЧЕЗ в България. Това се случва ден, след като стана известно, че фирмата \"Инерком груп\" на Гинка Върбакова от Пазарджик купува ЕРП-то, което държи близо 1/3 от територията на страната. Борисов приема оставката на Петкова: И вие имате приятели Петкова обяви намерението си днес в кулоарите на парламента, веднага след като в качеството си на министър отговори на парламентарните питания към нея. Тя вече е разговаряла с премиера Бойко Борисов, но се очаква и неговата резолюция за депозираната оставка - \"Да\" или \"Не\". Корнелия Нинова: Не даваме държавата на Гинка от Пазарджик Петкова призна, че познава семейството на Върбакова, по-точно съпруга на Гинка. И то от 20 години. Информация за връзката на министърката с купувача на ЧЕЗ разпространиха от БСП. Петкова обаче отрече да е била кума на сватбата на Върбакова. Иначе по отношение на самата сделка, Петкова повтори думите си от четвъртък, когато бе обявена и информацията за сделката: че България като държава не е имала намерение да изкупува активите на ЧЕЗ, за каквото настояват от левицата, както и че няма касателство по настоящатата сделка, защото изборът кой да е купувачът е на чешката страна, а процедурата е по чешкото законодателство. Гинка Върбакова от Пазарджик купува активите на ЧЕЗ в България Все пак Петкова посочи, че предстои \"тежка\" процедура по одобрение на сделката от КЕВР, Комисията за финансов надзор и Комисията за защита на конкуренцията.  Вече бе обявено, че ДАНС също започва проверка, като енергийният министър настоя тази проверка да бъде \"пълна\". Както стана ясно, \"Инерком груп\" има активи за 90 милиона лева и е на загуба, но в същото време е взела заем за сделката за 320 милиона евро. Лидерът на парламентарната група на ГЕРБ Цветан Цветанов заяви, че коалиционен съвет ще се произнесе за оставката на Петкова. Във връзка с изявлението на Волен Сидеров за сделката с ЧЕЗ, Цветанов заяви, че всяка една от политическите партии в коалицията има право на мнение. \"Затова решението, което ще вземем, ще бъде на база на Коалиционния съвет и обсъжданията, които ще направим там. Отнасям се с уважение към коалиционните ни партньори, затова вчера не реагирах на оценката по мой адрес от Волен Сидеров“, заяви Цветанов. По думите му партньорите не трябва да се обясняват по медиите. Според него основният дефицит е, че в коалицията нямат толкова време да се срещат и да обсъждат съвместната си работа.   Корнелия Нинова: Не даваме държавата на Гинка от Пазарджик Гинка Върбакова от Пазарджик купува активите на ЧЕЗ в България", "date": "2018.02.23", "title": "Теменужка Петкова подава оставка заради връзки с купувача на ЧЕЗ"}
{"url": "http://clubz.bg/64634-proval_za_biatlonistite_na_posledniq_start_v_yujna_koreq", "text": "За жалост българското участие на зимните олимпийски игри в биатлона приключи с провал в щафетата 4х7.5 км при мъжете. Нашите, в състав Красимир Анев, Антон Синапов, Димитър Герджиков и Владимир Илиев, бяха застигнати преди преди предаване на трети пост и така трябваше да прекратят участието си без да завършат. Още Красимир Анев на първия пост влезе в наказателна обиколка, а на третия пост Димитър Греджикова го направи още два пъти и не успя да предаде на Владимир Илиев на последния. Нашите 16-и в женската щафета в биатлона Титлата е за Швеция, тимът на която победи в директна битка суперфаворитите Норвегия и Германия. След вчерашния сребърен медал в женската щафета, днес мъжете на \"тре крунур\" се представиха още по-добре и завършват игрите с цели четири медала в биатлона, два от тях златни. В ски центъра \"Алпензия\" Пепе Флеминг, Йеспер Нелин, Себастиан Самулесон и Фредрик Линдстрьом бяха изключително солидни в стрелбата, като имаха нужда от едва седем допълнителни патрона и бяха единственият квартет, който не влезе в нито една наказателна обиколка. При предаването на последен пост разликата между Швеция, Германия и Норвегия бе минимална, но в първата стрелба Симон Шемп направи три грешки и по този начин двете скандинавски страни останаха да си оспорват титлата. На последна стрелба Емил Хегле Свендсен се пропука и влезе в наказателна обиколка, докато Линдстрьом имаше нужда от само един допълнителен патрон и по този начин финишира с 55 секунди преднина пред Свендсен, за да донесе титлата на Швеция.  Бронзовият медал остана за щафетата на Германия. А след като финишира, Красимир Анев отново повдигна въпроса за неособено добрата обстановка в българския отбор пред екипа на БНТ. Той тренира отделно от останалите. Анев се извини на спортните фенове в България за представянето си и отказа да коментира детайли.", "date": "2018.02.23", "title": "Провал за биатлонистите на последния старт в Южна Корея"}
{"url": "http://clubz.bg/64622-gotvachyt_na_putin_li_e_gotvil_atakata_v_siriq_video", "text": "Олигархът Евгений Пригожин, наричан \"готвача на Путин\" и смятан за човека, който контролира убитите на 7 февруари в Сирия руски наемници, е бил в постоянни контакти с Кремъл и представители на режима в Дамаск в дните и седмиците преди и след нападението. Това съобщи в. \"Вашингтон пост\", като се позова на данни на американското разузнаване. То прихванало комуникации на Пригожин. В тях той съобщава на висш сирийски представител, че си е   от неназован руски министър да задейства   идея, която ще бъде осъществена в началото на февруари. Разузнаването на САЩ смята, че Пригожин почти със сигурност контролира руските наемници, сражаващи се в Сирия на страната на сирийския президент Башар Асад. Те са служители на Частната военна компания (ЧВК) на Вагнер. В нея има крайни националисти и ветерани, някои от които са участвали в конфликта в Украйна. Убитите в Сирия руснаци наети от готвача на Путин? Данните на службите дават допълнителна информация за инцидента, за който всички страни съобщават съвсем малко. Пентагонът дава неголеми подробности, а Москва постоянно променя цифрите. Американските разузнавателни агенции отказаха коментар. Това, което се знае, е, че атаката е най-голямото предизвикателство към американското военно присъствие в Източна Сирия, след като екипи за специални операции от САЩ започнаха да се разполагат там през 2015 г. в подкрепа на местните им съюзници в борбата срещу терористичната групировка \"Ислямска държава\". Случаят повдига също така въпроси за продължаващото американско сътрудничество в Сирия с Русия, която е главната опора на Асад в гражданската война. Висш чиновник от администрацията във Вашингтон, пожелал анонимност, описа инцидента като \"тревожен\". Той допълни, че   от нещо, което според него е операция  . В момента американските и подкрепяните от Русия сили на Асад са разделени само от една линия от няколко километра в Източна Сирия. Първите не могат да минават на изток от река Ефрат, а вторите - на запад. През последните години американски и руски военни представители поддържат почти всекидневни контакти по телефона, за да гарантират, че техните бойни самолети и сухопътни сили няма да се сблъскат едни с други. Блумбърг: Над 200 руски наемници са убити от американците в Сирия (ВИДЕО) Инцидентът стана през нощта на 7 срещу 8 февруари. Тогава централата на американските войски и сирийските им съюзници, разположена близо до стратегическо петролно находище на няколко километра източно от Ефрат и до град Дейр аз Зур, бе нападната от проправителствени сили, наброяващи между 300 и 500 бойци. Американците бързо дадоха безмилостен отговор, като използваха бойни самолети и хеликоптери AC-130 и \"Апачи\". Три часа по-късно нападателите се оттеглиха, като според американското военно командване са дали близо 100 убити. Нямаше съобщения за жертви сред американците и съюзниците им от Сирийските демократични сили (СДС).  В изявленията си след атаката Пентагонът повтаря, че все още извършва разследване и не е излязъл със заключение за самоличността на нападателите. Министърът на отбраната Джеймс Матис нарече инцидента \"объркващ\" и заяви, че  защо проправителствени сили са преминали река Ефрат и са обстрелвали централата на СДС и американските военни, за която се знае, че се намира там. 100 войници на Асад убити при атака от въздуха   Руското правителство категорично отрича да е замесено. След атаката от Министерството на отбраната в Москва само заявиха, че \"отряд на проправителствена милиция\" извършва \"наблюдение и проучване\" на дейността на бунтовническа групировка -  вероятно \"Ислямска държава\", която обстрелва позиции на правителствените сили. Милицията нямала намерение да атакува базата на СДС, твърди Русия и обвинява на свой ред американската армия, че е извършила с нищо непредизвикано нападение срещу отряда. От Москва казаха също, че милицията не е информирала руската оперативна група за намеренията си за следене. Това гласи съобщение на ТАСС. В. \"Комерсант\" цитира военен представител - че руското военно командване в Сирия разглеждало инцидента като  . Москва призна за убити в Сирия. Но не казва колко Но след като руски и американски медии започнаха да пишат, че повечето загинали са наемници от Русия, говорителката на външното министерство в Москва каза, че  . В ново изявление от 20 февруари ведомството призна, че   и че на ранените  . В него обаче става дума за \"руски граждани, заминали там по своя воля и с различни цели\" и че \"не е работа на МВнР да оценява правоспособността и законността на такива техни решения\". Русия призна, че много от нападателите, сред които има военнослужещи от редовната сирийска армия, са били наемници. Прихванатите от американското разузнаване съобщения не само покават, че Евгений Пригожин е лично замесен в подготовката на атаката, но и че я е обсъждал с висши сирийски представители. Сред тях е министърът на президентските дела Мансур Фадлала Азам. В кореспонденция от 24 януари Пригожин казва, че предния ден си е гарантирал разрешението на неназован руски министър да действа   с идея, която очаква решение от сирийското правителство. На 30 януари олигархът  за Асад,  . Според доклад на разузнаването той също така получил уверения от министър Азам, че ще му бъде платено за свършената работа. 2500 руски наемници има в момента в Сирия Американските доклади отбелязват зачестилите контакти между Пригожин и представители на Кремъл през същия период. Сред тях са шефът на президентската администрация Антон Вайно и заместникът му Владимир Островенко. Съдържанието на тези разговори обаче не е известно. Комуникациите продължили до 5 февруари и били подновени в деня след атаката край Дейр аз Зур. Американските спецсили в базата и разузнаването от въздуха забелязали готовите за нападение сили да се мобилизират западно от Ефрат най-малко седмица по-рано, твърдят Джеймс Матис и ген.-лейтенант Джефри Хариган, шеф на Централното командване на ВВС на САЩ. Тогава те уведомили руснаците и предупредили, че базата ще се отбранява сама. Запитан през миналата седмица какви са били разговорите, Хариган отговори само, че са били \"професионални\". Според Матис в нощта на нападението , и казаха на американците, че . Хариган допълни, че когато нападателите започнали да атакуват базата с танкове и артилерия, американците нанесли ответен удар. На 18 февруари, при завръщането му от Европа, репортери попитаха Матис дали руското правителство носи отговорност за гражданите си, сражаващи се по договор като наемници в Сирия. Правителството в Дамаск на няколко пъти заплаши да използва сила, за да гарантира изтеглянето на американските сили от Сирия. Русия, макар да влезе в трудно партньорство със САЩ с цел избягване на сблъсъци, също осъди това присъствие като незаконно Според Кремъл Вашингтон, за разлика от Москва, не е получил разрешение от правителството на Асад. По данни на американското министерство на финансите Евгений Пригожин притежава руската компания \"Евро Полис\". Според петербургския сайт \"Фонтанка\" през 2016 г. тя сключила сделка със сирийското правителство да получи дял от 25 на сто от петрола и природния газ, произвеждани на териториите, от които е изтласкана \"Ислямска държава\". Повечето от тези находища се намират от източната страна на Ефрат. Там бойците от СДС, подкрепяни от американските сили, постигат успехи срещу джихадистите. Свързаната с Пригожин ЧВК на Вагнер, изглежда, осигурява сухопътни сили за постигането на целта, като работи по договор с правителството в Дамаск. Използването на ЧВК на Вагнер в операции като тази на 7 февруари показва доколко частните наемнически групи са свързани с руските военни усилия в Сирия и навсякъде другаде. Същевременно те позволяват на Кремъл официално да отрича участието си, изтъква Майкъл Карпентър - бивш чиновник от Пентагона и Белия дом, работил в администрацията на президента Барак Обама по въпросите на политиката към Русия. Самият Пригожин направи така, че е незаменим за Кремъл, каза Андрю Уайс - експерт по Евразия от Фондацията за международен мир \"Карнеги\": Блумбърг: Над 200 руски наемници са убити от американците в Сирия (ВИДЕО) 100 войници на Асад убити при атака от въздуха Москва призна за убити в Сирия. Но не казва колко 2500 руски наемници има в момента в Сирия", "date": "2018.02.23", "title": "Готвачът на Путин ли е готвил атаката в Сирия? (ВИДЕО)"}
{"url": "http://clubz.bg/64604-speshna_sreshta_v_parlamenta_za_koalicionnite_skyrcaniq", "text": "На спешна среща за смазване на \"скърцанията\" в управляващата коалиция се събраха в парламента лидерът на \"Атака\" Волен Сидеров, на НФСБ Валери Симеонов и зам.-председателят на ГЕРБ и председател на парламентарната група на партията Цветан Цветанов. Лидерът на ВМРО Красимир Каракачанов отсъства. Тя идва само ден след като Сидеров обвини Цветанов в опити за всяване на разкол в коалицията \"Обединени патриоти\", партньор на ГЕРБ в управлението. Сидеров посочи, че в коалицията има \"скърцания\", които той се опитвал да изглади, но Цветанов и новоизлюпеният политик - вицепремиерът Симеонов, играели ва банк. Сидеров обвини Цветанов за разкола ала \"реформатори\" сред \"патриотите\" От седмици Симеонов обикаля телевизионните студиа и се оплаква от колагите си от ВМРО, които провеждали агресивна медийна политика и така се чувал само техният глас, но не и този на НФСБ. Вицепремиерът нападна и лидера на \"воеводите\" Каракачанов за предложението му за референдум за Истанбулската конвенция и се отрече от думите на Сидеров, че ако тя бъде ратифицирана, ОП ще напуснат управлението. На влизане в парламента Валери Симеонов се спря за кратък коментар. На подхвърлянията на Сидеров да си сменят управленските места - вицепремиер и председател на парламентарна група, Симеонов посочи: Вицепремиерът посочи, че не иска смяната на Сидеров като лидер на ПГ. ", "date": "2018.02.23", "title": "Спешна среща в парламента за коалиционните \"скърцания\""}
{"url": "http://clubz.bg/64610-389_kg_kokain_v_ruskoto_posolstvo_v_arjentina", "text": "Шестима заподозрени наркотрафиканти бяха арестувани в Русия и Аржентина, предаде Ройтерс. Причина са 389 килограма кокаин, открити в 16 куфара в руското посолство в Буенос Айрес. При това не къде да е, а в училището на територията на дипломатическия комплекс, уточнява Нюз.ру. Дрогата била намерена още през 2016 г., но за това стана ясно едва сега. Заради находката била предприета съвместна полицейска операция, продължила повече от година. Разследването започнало след обаждане на руския посланик Виктор Коронели през декември 2016 г. Дипломатът съобщил на властите в Буенос Айрес, че трафиканти се опитват да вземат куфарите с кокаин от мисията и да ги изпратят зад граница с дипломатически полет. Тогава започнала безпрецедентна аржентинско-руска операция. Наркотикът бил подменен с брашно. \"Поставено бе устройство за следене в багажа, който щеше да бъде изпратен за Русия - тя бе крайната дестинация\", заяви аржентинската министърка на сигурността Патрисия Булрич. Куфарите престояли в училището почти година. В края на 2017 г. те били изпратени в Русия под контрола на агенти под прикритие. На 21 февруари били арестувани двама аржентински граждани. Единият от тях е 35-годишен старши полицейски инспектор на име Иван Близнюк, потомък на руски имигранти. Той следвал в Москва, където завършил две висши образования. Първото е руски език и литература, а второто - патрулиране и обществена сигурност. След това отишъл в Санкт Петербург, където в Университета на МВР специализирал криминално профилиране и тероризъм. Близнюк бил задържан на летище \"Есейса\" в Буенос Айрес при завръщането му от Рим. Другият аржентинец работил в руското посолство, но преди време напуснал. Четири ареста са извършени в Русия. Двама от задържаните там - Александър Чикало и Али Абянов, са бивши служители на посолството в Буенос Айрес, където отговаряли за логистиката. Все още се укрива един от главатарите на мрежата, каза Булрич. По данни на АП той е известен само като К. и вероятно се укрива в Хамбург, Германия.", "date": "2018.02.23", "title": "389 кг кокаин в руското посолство в Аржентина"}
{"url": "http://clubz.bg/64613-korneliq_ninova_ne_davame_dyrjavata_na_ginka_ot_pazardjik", "text": "Лидерът на БСП Корнелия Нинова излезе днес с остра декларация срещу продажбата на активите на електроразпределителното дружество ЧЕЗ, което държи близо 1/3 от територията на страната на никому известната Гинка Върбакова от Пазарджик. Нинова заяви, че това е въпрос на национална сигурност и постави няколко въпроса към премиера Бойко Борисов и посочи, че той е лично отговорен за сделката. Призова и всички институции да направят проверки откъде малката фирма на Върбакова \"Инерком груп\" е извадила огромните 320 милиона евро, за да закупи активите на чешкото дружество, което генерира близо 1.8 милиарда лева оборот. И настоя \"категорично\" Борисов, \"между две вечери\", да дойде в парламента и да отговори на въпросите: Има ли правителството информация за тази сделка и какво е отношението на Борисов по нея.  Ако имало информация, значи ставало дума за \"паралелна държава\" и \"паралелен премиер\", посочи лидерът на БСП. Ако обаче министър-председателят не знаел нищо за сделката, значи изобщо нямаме министър-председател, а в добавка това било показателно за отношението на чешкото правителство към българското, посочи още Нинова.  Лидерът на БСП призова президентът Румен Радев да се намеси, защото енергийната мрежа е част от националната сигурност на държавата и била в неговите правомощия. Призова и омбудсманът Мая Манолова да излезе с позиция, защото ЕРП-то обхваща 2 милиона  домакинства, които ще бъдат засегнати от продажбата. Гинка Върбакова от Пазарджик купува активите на ЧЕЗ в България Накрая Нинова призова всички партии за обединение по темата, защото тези 2 милиона домакинства са български граждани, без оглед на политическите им пристрастия и на това за коя партия са гласували на парламентарни избори. \"Г-н Сидеров къде сте, вие сте партньори в това правителство и не бих искала да споменавам какво сте говорили Патриотите от тази трибуна за ЧЕЗ, но все пак ваши са думите, че с едни добри адвокати ще изгоните ЧЕЗ от България“, заяви Нинова. Тя припомни, че БСП се е възпротивила още при приватизацията на ЕРП-ата по време на кабинета \"Сакскобургготски\", когато бяха продадени 67% от тях, а останалите 33% - при първия кабинет \"Борисов\". За трети път този ден на бившия енергиен министър и председател на ресорната комисия в народното събрание Делян Добрев му се наложи да коментира сделката. Делян Добрев разви хипотеза за смяна на \"Атака\" с \"Воля\" Става въпрос за вечеря с евролидери в Белгия, състояла се в замъка \"Хертохинедал\" край Брюксел. Премиерът е в белгийската столица по покана на министър-председателя на Белгия Шарл Мишел. Днес Симеонов бе в парламента, за да присъства на обсъждането на законови изменения, свързани с ремонтите на оградата по границата с Турция, която е негово \"отроче\". Неизбежно бе попитан за сделката за активите на ЧЕЗ. А отговорът бе, че  На ход е Комисията за защита на конкуренцията, която трябва да даде зелена светлина за продажбата. Купувачът на българските активи на ЧЕЗ беше избран от държавната чешка компания. Комисията за енергийно и водно регулиране (КЕВР) също ще даде оценка на сделката, свързана с капацитета на избрания купувач. Целият процес може да отнеме половин година.  През лятото изтичат тригодишните инвестиционни планове на трите ЕРП-ата у нас и те ще трябва да представят в КЕВР новите си планове за периода 2018-2021 г. Тогава и новият собственик - \"Интерком груп\", ще трябва да представи своята бизнес стратегия.  Лидерът на \"Атака\" Волен Сидеров подкрепи опозицията в лицето на Нинова, като отбеляза, че е нужна основна проверка на сделката и изчистване на всякакви съмнения. Според него с проверката трябва да се заемат прокуратурата и новото антикорупционно бюро. Финансовият министър Владислав Горанов също коментира темата след краткото си участие в днешния парламентарен контрол. Според него това си е сделка между частни субекти (ЧЕЗ е държавна компания - б.р.), и е работа на регулаторите - КЗК и КЕВР - да си свършат работата. Той и не намери проблем в това, че Волен Сидеров е съгласен с Нинова. И коментира предложението на лидера на \"Атака\" - държавата да купи ЧЕЗ, така: Делян Добрев разви хипотеза за смяна на \"Атака\" с \"Воля\"", "date": "2018.02.23", "title": "Корнелия Нинова: Не даваме държавата на Гинка от Пазарджик"}
{"url": "http://clubz.bg/64606-nadziratelite_otnovo_na_protest_utre_trygvat_kym_sofiq", "text": "Днес отново надзиратели и съдебни охранители излязоха на протест пред Софийския затвор, а също в Ловеч, Бобов дол, Пловдив, Шумен, Варна и др. Само преди два дни те бяха предшествани от \"открити събрания\" на синдикатите пред съдебните палати в големите градове. Недоволството им е от края на 2017 г., но се засили, след като премиерът Борисов прие МВР синдикатите след сходни протести и увеличи бюджета, който и без това е над 1 млрд. лв., с още 100 милиона. Надзирателите на протест: един пази 100 осъдени (ВИДЕО+СНИМКИ) Хората от двете сходни дирекции ГДО и ГДИН - и двете са под шапката на Министерството на правосъдието, а не на МВР - искат 3 неща: Пред Клуб Z при протестите преди седмици служител каза, че вече стартовата разлика между тях и МВР за постъпващ служител е 200 лв. в заплатата. И съдебна охрана на протест след надзирателите Утре е насрочен национален протест, като лъчове от страната ще се насочат към София. И съдебна охрана на протест след надзирателите", "date": "2018.02.23", "title": "Надзирателите отново на протест. Утре тръгват към София"}
{"url": "http://clubz.bg/64607-i_dans_shte_proverqva_kupuvacha_na_aktivite_na_chez_v_bylgariq", "text": "За втори път днес депутатът от ГЕРБ и председател на парламентарната енергийна комисия Делян Добрев взема на прицел бъдещия собственик на най-голямото енергоразпределително предприятие в България - активите на ЧЕЗ. Преди ден стана известно, че българската \"Инерком груп\" е купувачът. Отчетите й в Търговския регистър показват твърде мижава бизнес дейност. Продажбата на най-голямото \"ЧЕЗ електроразпределение България\", \"ЧЕЗ електро\" и \"ЧЕЗ трейд\" - и трите с оборот от около 1.8 млрд. лева, започна преди година. Делян Добрев разви хипотеза за смяна на \"Атака\" с \"Воля\" След като в сутрешния блок на Нова телевизия Добрев обърна внимание на сделката, продължи и в парламента. Попитан дали е възможно фирмата да купува ЧЕЗ със заем, депутатът посочи: \"Необяснимо е фирма с 90 млн. активи, която е на загуба, да вземе заем за 300 млн. евро.“ Гинка Върбакова от Пазарджик купува активите на ЧЕЗ в България \"Не мога да го разбера. Това би означавало, че всеки в България може да си регистрира фирма и да купи ЧЕЗ“, каза още Делян Добрев. Предстои сделката да получи одобрението на българската Комисия за защита на конкуренцията, а и КЕВР ще я обсъди. Гинка Върбакова от Пазарджик купува активите на ЧЕЗ в България", "date": "2018.02.23", "title": "И ДАНС ще проверява купувача на активите на ЧЕЗ в България"}
{"url": "http://clubz.bg/64602-dryj_se_korupciq_gerb_te_gazi", "text": "Така с ирония депутатът от БСП и член на правната комисия Крум Зарков обрисува фарса с ремонта на прясно приетия антикорупционен закон - гордостта на ГЕРБ. С новите текстове на практика се дава възможност на общинските съветници, общо около 6000 души в цялата страна, да изпадат в състояние на конфликт на интереси и през следващите две години. Къде има най-много недействителни гласове за общински съветници? С антикорупционния закон, приет окончателно през януари, се   Освен това представителите на общинските съвети по новите правила трябваше да се разделят с участието си във фирми или качеството си на еднолични търговци, ако дружеството, в което са, има сключени договори с общината, в която са избрани, или с дружества и предприятия на въпросната община, ако възнамеряват да изкарат пълните си мандати. Имаше и срок за декларирането на промени в статута им -  23 февруари, т.е. днес. БСП: Всички депутати са в конфликт на интереси Депутатите от ГЕРБ и \"Обединени патриоти\" обаче внесоха експресно тази сряда промени в описаните срокове -  Това значи отлагане до приключване на сегашните мандати на местната власт - следващите редовни избори за кметове и местни парламенти са през есента на 2019 година. За това настояха и от Националното сдружение на общините в България с мотива, че не може по средата на мандата да се налагат нови рестрикции за местните парламентаристи. И дадоха прословутия вече пример с доктор общински съветник, който има практика в общинско помещение, сключвайки договор с общината. А за да замаже депутатския гаф, новосформираният орган за борба с корупцията излезе със становище, че въпреки че няма все още одобрени образци на декларациите за конфликт на интереси, няма пречка засегнатите лица да опишат такива в свободен текст. Пеевски сам поискал становище в конфликт на интереси ли е  От левицата обаче възразиха, че с удължаването на срока ГЕРБ няма да пребори корупцията. Единственият ефект, който ще се постигне, е, че настоящите и бъдещите местни парламентаристи просто ще излязат от бордовете на дружествата и ще прехвърлят на доверени лица собствеността. Като цяло дебатите бяха вяли, но се оживиха в момента, в който Кирилов предложи измененията да бъдат подложени директно и на второ четене, т.е. да бъдат приети окончателно само в рамките на едно заседание. От левицата обаче възразиха, че искат да внесат предложения между първо и второ четене в 3-дневен срок. Последваха процедурни боричкания имат ли право, след като дебатите вече са приключили, тък като по правилник предложения могат да се правят само по време на дискусиите. В крайна сметка бе прието изменението да бъде гласувано в две четения. И естествено управляващите го приеха. БСП: Всички депутати са в конфликт на интереси Пеевски сам поискал становище в конфликт на интереси ли е ", "date": "2018.02.23", "title": "\"Дръж се, корупция, ГЕРБ те гази!\""}
{"url": "http://clubz.bg/64612-kuinsi_djouns_izvinqvam_se_nauchih_si_uroka", "text": "84-годишният музикален продуцент и композитор Куинси Джоунс призна, че е сгрешил с поредицата от „глупави“ коментари, които направи в две интервюта по-рано този месец, съобщава списание „Ролинг Стоун“. Той нарече „Бийтълс“  , отрече таланта на Тейлър Суифт, обяви Майкъл Джексън за  и хвърли още куп спорни твърдения и безспорни абсурди за Елвис Пресли, Марлон Брандо, Мерилин Монро, Иванка Тръмп… Куинси признава, че близките му са организирали  , за да го накарат да се извини, и твърди, че вече  . В туитър звездата обяснява: По време на неотдавнашните си интервюта Куинси засегна и важни въпроси като желанието си да се бори с расизма и сега се извини, че коментарите му по адрес на негови колеги отнеха значението на тези теми. Куинси завършва поста си в туитър с извинения към всички, които е обидил, и с благодарности към семейството си, което го накарало да осъзнае, че е сгрешил: Накрая Куинси Джоунс се е подписал така:", "date": "2018.02.23", "title": "Куинси Джоунс: Извинявам се, научих си урока"}
{"url": "http://clubz.bg/64608-siderov_cvetanov_e_bil_samo_komsomolec_ne_komunist", "text": "Така лидерът на \"Атака\" и на ПГ на \"Обединените патриоти\" Волен Сидеров посрещна вълната журналистически въпроси след продължилата час и половина среща между него, вицепремиера и съпредседател на ОП Валери Симеонов и дясната ръка на Борисов - лидера на ПГ на ГЕРБ Цветан Цветанов. Спешна среща в парламента за коалиционните \"скърцания\" Цветанов и Сидеров влязоха в остри пререкания през последните дни, затова срещата бе видяна като опит да се облекчи напрежението в управляващата коалиция, покачило се особено след няколко конфликтни за двете формации теми от последните седмици. Валери Симеонов не коментира - той си тръгна само с думите \"объркан съм\" към журналистите. Сидеров обвини Цветанов за разкола ала \"реформатори\" сред \"патриотите\" Какво показа не стана ясно заради тълпата журналисти, затова той поясни - стиснали си ръцете със Сидеров. На въпрос как прави това, след като лидерът на \"Атака\" го нарече \"бивш комунист от МВР\", Цветанов отсече: Волен пък се пошегува: И заяви, че се надява по-често да има такива работни срещи, да се обсъждат проблемите и така ще е по-добре в коалицията. И продължи към залата. Цветанов остана, за да отговори на въпросите. И разказа как вчера се срещнали със Сидеров на \"прекрасното мероприятие - завръщането на Вежди Рашидов\" (\"Завръщане\" е озаглавена изложбата на бившия министър на културата и депутат от ГЕРБ Рашидов, открита снощи в галерия \"Сан Стефано\" - бел.ред.). И се уговорили да пият едно кафе днес. Валери Симеонов пък дошъл да слуша втора точка в залата днес и така попадна на тях в кабинета на Сидеров. \"Ако Истанбулската конвенция бъде приета, ще има сътресения\" Двамата не коментирали Истанбулската конвенция. Сидеров отказа да потвърди дали ултиматумът на \"Обединените патриоти\" срещу конвенцията важи и дали наистина биха излезли от коалицията при ратифицирането й. Сидеров обвини Цветанов за разкола ала \"реформатори\" сред \"патриотите\" \"Ако Истанбулската конвенция бъде приета, ще има сътресения\"", "date": "2018.02.23", "title": "Сидеров: Цветанов е бил само комсомолец, не комунист"}
{"url": "http://clubz.bg/64591-opoziciq_na_kakvo_tochno_e_bsp_che_ne_razbiram", "text": "Народното събрание гласува оставката на Валери Жаблянов, който направи доста скандални изказвания в защита на заличаването на българските елити и интелигенция по време на Народния съд през 1945 г. Цялата партия БСП го подкрепи, като даже се изнесе от пленарната зала. По онова време елит и интелигенция до голяма степен е било едно и също, сега не е така. Имаме си елит, чиито представители са известни основно заради това, че са известни. Опитах се да намеря връзка или поне прилика между тогавашния и сегашния елит. С приликите, признавам си, не се справих. Но намерих връзка - Народния съд. Естествено че, като премахнеш стожерите на обществото, то ще рухне напосоки. Единственото прогресивно нещо, в което партията майка има значителен принос, е прогресивната деградация на обществото. Погрижили са се още преди време - та нали са със 125-годишен политически стаж. Още се хвалят с него, ама политически не означава непременно демократичен – а точно тук започват проблемите с неориентираната ни стара партия. Лидери се сменяха, но партията си остана разделена идеологически. Искаме ли демокрацията, не я ли искаме... Абе, май си беше по-добре при Бай Тошо... Но... всичко е точно за Борисов Ако днес и други социалисти наред с Валери Жаблянов смятат, че Народният съд е бил необходим и неизбежен, то и те не са разбрали плуралистичната същност на демокрацията, която позволява съжителството на различни възгледи без оръжие. За съжаление в кюпа на тези \"други\" днес попада цялата БСП. Първоначално партията се опита да се разграничи от думите на Жаблянов, като посочи, че не са били съгласувани с ръководството. Оказа се обаче, че им е пречела не същността на казаното, а самоинициативата на Жаблянов. Традицията надделя... Точно това обаче плаши хората и ако БСП успя да спечели доверието на едни заради кампанията срещу Истанбулската конвенция, то с поведението си по случая \"Жаблянов\" изгуби доверието на други. Най-същественото (нарочно) е невидимо за очите Вероятно в БСП си мислят, че така показват \"твърда ръка\", подкрепа за своите. Отстрани обаче нещата не изглеждат така. Това закостеняло партийно единодушие лишава партията от вътрешен коректив и позволява духът на безнаказаността да си броди свободно из \"Позитано\" 20. Заслепени от собствените си исторически възгледи, БСП не виждат страха на хората, че дойдат ли на власт - отърване няма. Да не се чудят после защо Бойко Борисов продължава да бъде по-предпочитан. Той поне оставки подава. БСП не само не се модернизира, но и се самоизолира. Опълчи се и на ПЕС (Партията на европейските социалисти) по повод на Истанбулската конвенция и отново се разграничи от своите европейски дружки. Това няма да се отрази добре на партията и в национален мащаб. Вече си имаме една партия, която хем е консервативна, хем иска повишаване на пенсиите - ВМРО, само че тя е и \"патриотична\" на всичкото отгоре. Лидерът ѝ Красимир Каракачанов е одобряван от хората и не провокира омраза, в което Корнелия Нинова е добра. Тя успя да поляризира и самата БСП в оценките за себе си. Пак по традиция... И така БСП се озова сама срещу всички – ех, че мъченици. Сами обаче отидоха в ъгъла. На следващите избори, дори и да вземат да спечелят първо място, с коя партия ще потърсят коалиция? С “либералната“ ДПС или с “фашизираната десница“, както се изказа самият Жаблянов? Кой ще иска да си играе на демокрация с червен етикет на челото. Инатът на БСП напомня за миналия век, но не и на основна опозиционна партия в условията на демокрация. Опозиция на какво точно е БСП? Ей това не го разбрах. ----- Марая Цветкова иска връстниците й да се интересуват от политика Най-същественото (нарочно) е невидимо за очите Марая Цветкова иска връстниците й да се интересуват от политика", "date": "2018.02.23", "title": "Опозиция на какво точно е БСП, че не разбирам?"}
{"url": "http://clubz.bg/64609-chudo_bez_stalin_pred_pametnika_na_syvetskata_armiq_snimki", "text": "По традиция днес пред Паметника на Съветската армия в София бе отбелязан денят на защитника на отчеството. По времето на СССР на днешния ден се отбелязваше празникът на Съветската армия, който бе преформатиран след краха на комунизма. Организатор на събитието отново бе руското посолство. То бе уважено от представители на БСП, \"Атака\", АБВ и от русофилски организации. . За разлика от минали години обаче този път отсъстваха обичайните за такива случаи портрети на Сталин и червени знамена със сърп и чук. БСП прекръсти Деня на защитника на отечеството в Ден на Съветската армия (СНИМКИ) В близост до паметника бяха разположени оръдия, които произведоха салюти. Те обаче не бяха в чест на деня на отечеството, а по повод посещението на сръбския президент Александър Вучич у нас. Днес той ще има среща с президента Румен Радев.  ", "date": "2018.02.23", "title": "Чудо! Без Сталин пред Паметника на Съветската армия (СНИМКИ)"}
{"url": "http://clubz.bg/64614-kak_umishleno_satanizirat_evropa", "text": "Във Великобритания вече шият дрехи от човешка кожа, всеки може да си поръча - има и сайт. „Новината“ е тиражирана от десетки онлайн медии в Грузия. В Германия гей браковете вече са задължителни - няма не искам. Тази „новина“ пък се появява редовно в медии в България. Европа нарочно ни маха визите, за да ни вземе младите хора - има даже план за затриването ни. Този замисъл е „разкрит“ от издания в Украйна. Какво е общото между тези истории ли? Поне две неща. Първо, ако проследим пътя на тези твърдения, ще установим, че следата винаги стига до руски източници. И второ, посланието на дезинформационната кампания е срещу Европа - целта е хората да бъдат наплашени и обезверени, да намразят Европейския съюз и да намерят комфорт в добре познатата стара орбита на Москва. Е, има и още нещо общо между цитираните заглавия - че са измислици. Антизападните медийни кампании в различни държави от бившия социалистически лагер и от бившия СССР много си приличат. Формално руски организации или фирми не притежават забележима част от медиите, но прокремълското съдържание успява да достигне до значителна част от публиката. Свидетелствата за това идват от медийни експерти от различни държави, част от проекта на софийския Център за изследване на демокрацията за руското медийно влияние в страните от Черноморския регион. „В Грузия това се прави от два типа медии - открито проруски или антилиберални медии, които се обявяват за патриотични. Но и двата типа разпространяват едни и същи новини и послания“, казва Тамар Кинцурашвили от Фондацията за развитие на медиите в Тбилиси. Дава и примери: създадената в Тбилиси с американска помощ микробиологична лаборатория на името на сенатор Ричард Лугър разработва специален вирус, който да погуби Грузия; влезе ли страната в НАТО, Турция ще нахлуе на грузинска територия; Западът натиска Тбилиси да въведе хомосексуалността, каквото и да означава това. Т.нар. патриотични медии са основен проводник на подобни „новини“. В Украйна също никой не се наема директно да хвали Путин или пък да убеждава хората колко е хубав животът в Русия. Не, целта е да бъде отнета вярата в европейския път - Европейският съюз ще донесе мизерия на Украйна, изискваните от Брюксел реформи умишлено тласкат страната към банкрут, всички са корумпирани, няма смисъл от усилия. „Те никога не казват, че Путин е добър или че трябва да се откажем от Крим. Но подклаждат разделенията в обществото и очевидно искат да се избием помежду си“, казва Роман Шутов от „Телекритика“ в Киев. Макар и с някои регионални нюанси, собствеността върху медиите не играе решаваща роля в нито една от изследваните страни - това е най-слабо използваният инструмент. „По-скоро наблюдаваме ангажиране на по-широка общност от създатели на съдържание и издатели - агрегатори за новини чрез RSS, малки сайтове, блогъри, журналисти, влиятелни имена в социалните мрежи, тролове“, казва Тодор Галев от Центъра за изследване на демокрацията. Третият инструмент е да се използват фирми, които не са медии, но имат някаква връзка с руска собственост или с бизнеси, чиито приходи зависят от руски компании - най-често става дума за пиар и маркетинг агенции. По данни от изследването през 2016 г. оборотите на медийни компании с руска собственост в България не достигат и 400 хиляди евро, докато оборотите на немедийни фирми, обвързани чрез акционери или дъщерни компании с руска собственост, възлизат на почти 25 милиона евро. Най-голям дял от антизападните публикации са свързани с идентичността. Накратко: Западът иска да ни направи гейове и да разруши традициите ни. В Грузия подобни заглавия се появяват най-често в медии, чието финансиране е свързано с руски фирми. В Украйна спонсорите са местни олигарси, чието забогатяване е зависело от Москва. В България връзките водят най-често до енергийния сектор. В деня, в който бяха представени тези данни, Словакия също се отказа от ратификацията на Конвенцията за превенция и борба срещу насилието над жени и домашното насилие, известна като Истанбулската конвенция. И там обществото бе подложено на истерична кампания с лъжи за узаконяване на третия пол, гей браковете и т.н. И там „патриотичното“ бе противопоставено на „европейското“. Твърде познато... \" \"", "date": "2018.02.23", "title": "Как умишлено сатанизират Европа"}
{"url": "http://clubz.bg/64599-protest_v_bukuresht_v_zashtita_na_shefkata_na_antikorupciq", "text": "Около 2000 души според румънските медии излязоха на протест в центъра на Букурещ и в други големи градове, след като министърът на правосъдието Тудорел Тоадер обяви, че е започнал процедура по отстраняването на шефката на антикорупционната агенция Лаура Кодруца Кьовеши, предаде Франс прес. Министърът твърди, че директорката на Националната дирекция за борба с корупцията е нарушила конституцията и е навредила на имиджа на страната в чужбина. Според румънските закони президентът е този, който ще вземе решението за съдбата на Кьовеши. Клаус Йоханис, който е десноцентрист и чиито отношения с правителството са обтегнати, винаги е защитавал Кьовеши, която е на поста си от 2013 г. В изявление той припомни, че на няколко пъти е казвал, че е доволен от работата на антикорупционната дирекция и че поддържа все още тази гледна точка. Опозиционните десноцентристки партии поискаха пък оставката на Тоадер, обвинявайки го, че е застанал на страната на престъпници. В доклад от 30 страници днес министърът обвини Кьовеши, че има авторитарно държание, че се е месила в разследванията, водени от нейни подчинени, че е критикувала проектозакони за правосъдието в интервюта за международни медии. Той каза, че тези критики са засегнали по един необратим начин имиджа на Румъния. Тоадер визира проектозакон за съдебна реформа, приет в края на 2017 г. от парламента, но критикуван от Европейската комисия и от няколко западни столици, които се опасяваха, че той ще накърни независимостта на магистратите. Няколко членове от този проектозакон бяха обявени за неконституционни, предава БТА. Самата Кьовеши каза през миналата седмица, че атаката срещу нея е атака срещу съдебната институция, подета от обвинени или осъдени хора, които според нея искат да дискредитират антикорупционната дирекция. Мандатът на Кьовеши изтича през април 2019 г.", "date": "2018.02.23", "title": "Протест в Букурещ в защита на шефката на антикорупция"}
{"url": "http://clubz.bg/64596-milan_priklyuchi_uchastieto_na_ludogorec_v_evropa", "text": "\"Лудогорец\" отпадна от турнира Лига Европа след загуба и във втория мач от 1/16-финалите срещу гранда \"Милан\" - 0:1 на стадион \"Сан Сиро\". Общият резултат от двете срещи е 0:4. \"Милан\" укроти \"Лудогорец\" Фабио Борини вкара единствения гол в 21-вата минута, като засече топката след пробив и центриране на Патрик Кутроне отляво. \"Орлите\" се представиха добре, те отстъпиха пред съперник, който на този етап ги превъзхожда. На почти празния си стадион \"Милан\" игра толкова, колкото да му позволи да спечели минимално и да продължи в следващата фаза. Днес \"росонерите\" бяха без някои от титулярите си, треньорът Дженаро Гатузо даде шанс на млади футболисти и резерви. Отново може да се направи изводът, че \"Лудогорец\" два месеца не е играл официални срещи - за разлика от \"Милан\". Това пролича. Отделно разликата в нивото между Серия А и Първа лига е значително. Италианският колос, който страда през последните години, но си остава марка, не подцени българския си съперник. Видно е, че отборът ще опита да спечели турнира, тъй като това е по-лесният начин да се добере до Шампионската лига от следващия сезон, отколкото от първенството си. \"Лудогорец\" вече се настройва само за родния шампионат, където го чака тежка битка с ЦСКА-София. Като цяло тимът заслужава висока оценка за представянето си в Европа - отново прескочи групата си, както и през 2016 г. Днес \"зелените\" бяха равностойни на \"Милан\" през по-голяма част от срещата, особено след почивката. Те имаха ситуации за гол. Не успяха да отбележат попадение за 180 минути, но това не е срамно срещу един от най-титулуваните клубове на Стария континент.", "date": "2018.02.23", "title": "\"Милан\" приключи участието на \"Лудогорец\" в Европа"}
{"url": "http://clubz.bg/64600-bylgariq_chetvyrta_po_broj_ubijstva_v_es", "text": "България заема четвърта позиция в Европейския съюз по брой на умишлени убийства, показват данни на Евростат. Изпреварват ни само трите балтийски републики Литва, Латвия и Естония, а най-малко жертви на убийства са регистрирани в Австрия, Холандия и Испания. Според евростатистиката в България през 2016 г. са извършени  . Регистрирани са 820 престъпления с нанасяне на телесна повреда. За същата година данните отчитат също   в различни периоди, като за това са осъдени 100 лица. 35% от убийствата на жени у нас са от партньор или съпруг В същото време коефициентът на криминалната активност у нас е намалял значително за 5-годишен период – от 600 на 450 криминално проявени лица на 100 хил. души. Междувременно по БНТ министърът на вътрешните работи Валентин Радев обяви, че \"вероятно убийството на Петър Христов е свързано с бизнеса му\". Търсим и лични мотиви, още работим по случая, каза Радев. Христов, известен като близък до зам.-председателя на ГЕРБ Цветан Цветанов, беше разстрелян в началото на януари на излизане от офиса си. Радев не уточни за кой от всичките бизнеси на Христов става въпрос. Бизнесменът има фирми в хранително-вкусовата промишленост и в строителството. Убитият Петър Христов - от сержант до бизнесмен През февруари в България беше задържан мароканецът Нофал Зохри, издирван от мароканския клон на Интерпол за терористична дейност и участие в подразделения на ИДИЛ. Убитият Петър Христов - от сержант до бизнесмен", "date": "2018.02.23", "title": "България четвърта по брой убийства в ЕС"}
{"url": "http://clubz.bg/64597-sasht_rusiq_e_otgovorna_za_opustosheniqta_v_guta", "text": "Ситуацията в дамаското предградие Източна Гута напомня, че Русия носи специална отговорност за това, което се случва там, заяви говорителката на Държавния департамент на САЩ Хедър Науърт, цитирана от Асошиейтед прес. Без руската подкрепа за правителството на Башар Асад нямаше да има такива опустошения и жертви, подчерта Науърт. Тя добави, че това показва провалът на мирния процес от Астана, визирайки организираните от Русия преговори в казахстанската столица. Затова САЩ и други страни подкрепят ръководените от ООН мирни преговори в Женева, подчерта говорителката. Според Науърт ситуацията в Източна Гута е повторение на хуманитарната катастрофа в сирийския град Алепо през 2016 г., когато силите на правителството го отнеха от бунтовниците, отбелязва АП. По-рано руският постоянен представител в ООН Василий Небензя обвини глобалните медии в масирана дезинформационна кампания за ситуацията в Източна Гута. Той подчерта, че те не съобщават \"неудобната истина\", че в предградието се намират няколко хиляди бойци, включително членове на терористична организация, свързана с \"Ал Кайда\". Небензя заяви на заседание на Съвета за сигурност на ООН, че всички райони на сирийската столица са били подложени на ракетен обстрел. Бойците се крият в училища и медицински центрове, подчерта той. Според руския представител в ООН доброволните отряди на сирийската гражданска отбрана, известни като \"Белите каски\", са в основата на \"добре платената кампания за дезинформация, която беше разгърната\" срещу сирийското правителство и Москва. Конвой с хуманитарна помощ, насочващ се към Африн, е бил обстрелян от турската артилерия. Има пострадали при нападението, съобщи сирийската държавна телевизия, цитирана от АП.  Над 400 мирни граждани, включително близо сто деца, са загинали през последните дни в бунтовническия анклав Източна Гута край Дамаск, а Русия забави приемането на резолюция за хуманитарно примирие в ООН, която можеше да бъде гласувана днес, предаде Франс прес. Силите на режима на Башар Асад подлагат на масиран обстрел за пети пореден ден обсадения район край Дамаск. Смята се, че кампанията е подготовка за превземането на Източна Гута, отбелязва АФП. Неправителствени и международни организации и правителства изразиха възмущение от мащаба на обстрела, който е рядък по интензивността си дори в Сирия, където от 2011 г. се води гражданска война. Разрушенията в бунтовническия анклав са колосални. По данни на Сирийския център за наблюдение на човешките права от началото на кампанията са загинали 416 мирни граждани, включително 95 деца. За същия период в Дамаск са загинали 16 души, станали жертва на обстрел с ракети и миномети. Режимът твърди, че иска да завземе Източна Гута, за да прекрати обстрела на столицата си, припомня АФП. Въпреки съпротивата на САЩ, Франция и Швеция руският постоянен представител в ООН Василий Небензя заяви вчера, че членовете на Съвета за сигурност не са постигнали единно становище за налагането на едномесечно хуманитарно примирие. Той определи предложената резолюция като нереалистична и предложи поправки в последната минута. Руските предложения изключват незабавното прекратяване на огъня и вместо това искат всички страни да прекратят враждебните действия възможно най-скоро, както и да работят за незабавна и безусловна деескалация на насилието и 30-дневна хуманитарна пауза, предаде Асошиейтед прес. Освен това руският текст включва осъждане на непрестанния обстрел на Дамаск от Източна Гута и изразява съжаление за продължаващите опити на терористични групировки да превземат територии и да нападат мирни граждани и цивилни обекти. Няколко дипломати от Съвета за сигурност, запознати с проекта, го определиха като неприемлив, съобщава АП.", "date": "2018.02.23", "title": "САЩ: Русия е отговорна за опустошенията в Гута"}
{"url": "http://clubz.bg/64595-ekokoaliciq_dyrjavata_razmenq_s_yulen_kon_za_kokoshka", "text": "Взаимоотношенията държава - концесионер на ски зоната в Банско са на принципа замяна \"кон за кокошка\". Държавата е дала в пъти пъти повече пари на \"Юлен\" АД, отколкото е прибрала под формата на концесионни такси за стопанисването на курорта. Отпуснатите средства минават през Българската федерация по ски за организирането на Световната купа, като дружеството на свой ред плаща наеми на \"Юлен\" за писти, спортно оборудване и пр. Председател на федерацията е Цеко Минев, който според премиера Бойко Борисов е и реалният собственик на офшорната компания \"Юлен\". Минев отрича, въпреки че от години собствеността на концесионера е нещо като обществена тайна, но без документална връзка. Бойко Борисов: Всички знаем кой е собственикът на \"Юлен\", Цеко Минев Това става ясно от публикувани от екокоалицията \"За да остане природа в България\" справки за това какви суми е платило \"Юлен\" като концесионни такси спрямо сумите, получени от държавата покрай организирането на световното първенство по ски и сноуборд. ПИБ: Цеко Минев не е собственик на \"Юлен\" Заради това и снощният пореден протест срещу решението на правителството от края на миналата година за изменения в плана за управление на Национален парк \"Пирин\" мина под наслова    Бъчварова за признанието \"Цеко Минев стои зад \"Юлен\": Нека всичко е на масата   Протести бяха насрочени и в Благоевград, Бургас,  , Варна, Велико Търново,  , Казанлък,  ,  , Пазарджик, Плевен, Русе, Свищов и Сливен, обявиха още екозащитниците. ПИБ: Цеко Минев не е собственик на \"Юлен\" Бъчварова за признанието \"Цеко Минев стои зад \"Юлен\": Нека всичко е на масата", "date": "2018.02.23", "title": "Екокоалиция: Държавата разменя с \"Юлен\" \"кон за кокошка\""}
{"url": "http://clubz.bg/64588-ruski_oficioz_bylgariq_se_drazni_ot_es_i_sasht", "text": "Това гласи заглавието на  на в. \"Российская газета\" за страната ни. Изданието е официален печатен орган на правителството на Руската федерация. Българските власти престанаха да крият, че им е омръзнало да се правят на примерни ученици на Запада, които учителите в замяна на послушанието само хранят със \"закуски\", пише авторът Владислав Воробьов. \"Светлото бъдеще\" в София вече го учиха. Сега българите, както и всички останали европейци, нямат нищо против да се окъпят в не по-малко светлото настояще. При това в София на най-високо ниво започнаха да правят ултимативни изявления и дори заплашиха Брюксел с \"лошо държане\". Борисов: Отличници сме и е време да получим отлични резултати Членовете на българското правителство започнаха редовно да изпращат в Брюксел, а заедно с това и във Вашингтон, напълно ясни и подчертано емоционални послания. Отнесоха го и американците. И веднага обвини Вашингтон в опит да принуди българския бюджет сериозно да развърже кесиите с помощта на завишените цени на американското оръжие. Но да се върнем към Шенген, продължава \"Российская газета\". Външната министърка Екатерина Захариева настоя в интервю за германския вестник \"Ди Велт\" еврочиновниците да приемат България и Румъния в Шенген до края на годината. Институтът на Решетников видя протести срещу \"колониалния гнет на ЕС\" у нас (ВИДЕО) След това руският правителствен орган цитира коментар на в. \"Труд\" - така е в текста, а в действителност става дума за препечатан материал на \"Дойче веле\". И в него се казва, че \"изявлението на българската външна министърка придобива особена тежест, тъй като в момента България е ротационен председател на ЕС\". Преди малко повече от месец добре известният у нас Руски институт за стратегически изследвания (РИСИ) публикува анализ, според който българите протестират срещу  . Институтът на Решетников видя протести срещу \"колониалния гнет на ЕС\" у нас (ВИДЕО)", "date": "2018.02.23", "title": "Руски официоз: България се дразни от ЕС и САЩ"}
{"url": "http://clubz.bg/64601-obviniha_dvama_priblijeni_na_trymp_v_prane_na_pari", "text": "Специалният прокурор Робърт Мълър предяви нови обвинения срещу Пол Манафорт и Ричард Гейтс - бивши служители на предизборния щаб на президента Доналд Тръмп, предаде Ройтерс. Този път обаче те не са заради разследваната от Мълър предполагаема руска намеса в изборите за държавен глава в САЩ през 2017 г. А са за измами, свързани с лобистката им дейност за бившето проруско правителство на Украйна, свалено след бунтове през 2014 г. Двамата правили това, преди да започнат работа в щаба на Тръмп. Шефът на щаба на Тръмп е обвинен в заговор срещу САЩ Манафорт е обвинен в изпирането на над 30 милиона долара, които получил като лобист на бившия украински президент Виктор Янукович. Той укрил парите от властите с помощта на Гейтс. Последният се присъединява към предизборния щаб, след като Манафорт за кратко става негов ръководител. Той е обвинен в подаване на фалшиви данъчни декларации, недеклариране на сметки в чужбина и банкова измама. Цялата схема е действала от 2006 г. до ден днешен, се казва в документа с общо 32 обвинения. През октомври 2017 г. Мълър вече предяви срещу Манафорт и Гейтс обвинения, включително за неверни показания, пране на пари и нерегистриране като чужди агенти. Те също са за дейността им в Украйна. Но тогава двамата станаха и първите обвиняеми по разследването в САЩ за намеса на Русия в изборите. Те се предадоха на правосъдието, след като бяха призовани да го направят. Дори за кратко бяха поставени под домашен арест. Пре лятото пък ФБР претърси дома на Манафорт в щата Вирджиния.", "date": "2018.02.23", "title": "Обвиниха двама приближени на Тръмп в пране на пари"}
{"url": "http://clubz.bg/64570-titanik_potopi_bild", "text": "Истинска война подеха германски медии срещу в. “Билд”, която продължава да се вихри. Срещу \"Билд\" е и “Шпигел”. Поводът е публикация от 16 февруари в най-тиражния германски всекидневник под заглавие “Нова мръсна кампания при ГСДП” ( ). Впоследствие се оказа, че \"Билд\" е бил подведен. Изданието обясни какво се е случило и се извини. На 14 февруари анонимно лице влиза в контакт чрез туитър с репортер на \"Билд\", а впоследствие му изпраща и мейл: Анонимният информатор на изданието изпраща до редакцията електронна кореспонденция, водена между Кюнерт и лице на име Юри, явно руснак. От мейлите става ясно, че въпросният Юри предлага на Кюнерт да подкрепи кампанията му срещу съставяне на широка коалиция с помощта на фалшиви акаунти и призиви във фейсбук. От редакцията на \"Билд\" се обръщат към екипа на Кюнерт, за да се уверят в истинността на разменените имейли. Отговорът е, че такава кореспонденция няма. Имейл адресът на Кюнерт завършва на @jusos.de, а  не на @spd.de, както твърди анонимният информатор. Редакционното ръководство на \"Билд\" решава да не публикува нищо по темата. Юрисконсултката на ГСДП се обажда в редакцията на \"Билд\", изпраща и писмено уведомление. Тя посочва, че в конкретния случай партията ще подаде жалба в прокуратурата срещу неизвестно лице, което и прави. Разследващи се обръщат към \"Билд\" с молба да им предостави имейлите, до които се е добрал, като същевременно обявяват, че е започнало следствие по подозрение за клевета и уронване на престиж по адрес на Кюнерт. Така от \"Билд\" решават да се публикува информация по повод жалбата на ГСДП и повода - въпросните мейли. В познатия си стил обаче всичко звучи като действителен скандал с главно действащо лице Кюнерт. Впоследствие истината излиза наяве и граничи с куриоз. Зад всичко стои сатиричното издание \"Титаник\". На сайта си \"Билд\" незабавно публикува информация под заглавие: В текста между другото се посочва: В заключение \"Билд\" посочва:", "date": "2018.02.23", "title": "\"Титаник\" потопи \"Билд\""}
{"url": "http://clubz.bg/64605-delqn_dobrev_razvi_hipoteza_za_smqna_na_ataka_s_volq", "text": "Депутатът от ГЕРБ Делян Добрев разви днес хипотезата, че \"Атака\" може да бъде заместена от партията на бизнесмена Веселин Марешки \"Воля\". В сутрешния блок на Нова телевизия Добрев коментира гневния изблик на лидера на \"Атака\" и председател на парламентарната група на \"Обединените патриоти\" Волен Сидеров срещу вицепремиера и лидер на НФСБ Валери Симеонов и зам.-председателя на ГЕРБ Цветан Цветанов. По думите му, погледнато математически, броят на депутатите на \"Атака\" е приблизително равен на тези на Веселин Марешки, които също подкрепят кабинета. Междувременно стана ясно, че в парламента е започнала среща между коалиционните партньори в кабинета \"Борисов-3\". В стаята на \"Обединени патриоти\" са се събрали председателят на ПГ на ГЕРБ Цветан Цветанов, вицепремиерът и лидер на НФСБ Валери Симеонов и председателят на ПГ на \"Обединени патриоти\" Волен Сидеров. Гинка Върбакова от Пазарджик купува активите на ЧЕЗ в България Добрев коментира и съобщението, че ЧЕЗ продава активите си на българския пазар на българска фирма. Според него не се вижда какъв опит имат новите купувачи на ЧЕЗ. Той подчерта, че от това, дали държавата ще се съгласи на сделката, зависи дали Комисията за защита на конкуренцията и КЕВР ще одобрят сделката. По въпроса за това какво се разбраха бизнесът и държавата за поскъпването на тока, Добрев каза, че няма опасения за пазарни манипулации, тъй като има нова директива, която въвежда нови правила по въпроса. Тези промени ще бъдат въведени със същия законопроект, с който ще се разшири обхватът на продавачите на българската независима енергийна борса. Големият бизнес иска включване на България в \"Бял поток\" \"Манипулациите на пазара и съмненията на бизнеса за такива бяха не по отношение на борсата, а по отношение на собствените платформи на дружествата и начина, по който една шепа търговци купуват енергията в България\", каза той. Корнелия Нинова: Правителството краде от оградата по границата Добрев коментира и изказването на лидера на БСП Корнелия Нинова, според която поправките, които ГЕРБ внася за бърза поддръжка и ремонт на граничната ограда, са опит за усвояване на още средства. Той каза, че каквото и да направят, за опозицията все ще е лошо. Предложението на ГЕРБ е да не се пускат обществени поръчки за поддръжка на оградата, а услугите с фирмите да се договарят. Ремонти на оградата по границата - без търг От друга страна, ако въведеш законодателна промяна, с която да кажеш, ако се случат такива извънредни ситуации и целостта на оградата бъде нарушена, държавата има право да избере в съкратени срокове някой, който да оправи проблема, тогава ще кажат, че няма достатъчно срокове и процедури, заяви Добрев. Относно ветото на президента, наложено върху промените на Закона за банковата несъстоятелност, Делян Добрев каза, че \"колегите от ДПС явно са в много трудна ситуация, защото те са вносители на законопроекта, а от друга - подкрепиха президента Радев в президентските избори\". \"В последните дни се чудят как хем да кажат, че законопроектът е хубав, хем да не обидят президента.” Той каза, че президентът Радев е наложил много повече пъти вето, отколкото предишните си колеги, но не е сигурно, че това води до по-добра парламентарна работа. \"Продължавам да питам дали Йончева не е повлияла на президента да наложи това вето”, каза той. Той цитира доклади, според които една фирма е източила 42 милиона от КТБ, което може би, смята Добрев, е причина Елена Йончева да повлияе за ветото. Големият бизнес иска включване на България в \"Бял поток\" Корнелия Нинова: Правителството краде от оградата по границата Ремонти на оградата по границата - без търг", "date": "2018.02.23", "title": "Делян Добрев разви хипотеза за смяна на \"Атака\" с \"Воля\""}
