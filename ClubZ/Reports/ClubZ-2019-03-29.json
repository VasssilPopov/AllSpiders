{"url": "http://clubz.bg/81214-borisov_iska_turciq_da_se_izvini_za_izqvlenieto_na_chavushoglu", "text": "Министър-председателят Бойко Борисов поиска Турция да се извини на България за изявлението на външния си министър, че е повлияла на българското Народно събрание при приемането на Закона за вероизповеданията. В изявление предадено от Българската национална телевизия Борисов характеризира думите на Мевлют Чавушоглу като \"лош сигнал и лошо възпитание\". Борисов говори по темата след среща на министър-презседателите на България, Гърция и Румъния в Букурещ днес. МВнР привиква турския посланик заради думи на Чавушоглу за Закона за вероизповеданията", "date": "2019.03.29", "title": "Борисов иска Турция да се извини за изявлението на Чавушоглу"}
{"url": "http://clubz.bg/81213-slovakiq_othvyrli_istanbulskata_konvenciq", "text": "Парламентът на Словакия одобри днес решение за отхвърляне на международен договор за правата на жените, предаде Асошиейтед прес, цитирана от БТА. \n\tДепутатите приеха със 101 гласа \"за\", 28 \"против\" и трима \"въздържал се\" решение да поискат от правителството да спре процеса на ратификация на Истанбулската конвенция и да уведоми Съвета на Европа, че Словакия няма да се присъедини към договора. \n\tРешението беше подготвено от Словашката национална партия, която е част от управляващата коалиция. Нейните депутати настояха, че са против насилието срещу жени и са готови да обсъдят нови закони по въпроса. \n\tИстанбулската конвенция беше приета от Съвета на Европа през 2011 г. за противодействие на насилието срещу жени. \n\tНейните противници в Словакия казват, че някои от разпоредбите й биха влезли в противоречие с националните традиции и дори биха нарушили словашката конституция, например защото основният закон определя брака като съюз между мъж и жена. \n\tРешението на парламента беше приветствано от словашките епископи. \n\tБългария също е страна от Европейския съюз, която спря ратификацията на конвенцията миналата година, напомня АП.", "date": "2019.03.29", "title": "Словакия отхвърли Истанбулската конвенция"}
{"url": "http://clubz.bg/81204-georgi_pyrvanov_si_vryshta_markata_koaliciq_za_bylgariq", "text": "След като БСП не откликна на призива за обединение на АБВ, партията на президента (2002-2012) Георги Първанов  и Румен Петков реши да обяви не само обединение вляво, но и да използва вече познатото име \"Коалиция за България\".  От АБВ съобщиха накратко, че в събота ще представят обединението, съставен от 7 партии, за общо явяване на изборите за Европейски парламент. За участници в брифинга са посочени имената на Георги Първанов, Румен Петков и Ивайло Калфин. Не са посочени формациите, които ще се влючат в задругата.  Името \"Коалиция за България\" се използва за първи път през 1999 г., когато по инициатива на Георги Първанов левите формации около БСП се явиха на местните избори. След това съюзът вляво се наричаше с различни имена в изборните кампании - \"БСП - лява България\" и \"БСП за България\".   През февруари председателят на АБВ Румен Петков изпрати предложение до лидера на БСП Корнелия Нинова за подготовка на широка и солидна лява коалиция за \"отстраняване на ГЕРБ\".  ", "date": "2019.03.29", "title": "Георги Първанов си връща марката \"Коалиция за България\" "}
{"url": "http://clubz.bg/81202-prodyljil_li_e_napred_kubrat_pulev", "text": "Покрай случая на Кубрат Пулев с \"фаталната\" му целувка и репортерката Дженифър Равало-Джени Суши се върнах към най-големия мач в кариерата му досега - срещу Владимир Кличко на 16 ноември 2014 г. Кобрата загуби с нокаут в петия рунд, а след това произнесе марковата си фраза   На пръв поглед двете случки нямат нищо общо, но всъщност имат. Много неща преди и след двубоя бяха смущаващи. Не месеци и седмици, а години преди това упорито се натякваше, че украинският шампион бяга от бой с българина, избира си по-леки съперници и т.н. Пулев ги говореше тези неща, но и медиите изиграхме огромна роля в изграждането на бутафорната представа. Кличко се контузи, мачът бе отложен първоначално и психозата придоби страховити размери - Кличко пак бяга, страх го е.  Лицензът на Кубрат Пулев в Калифорния е прекратен После се изприказваха още много приказки за диктат от страна на щаба на Влад, двоен стандарт при допинг контрола, криви ръкавици, още по-крив ринг и т.н. На самия ринг знаем какво стана. Краят можеше да дойде доста по-рано. Пулев отказа да поздрави своя съперник и продължи да говори как е станал жертва на обстоятелства, на \"империята на братята\" и т.н. И че продължава напред. Поведението му показваше, че това не е точно така. Минаха години и Кубрат стана доста по-обран в изявленията пред медиите за съперници и планове. Май все пак е продължил напред, а? Напълни няколко пъти \"Арена Армеец\", наскоро подписа и наистина престижен договор с агенцията \"Топ Ранк\", част от която са били най-големите в бокса от средните категории та до най-тежката. И  Тайсън Фюри, човек, побеждавал Владимир Кличко, се обвърза с нея да го представлява в Америка. Кубрат Пулев: Целувката е част от доброто представяне И ето ти сега скандала с тази целувка, изцяло засенчил зрелищната му победа (макар и незначителна) над румънеца Богдан Дину. Дори още да не ви се вярва, последствията наистина могат да бъдат сериозни. Най-малкото ще се изгуби време и енергия в преговори, изслушвания пред комисии, а евентуално и в съдебна зала. Вместо тези усилия да се насочат към търсене на съперници, каквито Пулев по ред причини трудно намира. Не, Кубрат Пулев не може да прави това. Не само в интервюта , а и на улицата, освен ако не целува приятелката си. Не може да го прави с никоя жена, независимо дали е журналистка или не. Предполага се, че като популярна личност боксьорът трябва да дава добър пример, а не пошъл. Най-малкото. Нали все говорим, че в България имаме много малко личности, от които децата да се възхищават и на които да подражават. Дженифър Равало или Джени Суши може и да е съмнителна журналистка със съмнителен морал, но това си е нейна работа. Специално в България тя и нейната медия не ни касаят, имаме си други грижи в тази сфера. Дали се е снимала гола или облечена, със суши или без суши, ама как гледала и говорела - това извинява ли поведението на Пулев, който можеше просто да приключи интервюто и после да се отдаде на парти? Това, че Равало останала до 5 часа сутринта с него и щаба му, празнувала с тях, пък правила някакви неща с други хора в тоалетната - ако е истина, само показва глупостта, в плен на която Кубрат падна сам. Спортът отдавна не е само спорт, а много повече. Освен да бягаш, ловиш, риташ, хвърляш, удряш или пилотираш, трябва да знаеш и как да се държиш, какво да говориш и кога. Безценно е, ако умееш тези неща. А има и хора, които си изкарват хляба със съвети как да го правиш. \"Гардиън\" критикува \"безславната целувка\" на Пулев (ВИДЕО) Да, Равало явно иска своите 15 минути евтина слава и пари. Първото вече го получава, а най-вероятно ще получи и второто. Но Кубрат Пулев нямаше да е замесен, ако си беше свършил работата докрай професионално в ранните часове на 24 март. Дотук той губи в първите рундове на този мач (ако мога да вляза в лексиката на неговия мениджър Ивайло Гоцев). Доскоро никой не беше чувал за медията \"Вегас спортс дейли\". Може би дори във Вегас. Шефът на Дженифър Равало демонстрира добри реакции и почти веднага след публикуване на интервюто заяви в социалните мрежи, че ще \"разследва\" и раздуха този случай.  Кубрат Пулев публично целуна репортерка на интервю насред американския щат Калифорния във времената на случаи на сексуален тормоз на Харви Уайнстийн, Бил Козби, Кевин Спейси, Ар Кели... Там е епицентърът им. Самата адвокатка на репортерката - популярната Глория Олред, представлява жени по някои от тези дела. Тя е активистка за женски права. Целувката на Кубрат е във времето на движението #Me Too. Почти не минава седмица, в която някой голям американски спортист да заяви, че се включва в каузата. Не, Кобра, ще прощаваш, но не си продължил напред. Някога това може и да стане. А дотогава може да се наложи да се върнеш назад с кариера, време, нерви, имидж...И с едни пари. Кубрат Пулев: Целувката е част от доброто представяне \"Гардиън\" критикува \"безславната целувка\" на Пулев (ВИДЕО)", "date": "2019.03.29", "title": "Продължил ли е напред Кубрат Пулев"}
{"url": "http://clubz.bg/81210-fandykova_za_nebostyrgacha_na_arteks_az_nastoqh_da_ne_se_prodyljava_razreshitelnoto", "text": "И кметицата на София Йорданка Фандъкова е била против строежа на сградата \"Златен век\" на компанията \"Артекс\", замесена в скандалите с апартаментите на управляващите. Това призна самата тя в интервю пред бТВ Радио днес. Небостъргачът на \"Артекс\" в столичния квартал \"Лозенец\" в момента продължава да се строи, въпреки тезата на главния архитект на града Здравко Здравков, че разрешителното на фирмата не е презаверявано и е важало до ноември 2018 г. - т.е. строежът би трябвало да се прекрати. Здравков отбеляза вчера, че ДНСК трябва да каже дали строителството в момента е законно. Небостъргачът на \"Артекс\" - на ръба на закона Тя коментира и твърденията на Здравков, че собствениците на \"Артекс\" го притискали със съобщения, като каза, че  От \"Артекс\" твърдят, че имат разрешение за строителство до 2020 г. и не нарушават закона по никакъв начин. От ДНСК подкрепиха това, като заявиха, че макар едногодишният им срок за право на строеж с всички удължавания да е до ноември 2018 г., има практика на ВАС за подобни казуси, в които съдът се е произнесъл, че с всяко допълване на разрешението за строеж се удължава автоматично и срокът за разрешението. Според Столичната община обаче тези допълнения засягат само инвестиционния проект на сградата, но не и разрешителните за строеж. \"Артекс\" отговаря: \"Златен век\" е с разрешение за строеж до 2020 г. Както е известно в края на 2016 г. депутати от ГЕРБ предложиха изменения в Закона за устройство на територията, приети в началото на следващата година, с които бе увеличен от 5 на 10 години срокът за валидност на разрешителните за строеж на определени категории сгради, при положение че има реално започнати дейности по изграждането им. Поправката няма ретроактивно действие, т.е. не би трябвало да важи за \"Златен век\". ДНСК не откри проблем с разрешителното за небостъргача на \"Артекс\" \"Артекс\" е започнала изграждането на небостъргача през 2010 г. Има презаверено разрешително през 2012 година за нов петгодишен срок, т.е. до 2017 г. той е трябвало да бъде завършен. Компанията си осигурява удължаване на срока, на базата на това, че в промените в ЗУТ \"не се съдържа изрична регламентация относно заварени случаи на вече издадени разрешения за строеж, които са валидни към датата на влизане в сила на законовите промени.\"  Никола Вапцаров: \"Артекс\" се ползва с политически протекции Иначе от ДНСК предвиждат да глобят семейство Мирянови - собствениците на \"Артекс\" - за други нарушения при строежа на сградата - тяхната компания е едновременно проектант, строител и строителен контрол, което е конфликт на интереси. \"Артекс\" отговаря: \"Златен век\" е с разрешение за строеж до 2020 г. ДНСК не откри проблем с разрешителното за небостъргача на \"Артекс\" Никола Вапцаров: \"Артекс\" се ползва с политически протекции", "date": "2019.03.29", "title": "Фандъкова за небостъргача на \"Артекс\": Аз настоях да не се продължава разрешителното"}
{"url": "http://clubz.bg/81207-britanskiqt_parlament_othvyrli_za_treti_pyt_sdelkata_za_brekzit_video", "text": "Британският парламент днес отхвърли за трети път споразумението за оттегляне от ЕС, превръщайки Брекзит без план в най-вероятната перспектива.  Депутатите от Камарата на общините гласуваха с 344 на 286 срещу сделката подписана от министър-председателката Тереза Мей и 27-те в ЕС. Мей заяви, че за нея е  От ЕС реагираха почти на минутата. Веднага след гласуването председателят на Европейския съвет Доналд Туск обяви, че свиква извънредна среща на лидерите на Съюза на 10 април.     На тази среща идната сряда Мей ще има последен шанс да получи още една отсрочка - този път - по-дълга за Брекзит, ако представи убедителни аргументи за нея и всички държави членки единодушно се съгласят. Ирландският премиер Лео Варадкар призова държавите членки \"да бъдат отворени за дълго отлагане\", посочвайки рисковете от Брекзит без план. За страната му един от тях е да бъдат възстановени физическата граница и митническият режим между нея и британската провинция Северна Ирландия, което би застрашило мирното споразумение от 1998 г. в последната. Държавните и правителствените ръководители ще искат да чуят как Мей вижда пътя напред, в който засега напускането без споразумение изглежда най-вероятната перспектива. Теоретично съществува и възможността, ако получи одобрението на Камарата, да оттегли молбата на Обединеното кралство за напускане на ЕС.  В понеделник британските депутати ще гласуват по различни предложения за съставяне на нов план за Брекзит. ЕС обаче неколкократно ясно заяви, че не приема никакви други варианти освен вече подписаната сделка.   Еврокомисията съжалява за негативния вот в Камарата на общините, се казва в специално изявление на ЕК. Сега е работа на Великобритания да посочи как ще действа преди 12 април, за да бъде обсъдено това от Европейския съвет. Сценарий за излизане от ЕС без споразумение на 12 април вече е най-вероятният, изтъкват от ЕК. Европейският съюз се готви за този вариант от декември 2017 г. и сега е напълно готов за него.    ", "date": "2019.03.29", "title": "Британският парламент отхвърли за трети път сделката за Брекзит (ВИДЕО)"}
{"url": "http://clubz.bg/81211-koj_shte_gradi_turski_potok_dve_ot_tri_kompanii_ostavat_ednata_e_s_po_niska_oferta", "text": "В надпреварата кой да строи новия газопровод на \"Булгартрансгаз\" от турската до сръбската граница - проект, станал популярен като \"българската част на \"Турски поток\" - остават два от трите консорциума, подали оферти. Това обявиха от държавната фирма днес, след като бяха отворени ценовите предложения на кандидатите в обществената поръчка. Проектът е с прогнозна стойност от 2,8 млрд. лв. (с ДДС) Трасето от близо 500 км би било връзка с проекта \"Турски поток\" на Русия и Турция и би позволило - според идеята - транзит на руски газ през България към Европа. Обществената поръчка бе обявена в края на миналата година, премина през обжалване и странно оттегляне на жалбата, подадена от компания, близка до бизнесмена Христо Ковачки. Крайният срок за подаване на оферти бе 6 март, а на 7 март въпросните оферти бяха отворени. Три консорциума - на италиански фирми със скрито руско участие, на унгарски компании и на фирми от Саудитска Арабия - се явиха:  На 14 март комисията на възложителя \"Булгартрансгаз\", която оценява офертите, излезе с   за оценка на предложенията. А от него става ясно, че нито една от офертите не отговаря на един или повече от критериите. Ако в петдневен срок компаниите не подадат новата нужна информация до \"Булгартрансгаз\", то ще бъдат отстранени от състезанието. \"Греда\" при първата цедка за строител на \"Турски поток\" през България В крайна сметка и трите консорциума са подали ценови предложения, но един от тях отпада от конкурса. Това е унгарският кандидат - тIndustries Fovallalkozo Zrt и Industries-KVV Kivitelezo. Така остават ДЗЗД Газово развитие и разширение в България ГРРБ и Консорциум Аркад. Първото обединение се състои освен от утвърдените в този тип строителство италиански компании Бонатти С.П.А и Макс Щрайхер С.П.А, и от регистрираното пред януари дружество - след обявяване на поръчката на \"Булгартрансгаз\" -  Комплишънс дивелъпмънт С.А.Р.Л- клон България. Проверка на представителите на фирмата показа, че тя има пряка връзка с руската  Още докато течеше срока за подаване на оферти руският специализиран сайт РБК съобщи, че компанията ще доставя тръбите за \"Турски поток\" през България. Предположението бе, че това може да стане чрез компанията \"Щрабах\". Тя обаче не участва в търга. На тяхно място се оказаха италианските фирми. Вторият консорциум е на големи компании от Саудитска Араби, които стоят газопроводи в региона на държавата и целия Персийски залив. Трима кандидати за \"Турски поток\". И руската връзка „ДЗЗД Консорциум - Газово развитие и разширение в България ГРРБ” дава следните цени: при максимално допустим срок за изпълнение от 250 дни -  2 414 712 667, 85 евро. При срок 615 дни - 1 600 867 584, 88 евро. Консорциум „Аркад“ предлага цени от 1 288 739 305, 11 евро при максимален срок на изпълнение 250 дни или  1 102 203 220, 11 евро при 615 дни.  Очевидно компанията от Саудитска Арабия дава по-добри финансови параметри.  Тепърва комисията в \"Булгаргрансгаз\", която ще оценява офертите, ще преценява какво да бъде класирането на база техническиа и ценова оферта. дали отговарят на всички условия на възложителя и как да бъдат класирани кандидатите, стана ясно от думите на Малинов. Класирането ще бъде обявено следващата седмица.  Трима кандидати за \"Турски поток\". И руската връзка", "date": "2019.03.29", "title": "Кой ще гради \"Турски поток\": две от три компании остават, едната е с по-ниска оферта"}
{"url": "http://clubz.bg/81212-karakachanov_pred_tass_nqma_da_ima_voennomorski_bazi_na_nato_v_bylgariq", "text": "България няма планове да разполага военноморски бази на НАТО на своя територия, казва българският вицепремиер и министър на отбраната Красимир Каракачанов в   за ТАСС, цитирано от БТА.  Вицепремиерът посочва също, че пред цивилизования християнски свят стоят много по-сериозни проблеми и предизвикателства, поради което всички страни трябва да намират общ език, като избягват излишна конфронтация. ", "date": "2019.03.29", "title": "Каракачанов пред ТАСС: Няма да има военноморски бази на НАТО в България"}
{"url": "http://clubz.bg/81203-sinyt_na_filip_kirkorov_igrae_v_%E2%80%9Ebarsa%E2%80%9C", "text": "Шестгодишният син на руския певец Филип Киркоров вече тренира футбол в академията на „Барселона“ в Москва. Новината съобщи в Инстаграм роденият във Варна певец.     Филип Киркоров нахлува в България Съобщението бе публикувано и в сайта на академията. Там допълват, че на 31 март ще има преглед на децата таланти на възраст между 8 и 14 години. Най-добрите ще получат правото на безплатно обучение в московската академия на легендарния испански клуб, в чиито редици някога игра българската мегазвезда Христо Стоичков. Вестта, че Киркоров-младши ще играе футбол, и то в „Барса“, предизвика вълна от реакции в Инстаграм – както положителни, така и язвителни. Някои намекват, че с пари всичко става.", "date": "2019.03.29", "title": "Синът на Филип Киркоров играе в „Барса“"}
{"url": "http://clubz.bg/81208-chetirima_kandidati_za_direktor_na_nacionalnata_galeriq", "text": "Четирима са претендентите в конкурса за директор на Националната галерия, научи „Площад Славейков“. И четиримата са изкуствоведи – временно изпълняващата длъжността  (в момента завеждащ филиала на Националната галерия Музей за съвременно изкуство „Софийски арсенал“),   (от Софийската градска галерия) и  . Срокът за кандидатстване беше 21 март. Предстои комисия в Министерството на културата да разгледа документите им и да обяви кои ще бъдат допуснати за събеседване. От министерството все още не са съобщили дали приключи проверката на Ярослава Бубнова за конфликт на интереси. Бубнова заема длъжност в ръководството на „Квадрат 500“ от откриването му, а в момента ръководи Националния музеен комплекс до избирането на титуляр на директорския пост. От 1985 г. насам тя е заемала различни позиции в Галерията за чуждестранно изкуство. През 1995 г. създава Института за съвременно изкуство – София (ИСИ) и го оглавява.", "date": "2019.03.29", "title": "Четирима кандидати за директор на Националната галерия"}
{"url": "http://clubz.bg/81209-britanskiqt_parlament_degradirali_shimpanzeta", "text": "Картината на художника на графити Банкси \"Деградирал парламент\", в която депутатите от Камарата на общините са представени като шимпанзета, бе представена в Бристолския музей, за да   - 29 март, предаде английският вестник \"Индепендънт\". 29 март: вместо \"Брекзит\" - трето гласуване Художникът публикува снимка на творбата си и послание в \"Инстаграм\". Последният цитат е свързан с прочутото му произведение  , в която едно шимпанзе държи дъска, на която пише: \"Деградирал парламент\" бе създаден и закупен през 2009 г. Йома Смит, която е попечител на Бристолския музей, заяви, че очаква картината на Банкси да стане много популярна. Брюксел приключи подготовката за „Брекзит“ без сделка – вижте мерките Брюксел приключи подготовката за „Брекзит“ без сделка – вижте мерките", "date": "2019.03.29", "title": "Британският парламент - деградирали шимпанзета"}
{"url": "http://clubz.bg/81191-marius_kurkinski_svetyt_e_priklyuchil_revolyuciite_ne_sa_vyzmojni", "text": "Не бих казал, че е жадно. За първи път по негови три разказа направих представлението „Сътресение“. Беше в период след моноспектаклите „Сънят“ по Джулиан Барнс и „Самият човек“ на Андрей Платонов, големи писатели от други светове. По това време не знаех накъде да продължа с моноспектакъла като форма, а държа на него. Случайно в библиотеката във Варна, в дома на майка ми и баща ми, отворих една книга по Хайтов. Прочетох разказа „Сътресение“ и ми хареса много, с мен той извърши едно приземяване. Върнах се в българските непреведени думи, получи се една провокация в неговата възможност, силата му за удар с думи, порязване или погалване с дума. Много ме впечатли ревността му към българския език, което за него е била кауза. Хайтов смята, че това е един от греховете на българския народ – отношението към езика. Така реших да се впусна в това предизвикателство да съм по-директен, темите ми да са по-близко до публиката. Това са нашите хора тук. Произведенията му са били писани, докато хората са били живи.  Всичко това ме предпази от едно превъзнасяне, към един излишен култ към театъра, който бяха започнал да си създавам. А това е нещо опасно. Защото не бива човек да си създава в земните неща култове и идоли. Аз бях тръгнал в такава посока. Някак си да ми каже, че това е професия, труд, работа и толкоз. Освен това в него (Хайтов, бел. ред.) има много радост, която ми липсваше, за разлика от другите автори, които бях поставял на сцената дотогава. В него има огромно разнообразие на теми, пише истории като „Диви разкази“, а в другата крайност са „Шумки от габър“. Има истории за диалог със слънцето, опис на неговата стая, историята на едно дърво и борбата му с друго. Струва ми се, че е съединен с Вселената, което за мен е много важно. Защото не смята човека за нещо отделно, чак толкова важно и самоооценяващо се, ходещо по земята. Напротив, всичко е слято и с природата, и с неизвестното. А в същото време всички негови произведения имат желязна структура. Стана така, че играейки го, аз самият започнах да получавам за първи път радост от изпълнението, да ми е по-леко. Понеже той е българин и аз съм българин, познавам такъв тип хора, това ми се стори пряк път до сърцата на хората. Аз не разбирам това, съжалявам, не мога да го обясня. Патриот съм дотолкова да нямам никакви комплекси, че играя само в България, да работя само за българския зрител. Когато пътувам в чужбина, играя само пред българската общност. Имам само едно участие в руски фестивал с международна публика, което ме изненада, че имаше толкова голям успех. Едно представление на „Кралят Елен“ от 2001 г. При мен всичко е свързано с театъра, това е самата истина. Бях се заблудил, че може би се лъжа и че има други важни неща в живота, но не. Вманиачаването, взирането, вторачването и отдаването на това се задълбочават с годините, вероятно и заради възрастта. Убеден съм, че театърът е дори и за сградата, в която е направен, за тухлата, за хората, които са близко около него, материята. Това е силата му. И в този смисъл бих казал, че съм театрален патриот.  Аз малко разбирам от тези неща. Но някои партии използват точно в политически смисъл името му, защото той е много обичан от всички българи, много разбиран и много ценен от тях. Въпреки че е регионален, писал е първо за Родопите, после за всичко друго. Той е много разбиран. Свидетелствам за това, когато съм го изпълнявал във всички краища на страната. Защото все пак ние сме малка страна, на двайсет километра имаме диалект, неразбираем. А пък Хайтов си е направил труда разказите му да са родопски, но на книжовен език. Може би се възползват от това, че той живее в сърцата на хората, част е от мисълта на същинския българин, който не е в културни и политически среди, а изнася и пренася на плещите си собствения си личен живот и този на страната. Чрез живеене в себе си, в семейството си, приятелите, тези малки кръгове. Ценностите, които той (Хайтов, бел. ред.) изповядва, са много работещи, ефективни за хората, помагат им в трудния живот. Аз не мога спокойно да говоря за това, тъй като самият аз не съм създал семейство и няма явно да го направя. То наистина е под обстрел. Но си позволявам да говоря, защо съм актьор и в интервютата и спектаклите ми хората може да ме доразберат. То е под обстрел, за това почти не ми се говори. За мен всичко е неспасяемо в обществен и световен аспект. Не е възможна промяна. Според мен светът е приключил. Не са възможни революции. Всичко е асфалтирано, бетонирано и разпределено. И нашата страна е под обстрел и за нея има световни директиви в какво да се превърне след известно време. Няма да се учудя, ако тя стане едно летище на Америка, да речем. Нищо повече.  Защото е така, всичко го доказва. Начинът, по който всичко се случва, отношението към човека в България. Не е ли пределно ясно, че става въпрос за унищожение във всякакъв социален ред. Да не говорим за култура, образование, здравеопазване. Това са изключителни неща, подложени на обстрел. Семейството го разклащат, правят родителите объркани, невалидни пред децата си, а те самите са подложени на допълнителна медийна диверсия. Трудно им е и на родителите, и на децата. Единствено Православната църква прави необходимото.  Да, вярвам и съм убеден в това. Прави точно каквото трябва. Тези обвинения, че тя не слиза при хората и че не говори на разбираем език, не са хубави. Църквата трябва да бъде потърсена от човека. И слава Богу, че е тя.  Не мога да го сравня, защото това е Бог. Аз нямам разпятие и не бива да имам. Може би това са моментите, в които отслабват вярата, дръзновението, гласът на съвестта. Когато се поддадеш на това, което те заобикаля, и се появат съмнения. Това, което се случва и се изпада в състояние, в което си готов да зачеркнеш света. Да си казваш въобще необходимо ли е, доколко хората разбират, имат ли памет, разсъдък да съхраняват в душата си спомена за нашите послания и срещи. До едно време аз си записвах от всяко едно представление детайли. Имах навик като по-млад, преди да заспя, да си припомням детайла, който е бил различен от всяко едно представление. Това беше силно самообучение, да се връщам към всяко представление по дата, по град, по място и нюанс от срещата с публиката. Това днес не го правя, но напоследък като че ли се засили вярата ми във всичко, в професията и в смисъла в нея. Тези моменти са тежки, защото лесно се случват – да се поддадеш. Особено в моменти на истинско пречистване. Както се разказва в Библията: като излезе нечистият дух от човека, ходи по безводни места. После се връща и като намери дома душата му подредена, се населва там и се превръща в нещо по-ужасно от предишното й състояние. Но се надявам борбата да не спре в тази посока. Най-просто казано, това се дължи на дейността на режима, в който бяхме преди промените. Съвсем съзнателно тогава се е работело по образец на Съветския съюз за прекъсване на родовата памет, за изселване на хора безпричинно от едни части на Русия в други. Смяна на имена, на паспорти, на фамилии. Аз имам също примери в рода си. Когато баща ми се е върнал от казармата, са му казали: „Ето, даваме ти друга фамилия.“ Същото е и дядо ми. Брат му е с фамилия Куркински, а самият ми дядо е Михов. Аз нямам спомен за тази фамилия в нашия род. Не съм привърженик на теорията на конспирациите, макар и да са ми интересни като театър, но всичко това се е извършвало. И пропагандната система е била безпощадна. Вижте днешните кадри от Северна Корея. Възможно ли човешки същества да изпаднат по този начин в истерия при вида на лидера си. Всичко това идва от изпълняване на програма и на режим. Мисля, че нещата не са променили толкова, защото претопяването на малки държави е практика. Изчезват малки страни, но мисля, че при нас това няма да се случи. Преди всичко заради православието и заради словото. Заради азбуката.  Банално ще прозвучи, но тук, на земята, където е сцената. И да не съм сам в тази Вишнева градина, а с актьорите, когато режисирам и с работим, да сме в нея заедно. Това е земният рай, ако мога така да го нарека. Имаше такива периоди, аз много държа те да са незабравими, да оставят в сърцата на актьорите. След 2000 г., когато започнах да се занимавам с режисура, имаше много такива случки. Прекарал съм ги в истинска земна радост и щастие в театъра. Благодарен съм, че това ми се даде. Като говоря за вълнения, някаква романтика и чувственост пърхаща, отбелязвам, че това е същността на нашата работа, това е материята й. Духовните връзки, това е камъкът.", "date": "2019.03.29", "title": "Мариус Куркински: Светът е приключил. Революциите не са възможни"}
{"url": "http://clubz.bg/81198-toma_bikov_bylgariq_e_v_opasnost_pri_konflikt_mejdu_zapada_i_rusiq", "text": "България е член на НАТО, но освен това е православна и славянска държава и с това може да допринесе за диалога межди Русия и алианса. Това заяви депутатът от ГЕРБ Тома Биков за сайта \"FOCUS-bbs\", коментирайки възможна среща между НАТО и Русия, за каквато спомена премиера Бойко Борисов. Той каза още, че България е в опасност, когато Русия и Запада са в конфликт. Според него от всички тези позиции, България може да си позволи да анонсира разумна и адекватна позиция, през която освен всичко останало да защити и собствения си национален интерес. И допълни, че в такива моменти ние трябва да осъществяваме много сложен баланс, който в крайна сметка да ни гарантира неоткъсване от орбитата на Европа. Биков припомни, че този баланс е бил осъществяван и от цар Борис Трети и до голяма степен от цар Фердинанд.", "date": "2019.03.29", "title": "Тома Биков: България е в опасност при конфликт между Запада и Русия"}
{"url": "http://clubz.bg/81199-policiqta_prez_2018_raste_prestypnostta_delo_na_deca", "text": "През миналата година има спад на регистрираните престъпления с 9.67% и увеличение на разкриваемостта с около 3 процентни пункта, сочи годишният анализ на Главна дирекция „Национална полиция“ (ГДНП), обнародван днес. В национален мащаб са регистрирани общо 84 506 криминални престъпления, спрямо 93 608 за 2017 г.   са 40 080 и други 6342, регистрирани в предишни периоди спрямо  41 697 за 2017 г. Коефициентът на престъпност за страната, или брой извършени престъпления на 100 000 население, е и бележи намаление със 116.18 престъпления, в сравнение със същия период на 2017 г. (1194.86 престъпления на 100 хил. души), отчита полицията. Очаквано: шефът на столичната полиция предложен за главен секретар на МВР Притеснително обаче, е че относителният дял на детската престъпност, спрямо общо разкритите криминални престъпления, е  с 0.83% пункта повече спрямо 2017 г.  С 1.6% пък е увеличението на разкритите криминални престъпления, извършени от малолетни и непълнолетни. Така броят им за отчетния период е 6193, спрямо 6096 за 2017 г. Установените непълнолетни извършители на престъпления са 5184 (5286 за 2017 г.). Дончева: Битовата престъпност е като апандисит След като 2 години подред на националинте съвещания на МВР главният прокурор Сотир Цацаров лично и поименно \"попилява\" работата по линия на Икономическа полиция, сега в отчета се казва следното: Сотир Цацаров: Борбата с корупцията и контрабандата продължава В структурите на МВР са разследвани общо 161 084 досъдебни производства, от които 144 197 по общия ред и 16 887 бързи производства. В прокуратурата са изпратени 120 694 досъдебни производства, като от тях: 36 220 с мнение за повдигане на обвинение, 36 153 - с мнение за прекратяване и 48 321 - с мнение за спиране на наказателното производство. През 2018 г. полицейските патрули в страната са издирили 1719 МПС и са задържали общо 56 048 лица, от които 33 893 с наличие на данни за извършено престъпление. През отчетния период се отбелязва  и намаление на тежките пътнотранспортни произшествия  За периода 01 януари – 31 декември 2018 г. в страната са регистрирани 6691 ТПТП, при които са загинали 611 и са ранени 8474 граждани. За сравнение, през 2017 г. тежките ПТП са 6888 или със 197 повече, загиналите са 682, със 71 повече, а ранените са 8680, или с 206 повече. КАТ ще се вика само при катастрофи с пострадали Обобщените резултати от цялостната дейност на дирекция “Жандармерия” са: 505 746 проверени лица; 270 457 проверени МПС; 538 издирени лица; 936 задържани лица; 31 установени и задържани чужди граждани, нелегално влезли и пребиваващи на територията на страната ни; 926 участия в специализирани полицейски операции в страната; 289 полицейски проверки на територията на железопътния транспорт и железопътната инфраструктура; 604 мероприятия по охрана на специални товари, в т. ч. 470 - на БНБ и нейните поделения; 790 - обезпечени масови мероприятия на територията на цялата страна и в железопътния транспорт; 2177 съставени предупредителни протоколи по ЗМВР.     Дончева: Битовата престъпност е като апандисит Сотир Цацаров: Борбата с корупцията и контрабандата продължава КАТ ще се вика само при катастрофи с пострадали", "date": "2019.03.29", "title": "Полицията през 2018: расте престъпността, дело на деца"}
{"url": "http://clubz.bg/81192-ruska_oryjejna_firma_se_sdobila_s_naj_moderna_tehnika_prez_shvejcariq", "text": "Въпреки наложена строга забрана по време на кризата в Крим чрез Швейцария руска оръжейна фирма се е сдобила с най-модерна техника. Това показва резултат от журналистическо разследване на Звучеше безобидно, когато преди четири години малка фирма в Цюрих се обърна към централните власти в Берн. “Биощром интернешънъл” АД поиска разрешително за износ в Русия на пет германски машини за производство на инструменти. Получател на пратката е стоманодобивен концерн в Урал. Ставаше дума за изключително прецизни машини, с които могат да се произвеждат и оръжия. Ето защо Държавният секретариат по икономика Seco се обърна към Департамента по външни работи   и към федералната разузнавателна служба с искане за изясняване на случая. На запитване от страна на швейцарската национална телевизия и радио – SRF, отправено към Държавният секретариат по икономика Seco, с днешна дата ни отговориха: Ето защо през 2015 г. Seco дава зелена светлина за осъществяване на търговската сделка и машините поемат към Русия. По-късно се появяват съмнения. Първо поради факта, че фирмата износителка “Биощром интернешънъл” АД не е спазила условията на издаденото разрешително – машините да бъдат инсталирани в стоманодобивния концерн в Урал и никъде другаде. През миналата година Държавният секретариат по икономика Seco е алармиран, когато получава стъписващо сведение от информатор – най-малко две от петте високотехнологични машини не са инсталирани в стоманодобивния концерн, а във фирмата “JSK Prommekhanika”. Според проучване на Seco това е оръжейна фирма. Незабавно са предприети действия, твърди в писмено становище Seco, изпратено до разследващите журналисти от швейцарската телевизия и радио SRF: Във фокуса на Главна прокуратура попада техническият директор на цюрихското акционерно дружество “Биощром интернешънъл”, който по произход е руснак. По време на разпит той оспорва обвинението, че умишлено е въвел швейцарските власти в заблуда. Изобщо не знаел, че в Русия машините са били предадени на друга фирма. Разследващите журналисти разполагат с протокола от разпита. По тази точка разследващите са повярвали на показанията на въпросния руснак. Според швейцарската Главна прокуратура обаче той е извършил престъпление, тъй като не е спазил условията по даденото разрешително за износ. В обвинителния си акт Главна прокуратура упоменава техническия директор като “А”. Та така “А” съзнателно е подал на Seco фалшива информация. В края на януари т. г. швейцарската Главна прокуратура внася в съд обвинителен акт с искане за налагане на наказание глоба в размер на 60 надници. Наскоро съдът се произнесе в полза на обвинителния акт. Нито осъденият, нито от Управителния съвет на “Биощром интернешънъл” АД, членове на който са още двама руснаци, реагираха на запитване от страна на SRF. Остава подозрението, че чрез Швейцария германските високотехнологинчини машини са попаднали в руска оръжейна фирма. Остава открит въпросът какво тази фирма произвежда с въпросните машини. Според информант на Seco иде реч за производство на автомати от висок клас. Информацията е била получена миналата година. Швейцарската Главна прокуратура започва разследване, но през януари т. г. го прекратява поради липса на доказателства. Така обстоятелствата остават неизяснени.", "date": "2019.03.29", "title": "Руска оръжейна фирма се сдобила с най-модерна техника през Швейцария"}
{"url": "http://clubz.bg/81205-bylgariq_i_rumyniq_tyrsqt_mqsto_za_treti_most_na_dunav", "text": "България и Румъния се ангажираха да направят предпроектни проучвания за местоположението на бъдещия трети мост над река Дунав. Това казаха премиерите на България Бойко Борисов и Виорика Дънчила и Румъния на брифинг днес в двореца \"Виктория\" в Букурещ. \n\tПредстои страните да се споразумеят за една от следните места: Оряхово - Бекет; Никопол - Турну Мъгуреле; Свищов - Зимнич; Русе - Гюргево и Силистра - Кълъраш. \n\tПремиерът Борисов изтъкна, че е изключително важно Румъния да драгира (да направи по-дълбока) река Дунав, за да може да се превозват по-тежки товари по нея. Той добави, че мостът при Русе трябва да се ремонтира основно, за което и двете страни ще положат усилия.  \n\tПравителствените делегации на България и Румъния са се споразумели и за прилагане на съвместните инициативи за подобряване на условията за корабоплаване на общия българо-румънски сектор на река Дунав и транспортната свързаност между двете страни. Инвеститор от чужбина с интерес към Дунав мост 3 Борисов изтъкна, че насърчаването на малките и средни предприятия е изключително важно за развитието на бизнеса между България и Румъния. \n\tДънчила посочи, че търговският стокообмен между България и Румъния се е повишил значително в последните седем години. В последната година той е превишил 4 млрд. евро. Освен това двете страни имат много проекти в областите на транспорта, енергетиката, местната администрация и трансгранично сътрудничество. Той акцентира върху подписаните двустранни документи. В сферата на реакцията при бедствия и аварии той подчерта, че е ключово и двете ресорни министерства да задействат автоматично своите сили и средства. Насърчаването на малките и средни предприятия е важно за бизнеса от двете страни на Дунав, отбеляза министър-председателят по отношение на подписания меморандум в тази сфера. За транспортните коридори премиерът Борисов изтъкна, че има доста конкретика както с Румъния, така и с Гърция. Румъния може да драгира река Дунав, да я направи по-дълбока, за да могат да се превозват по-тежки товари и да има повече туристи по нея, отбеляза Борисов. Премиерът коментира и различни варианти за местоположението на нов мост над река Дунав. По думите му за локацията Русе - Гюргево могат да се използват европейски средства, защото това е европейски коридор. По отношение на Свищов или Никопол от българска страна е възможно публично-частно партньорство. Мостът на Русе трябва да се ремонтира основно и двете страни ще положат усилия, добави министър-председателят.  Интерконекторът в Гърция вече има разрешително В енергийната сфера българският министър-председател изрази надежда, че през юни ще бъде направена първата копка на интерконектора с Гърция. Борисов акцентира също върху темата за Западните Балкани. Неслучайно нашата среща ще прерасне в четиристранна, това е добър знак за целите Балкани, каза премиерът и добави, че се надява занапред и други страни от региона да бъдат присъединявани към проектите, защото те касаят свързаност и транспортни коридори. \n\tДънчила изтъкна отличните отношения с България, която по думите й е ключов партньор за Румъния в региона. Данчила отбеляза ръста на стокообмена между двете страни, както и проектите в сферата на енергетиката, транспорта и трансграничното сътрудничество.  \n\tПремиерът на Румъния подчерта доброто сътрудничество на двете страни на европейско ниво и по отношение на Шенген. Посочи и важния момент за ЕС, в рамките на който се дебатира бъдещето на Европа. Според Дънчила днешната среща е възможност за Румъния и България да отправят послание за поддържане на обединена Европа, която е по-силна и по-близка до гражданите и за която да е характерна сплотеността, предаде БТА. Интерконекторът в Гърция вече има разрешително", "date": "2019.03.29", "title": "България и Румъния търсят място за трети мост на Дунав"}
{"url": "http://clubz.bg/81196-prognoza_na_ep_demokratichna_bylgariq_%E2%80%9Cvolq%E2%80%9C_%E2%80%9Eataka%E2%80%9C_i_vmro_s_shans_za_po_1_evrodeputat", "text": "и   ще имат по един евродепутат след изборите през май. А НФСБ ще остане извън Европарламента. Това гласят разпространените днес нови   за вота. Те са изготвени от Отдела за наблюдение на общественото мнениe в ЕП в сътрудничество с Kantar Public. Местата са пресметнати въз основа на   в отделните държави членки спрямо вече съществуващите политически групи. Прогнозата е третата за годината. Данните са събрани преди 26 март. Прогноза: ГЕРБ и БСП с по 6 депутати в следващия Европарламент Ако те се окажат верни, коалиция „Обединени патриоти“ няма да бъде представена в ЕП от всички влизащи в нея формации. При предишната прогноза ГЕРБ и БСП щяха да имат по шестима евродепутати. ГЕРБ остава първа политическа сила у нас и се очаква да вкара шестима евродепутати. Втора с петима представители ще бъде БСП, следвана от ДПС с двама. Прогнозите са изготвени, без да е предвидено евентуално участие на Великобритания в изборите. Днес Обединеното кралство трябваше да излезе от ЕС, но „Брекзит“ бе отложен поне до 12 април. Европейската народна партия (ЕНП) ще запази водещата си позиция, но ще има 188 евродепутати, гласят последните прогнози. Партията на европейските социалисти (ПЕС) също ще загуби места, но ще остане втора сила със 142-ма представители. Алиансът на либералите и демократите в Европа (АЛДЕ), в който влиза ДПС, ще вземе третото място, заемано в момента от Европейски консерватори и реформисти. Като източник на  преизчислената прогноза за България, според която ГЕРБ взема 6 места в ЕП, БСП- 5, ДПС - 2, а с по едно са \"Демократична България\", ВМРО, \"Воля\" и \"Атака\", стоят две национално представителни изследвания - на \"Сова Харис\", огласено на 20 март т. г., и на \"Тренд\" - на 22 март т. г. \"Сова Харис\": 7 мандата за ГЕРБ, 6 - за БСП, 3- за ДПС. Един под въпрос Както се вижда от всички избиратели, ГЕРБ към момента на изследването би взела - 23%, БСП - 19,4%, ДПС - 7,3%, \"Воля\" - 2,1%, \"Демократична България\" - 2%, \"Атака\" и ВМРО са с по 1,9 на сто.  \"Тренд\": ГЕРБ - 33,6%, БСП - 30,4% сред гласуващите При преизчислението на процентите сред гласуващите към момента три партии със сигурност ще изпратят свои представители в Европейския парламент - \"Сова Харис\": 7 мандата за ГЕРБ, 6 - за БСП, 3- за ДПС. Един под въпрос \"Тренд\": ГЕРБ - 33,6%, БСП - 30,4% сред гласуващите", "date": "2019.03.29", "title": "Прогноза на ЕП: \"Демократична България, “Воля“, „Атака“ и ВМРО - с шанс за по 1 евродепутат"}
{"url": "http://clubz.bg/81201-sveshtenik_vladimir_dojchev_predstavi_tretata_si_kniga", "text": "В салона на Софийска света митрополия бе представена книгата на протойерей Владимир Дойчев \"Писмо до близък\". Този сборник с проповеди и есета е трети за отец Владимир - може би най-известният български проповедник сред свещенството. Първите две книги са „Среща с Живота“ и „Срещи със смъртта“. Излиза втора книга на отец Владимир Дойчев Гости на представянето бяха Белоградчишки епископ Поликарп, викарий на Патриарх Неофит, архимандрит Василий, протосингел на софийска митрополия, колеги свещеници, а салонът на софийска митрополия бе изпълнен с близо 200 приятели, енориаши и почитатели на духовните слова и книги на отеца. Над 200 души пожелаха среща със „Срещата” на отец Владимир Дойчев Говорейки за \"изгубеното поколение\" лузъри на 1990-те, свещеникът разказва и за пътя си към Православието. А пред всички събрани духовници той без притеснение сподели, че дори титулният разказ \"Писмо до близък\" е всъщност едно задочно писмо от български блогър до Еди Ведър - вокал на легендарната гръндж група \"Пърл Джем\". \"Пърл Джем\" с кампания против свободното носене на оръжие За кого биха камбаните На представянето отец Владимир сподели, че това е може би последната книга, която пише и издава, защото \"му се мълчи\". Протойерей Владимир Дойчев служи в софийските храмове „Преп. Наум Охридски Чудотворец“ и „Въведение Богородично“ в жк Дружба . Над 200 души пожелаха среща със „Срещата” на отец Владимир Дойчев \"Пърл Джем\" с кампания против свободното носене на оръжие За кого биха камбаните", "date": "2019.03.29", "title": "Свещеник Владимир Дойчев представи третата си книга"}
{"url": "http://clubz.bg/81188-nacionalniqt_otbor_ima_starshi_trenor_i_negovoto_ime_e_petyr_hubchev", "text": "Президентът на БФС Борислав Михайлов разпространи официално изявление на официалния сайт на централата по повод шумотевицата покрай селекционера на националния отбор Петър Хубчев. Часове преди мача с Косово (1:1) от евроквалификациите медийна публикация прати треньора начело на \"Левски\" още от този уикенд, а за негов заместник бе посочен Красимир Балъков. \"Българският манталитет заби нож в гърба на българския футбол\" Според Михайлов селекцията ни си има наставник и това е Петър Хубчев, а неговото оставане на поста не е било поставяно под съмнение нито от ръководството на БФС, нито от самия Хубчев, се казва в декларацията. Така Борислав Михайлов все пак реагира, макар и със закъснение. При завръщането от Косово той и селекционерът отказаха да говорят по темата пред репортерите. Покрай мача в Прищина изявления с отричане на информацията даваха членове на Изпълкома на централата като Йордан Лечков, Емил Костадинов и т.н. От името на \"Левски\" пък също имаше опровержение - от страна на изпълнителния директор Павел Колев.  ", "date": "2019.03.29", "title": "\"Националният отбор има старши треньор и неговото име е Петър Хубчев\""}
{"url": "http://clubz.bg/81189-skandalyt_s_turskata_namesa_v_delata_na_bylgariq_se_razrastva_bsp_iska_proverka_ot_cacarov", "text": "Скандалът с изказванията на турския дипломат номер едно, в които се намеква за намеса на Анкара във вътрешните работи на България, е на път да се разрасне. Днес от левицата поискаха намесата на главния прокурор Сотир Цацаров и на президента Румен Радев и призоваха партиите в Обединени патриоти, ако в действителност са \"патриоти\", да напуснат управлението на страната. Вчера стана ясно, че външният министър на Турция Мевлют Чавушоглу е направил изказване по време на предизборна среща с български изселници, в което посочва, че Турция е била принудена да се намеси при поправките в Закона за вероизповеданията, който Народното събрание прие миналата година и ремонтира отново сега. Вследствие от тази намеса законът бил променен, твърди дипломатът. След като това изказване придоби публичност, българското външно министерство привика посланика на Анкара за разговор. Отделно министър Екатерина Захариева е разговаряла по телефона с Чавушоглу. МВнР привиква турския посланик заради думи на Чавушоглу за Закона за вероизповеданията \"Намесата\", която първият дипломат на Реджеп Таийп Ердоган визира е в заявката на управляващите с отварянето на закона да бъде забранено финансирането от чужбина на вероизповеданията у нас. Такова е било и консенсусното решение, постигнато преди това на заседание на Консултативния съвет за национална сигурност (КСНС). В замяна бе решено българската държава да финансира целево вероизповеданията - със средства за заплати и капиталови разходи.  Тази заявка обаче не се сбъдна и въпреки съпротивата на Обединени патриоти, външното финансиране остана. Остана и държавното. В началото на годината пък ГЕРБ и ДПС предложиха данъчна амнистия за натрупаните от вероизповеданията дългове до 31 декември 2018 година. В началото не бе обяснено коя църква колко пари дължи на държавата. После се оказа, че от общо 8,2 милиона лева, 8,1 милиона са \"борчовете\" на Главно мюфтийство.  Оказа се също така, че още миналата година финансовият министър Владислав Горанов се е опитал да прокара \"по терлици\" амнистията покрай останалите поправки в закона, изпращайки немотивирано становище до ресорната комисия в парламента. Предложението тогава не е минало на косъм. Кой всъщност предложи данъчната амнистия. И как. История по стенограма Заради разразилия се скандал от ГЕРБ склониха да оттелгят предложението си за амнистията и да го заменят с такова за 10-годишна отсрочка за плащане на задълженията. Тази отсрочка бе гласувана вчера от депутатите, но въпреки повторната съпротива на \"патриотите\" за финансирането отвън, то пак не падна. По този повод днес БСП е провела извънредно заседание на Изпълнителното бюро. По думите й по-важно било, че е останала възможността за финансиране на вероизповеданията отвън. След което Нинова изброи за какво настоява левицата: “Най-добре e държавата да плаща на вероизповеданията, за да няма намеса отвън” В парламента, след като бе гласувана оставката му като депутат, днес се появи самият Цветанов, който заедно с лидера на ДПС Мустафа Карадайъ внесе въпросната поправка за амнистията. Оказа се, двамата са провели среща, а след нея бяха попитани от журналистите за Закона за вероизповеданията. Съвносителите категорично отрекоха да им е оказван натиск да предлагат конкретни текстове. Кой всъщност предложи данъчната амнистия. И как. История по стенограма “Най-добре e държавата да плаща на вероизповеданията, за да няма намеса отвън”", "date": "2019.03.29", "title": "Скандалът с турската намеса в делата на България се разраства. БСП иска проверка от Цацаров "}
{"url": "http://clubz.bg/81176-voenna_namesa_vyv_venecuela_ostava_na_masata", "text": "Американска военна намеса във Венецуела е възможна. Това стана ясно от отговор на журналистически въпрос, даден от Елиът Ейбрамс – специален представител на САЩ за Венецуела. Той участва във видеоконферентна връзка с репортери в Брюксел. Тръмп за Венецуела: Русия трябва да си ходи Той припомни казаните ден по-рано думи на президента Доналд Тръмп, че  . Дипломатът коментира и постоянните спирания на тока във Венецуела: Елиът Ейбрамс бе помолен да коментира защо на фона на дълбоката криза и липсата на храна, ток и лекарствата армията продължава да бъде на страната на Николас Мадуро. И допълни, че и в гражданското, и във военното разузнаване на Каракас са проникнали няколко хиляди кубински агенти. Сред основните им цели е да гарантират, че на никого от венецуелската армията, който си задава въпроса защо тя още подкрепя Мадуро, няма да му се размине и той ще бъде незабавно арестуван и наказан. Американският пратеник смята, че има близо 2000 генерали, които все още се облагодетелстват от участието си в режима. Но добави: Би било хубаво Мадуро да си отиде още днес следобед, но никой не може да предрече кога ще стане това, каза още Ейбрамс. Никой няма разписание за тези събития. Но единственото, за което днес би могло да се преговаря с президента на Венецуела, са условията за оттеглянето му. Защото досега той е използвал преговорите само за да печели време. Гуайдо ще взема властта, Русия прати военни самолети във Венецуела По мнението на САЩ пристигането на руски военнослужещи във Венецуела е много неконструктивно за каквото и да било решение на случващото се в тази страна, каза още Ейбрамс. Стратегията на Русия е да подкрепя режима в Каракас. Преди няколко дни той разговарял с руския зам.-министър на външните работи Сергей Рябков. И му казал, че Москва никога няма да си получи парите от Мадуро, защото неговият режим и икономическата му политика разрушават Венецуела. Заемите могат да бъдат изплатени само с просперитет. Венецуелски петродолари минавали през български банкови сметки Американският дипломат бе запитан дали Турция рискува някакви последици, ако продължава да подкрепя Мадуро. Журналистът припомни как турска компания е изнесла злато за 900 милиона долара от Боливарската република. Ейбрамс отговори, че Турция силно подкрепя режима на Мадуро и не сътрудничи на САЩ, които искат партньорите им да спират всякакво движение на пари или ценности към тях от южноамериканската страна. Колкото до евентуални последиците за Анкара, те остават предмет на двустранни разговори. Гуайдо ще взема властта, Русия прати военни самолети във Венецуела Венецуелски петродолари минавали през български банкови сметки", "date": "2019.03.29", "title": "Военна намеса във Венецуела остава на масата"}
{"url": "http://clubz.bg/81193-29_mart_vmesto_brekzit_treto_glasuvane", "text": "Британският парламент ще се произнесе днес за трети път по споразумението за излизането на страната от Европейския съюз, договорено от премиерката Тереза Мей, предаде Ройтерс. \n\tСпоред ДПА гласуването се очаква да се състои около 13.30 ч. по Гринуич (15.30 ч. българско време). \n\tДепутатите ще гласуват в деня, в който бе планирано Великобритания да напусне ЕС, отбелязва Ройтерс. \"Брекзит\" обаче бе отложен, след като Камарата на общините на два пъти отхвърли сделката на Мей с голямо мнозинство - през януари и по-рано този месец. \n\tБританската премиерка обеща да подаде оставка, ако долната камара на парламента одобри споразумението. Това изглежда повиши шансовете за прокарване на сделката, но източник от правителството призна тази сутрин, че \"е малко вероятно\" това да стане. \"Дейли Експрес\": Предателство! Днес трябваше да излезем от ЕС Ако все пак споразумението бъде одобрено, това изглежда ще изпълни условията, поставени от лидерите от ЕС, за да бъде отложен Брекзит за 22 май - преди изборите за Европейски парламент в периода 23-26 май, за да не бъде принудена Великобритания да избира евродепутати. В случай че сделката не мине, Обединеното кралство ще трябва да напусне съюза на 12 април, като дотогава ще трябва да представи план как точно ще стане това. \n\tПо-рано председателят на Камарата на общините Джон Бъркоу изключи възможността за ново гласуване, освен ако не бъдат внесени съществени промени в споразумението. Вчера той позволи трети вот, след като стана ясно, че долната камара на британския парламент ще се произнесе само по част от сделката - същинското споразумение за оттегляне, но не и по политическата декларация за бъдещите отношения с ЕС. \n\tДепутатите имат право да предлагат поправки за гласуване, отбелязва Ройтерс. Председателят на Камарата на общините може да избере кои от следните предложения да бъдат подложени на вот:  - отменяне на действието на член 50 \n\tТази поправка бе предложена от депутата от Шотландската национална партия Ангъс Макнийл. Тя предвижда действието на член 50 от Лисабонския договор да бъде отменено и Великобритания да остане в Европейския съюз. Това предложение има известна подкрепа от депутати от различни партии.  - упълномощаване на парламента \n\tТази поправка бе предложена от представителите на лейбъристката опозиция Гарет Снел и Лиза Нанди. Тя предвижда увеличаване на влиянието на парламента върху втората фаза от преговорите с ЕС - за бъдещите отношения след Брекзит.  - регионални събрания \n\tТази поправка бе предложена от лидера на Шотландската национална партия в британския парламент Иън Блекфорд. Целта й е правителството да бъде задължено да получи одобрението на регионалните парламенти на Шотландия и Уелс за всеки акт на напускане на ЕС, съобщава БТА.", "date": "2019.03.29", "title": "29 март: вместо \"Брекзит\" - трето гласуване"}
{"url": "http://clubz.bg/81190-moskov_obqvi_kod_zastava_vdqsno_ot_gerb_i_sreshtu_liberalnata_demokraciq", "text": "Така бившият здравен министър д-р Петър Москов обясни причината той и съмишленици да стартират учредяването на новата си партия - Консервативно обединение на десницата или накратко КОД. Формацията е приела учредителна декларация и следва юридическата процедура за регистрация по Закона за политическите партии. Ако процесът завърши навреме, партията ще се яви на предстоящите на 26 май европейски избори. За евентуални партньорства в това начинание засега не са водени разговори, увери Москов. Мотото на КОД е \"Свобода и всекиму своето\", а целта - да се превърне в алтернатива на либералните, социалистическите и \"зелените\" политики, които, по думите на Москов, представляват експеримент с живота на хората. \"Редът, справедливостта, нормата, прилагането на работещи решения трябва да бъдат защитени\", обясни той. По думите на Москов социализмът е провел експеримент какво би станало, ако се отнеме на хората собствеността и инициативата и резултатите от това са ясни. Либералната демокрация, което не е равно на демокрацията като термин, е експериментирала какво става, като се унищожат възможностите на държавата да осигурява законност и ред и резултатът у нас е бил \"мутренски преход\". Приемането на християнските ценности за отживелица и приемането, че няма два пола, според бившия министър, води до \"разпад на ценностите и триумф на отклонението над нормата\". Зелени политики, противопоставящи чистата природа на икономическия цикъл води, например до енергийна зависимост, обясни още Москов. На база на споделените ценности Москов очерта противните на КОД - социалистите от БСП и либералите от ДПС.  Москов спести коментари за \"Демократична България\" по същество, където е ДСБ - партията, на която също бе учредител пред 2004 г., на която бе зам.-председател. Той и ДСБ се разделиха, след като партията се обяви за опозиция при втория кабинет на ГЕРБ, в който Москов беше министър, взе решение да оттегли хората си от властта, но здравнят министър остана на поста си. По думите му и в \"Демократична България\" няма идеологическа спойка заради разнородния вид на партиите в обединението (\"Да, България и \"Зелените\" - б.р.) От   става ясно, че партията ще се бори за \"налагане на ненамеса на държавата в икономиката\", \"налагане на нов консервативен социален модел, който ще осигурява справедливо разпределение на данъчните тежести,  базова социална солидарност и условия за развитие на личната креативност и инициатива, в условията на конкуренция\", \"противопоставяне на превръщането на грижата за природата в ляв политически инструмент за налагане на зелен диктат и рекет, базиран върху пропагандата на страха\", \"отхвърляне на идеята за мултикултурно общество, при която изкуственото изравняване на ценностите води до тяхното унищожение\" и др. Сред уредителите на КОД са още д-р Любомир Канов, Боян Стефанов от Младежкия консервативен клуб, бившият заместник на Москов в здравното министерство Ваньо Шарков - бивш депутат и член на ръководството на СДС назад в годините, както и бивши кадри на ДСБ като Ралица Кирилова, Валентин Павлов, Пепа Деведжиева, Димитър Бъчваров, Росица Рачева.", "date": "2019.03.29", "title": "Москов обяви КОД, застава вдясно от ГЕРБ и срещу \"либералната\" демокрация"}
{"url": "http://clubz.bg/81194-pireq_e_glavata_na_drakona_v_evropa", "text": "Най-голямото пристанище на Гърция процъфтява под китайско управление. Сега обаче правителството на Алексис Ципрас създава пречки пред дейността му по причини, свързани с предизборната тактика. \n\tГръцкото пристанище Пирея се очаква тази година да стане най-голямото в Средиземноморието по обработени контейнерни товари. Държавният китайски логистичен концерн China Ocean Shipping Company (Cosco), който преди три години придоби 51 % от компанията оператор Piraeus Port Authority (PPA), има големи планове за някогашното държавно предприятие. \n\tПравителството на лявата коалиция Сириза обаче блокира проекта на китайците за разширяването му, тъй като през изборната 2019 година премиерът Алексис Ципрас иска да се съобрази с интересите на синдикатите и местните бизнесмени в Пирея.  \n\tПристанищният град е твърдина на Сириза и за мнозина там китайците вече и без това са твърде могъщи. \n\tВ началото на първото десетилетие на XXI век в Пирея, разположена пред портите на Атина, не се случваше кой знае какво. През 2008 година тук се обработваха едва 434 000 стандартни контейнерни единици (TEU). Оттогава движението е нараснало повече от десетократно. Миналата година в Пирея са били натоварени 4,91 милиона TEU, което е повишение с 21 % спрямо предходната година. С този обем на обработените товари гръцкото пристанище излиза на второ място в класацията на пристанищата, обработващи контейнерни товари в Средиземноморието. През 2018 година единствено испанското пристанище Валенсия е поело повече стоки с 5,1 милиона TEU. Силният растеж в Пирея продължава и през февруари оборотът се увеличи с още 25,6 %. Ако този темп продължи, то тази година Пирея ще стане номер едно в Средиземноморието, тъй като нивата й на растеж са с четири пъти по-големи, отколкото във Валенсия.  \n\tКапитан Фу Чънцю, председател и главен изпълнителен директор на пристанищното дружество, може да е доволен. Бизнесът върви. Това се вижда не само от растящите числа за обработените товари, но и от финансовия баланс. През първото полугодие на 2018 година PPA е увеличила приходите си с 22 % до 52 милиона евро. Чистата печалба се е утроила дори само спрямо предходната година - от 4,4 милиона до 13,3 милиона. Китайците дойдоха в Пирея през 2008 година. С тогавашното консервативно правителство на Гърция Cosco сключи аренден договор за управлението на ново пристанище за контейнеровози. Това обаче бе само началото. През 2016 година Cosco купи от държавата за 368,5 милиона евро 51 % от пристанищното дружество PPA. Договорът предвижда през 2021 година китайската страна да получи още 16 % от акциите, а оставащата част от ценните книжа се котират на борсата.  \n\tПристанището вече е важен възел от Новия Път на коприната - инициативата \"Един пояс, един път\", чрез която китайският президент Си Цзинпин иска да завладее европейския пазар. Пирея е \"главата на дракона в Европа\" - така китайски анализатори определят значимостта на пристанищния проект. \n\tСлед завършването на нов пирс* в Пирея вече ще могат да се обработват едновременно пет контейноревоза от най-големия в света клас кораби \"Гига\". Никое друго средиземноморско пристанище няма такъв капацитет. Тук контейнерите, идващи от Далечния изток се прехвърлят от големите \"кораби майка\" на по-малки съдове и се изпращат в други пристанища в Средиземно море или се транспортират по железопътната мрежа през Балканите към Централна Европа. Cosco иска да инвестира в Пирея 1 милиард евро. Планирано е разширяване на автомобилния терминал, през който минава голяма част от автомобилния внос от Азия за Югоизточна и Централна Европа, както и построяване на нов терминал за круизни кораби с четири петзвездни хотела и търговски център. Китайците искат да разширят още повече и пристанището за контейнеровози, в което Cosco вече инвестира 600 милиона евро. Планира се капацитетът му да достигне 10 милиона TEU. Това е повече, отколкото в момента може да поеме пристанището в Хамбург. \n\tСега обаче плановете са замразени, тъй като от близо година правителството отказва да даде разрешително за генералния план за разширяване на пристанището. Фактът, че Ципрас възпира китайците, не е свързан с притеснения от евентуално политическо влияние на Пекин или страх от икономическа зависимост. От политическа гледна точка Ципрас с удоволствие би услужил на китайците. През 2017 година например Гърция блокира съвместно изявление на страните от ЕС, с което трябваше да бъдат осъдени нарушенията на човешките права в Китай. Това не е \"конструктивна критика спрямо Китай\", заяви тогава външното министерство в Атина. \n\tСега не става дума за човешки права, а за политика, ръководена от тесни интереси и партийно политически изчисления. През изборната 2019 година гръцкият премиер е убеден, че трябва да се съобразява с интересите на местната клиентела на лявата си коалиция Сириза в Пирея - общинските политици, синдикати, дружества и местни бизнесмени.  \n\tВсе пак не всички в Пирея са щастливи, че Cosco пое пристанището. В крайна сметка това сложи край на \"старата банда\". Като държавно предприятие пристанищното дружество плащаше високи заплати, без да се интересува от производителността. Печеливши постове се раздаваха на политически протежета на съответното правителство, послъгваше се и при обществените поръчки.  От плановете за разширяване местната икономика печели като цяло, но не и отделните предприемачи. Хотелиерите от Пирея например искат да попречат на строителството на планираните луксозни хотели на територията на пристанището, тъй като се опасяват, че няма да могат да запълват легловата си база. Без новите хотели обаче плановете пристанището на Пирея да бъде превърнато в \"изходна точка\", от която да тръгват и където да пристигат круизни кораби, са обречени на провал, тъй като хотелското предлагане в пристанищния град се състои до голяма степен от евтини места за настаняване.  \n\tМестните собственици на магазини също се борят срещу планирания търговски център, страхувайки се от загуби.  \n\tПо подобни причини министерството на икономиката отхвърли плановете на китайците на територията на пристанището да бъде построена нова корабостроителница заради по-малките корабостроителници в региона, макар че те са оценявани като неконкурентоспособни.  \n\tНеотдавна освен това комисия на министерството на културата обяви целия район на Пирея за зона на археологически находки - нова пречка, която трябва да затрудни разширяването на пристанището.  \n\tОще като лидер на опозицията Ципрас се бореше срещу даването на пристанището под аренда на Cosco, както и срещу всички приватизационни проекти. Той говореше мелодраматично за Пирея като \"пристан на агонията\". Под натиска на международните кредитори през 2016 година обаче той бе принуден да приеме продажбата на пристанищната компания като условие да получи спешно необходимите му кредити. Сега, преди изборите, които трябва да се проведат най-късно през октомври, макар да е възможно и да бъдат изтеглени през май, премиерът се опитва да изостри левия си профил.  \n\tПо този начин Ципрас рискува Cosco евентуално да се насочи по-силно към други пристанища в Средиземноморието - все пак Италия е далеч по-близо до големите пазари на ЕС. Други чуждестранни инвеститори освен това може да се стреснат. Изглежда обаче гръцкият премиер не отчита подобни съображения.  \n\tАнгелос Каракостас, вицепрезидент на PPA, се оплака на икономически форум в Делфи, че правителството не се придържа към обещанията си. Cosco от друга страна изцяло е изпълнила договорните си задължения и дори е направила договорените инвестиции две години по-рано от обещаното.  \n\tСега в спора за все още неиздаденото разрешително за генералния план Cosco може да се позове на арбитражната процедура, предвидена в договора. Или да изчака резултата от изборите, в които всички социологически допитвания предричат поражение на партията на Ципрас. БТА. ", "date": "2019.03.29", "title": "Пирея е главата на дракона в Европа"}
{"url": "http://clubz.bg/81184-uj_imat_volq_i_vidimi_rezultati_pyk_imat_vidimi_apartamenti_i_volq_da_kradat", "text": "Уж невинни, а подават оставки. Уж срещу комунистите, а остриетата им - ченгета от ДС. Уж евроатлантици, а не смеят при ясни доказателства да изгонят дори един руски дипломат. Уж десни, пък няма ни един данък намален. Уж ще правят електронно правителство, пък след похарчени 2 млрд. лева няма нищо. Уж частния сектор ще увеличават, пък броят на държавните служители расте. Уж ще реформират правораздавателната система, пък главният прокурор си е все така ненаказуем. Уж се били научили да управляват, пък назначават \"калинки\" за шефове на разни държавни агенции, като например \"Напоителни системи\". Уж имат воля и видими резултати, пък имат видими апартаменти и воля да крадат. Уж  , ама не е готово. Всичко изброено горе за коя партия, дето е управлявала България десет години в три мандата, се отнася и кой е неин лидер?    ", "date": "2019.03.29", "title": "Уж имат воля и видими резултати, пък имат видими апартаменти и воля да крадат"}
{"url": "http://clubz.bg/81181-broker_politicite_obqvqvat_zanijeni_ceni_zashtoto_nqmat_oficialni_dohodi", "text": "При покупка на имоти обикновените българи обявяват занижени цени, за да спестят данъци и такси, а политиците - защото нямат официални доходи. Това казва пред Клуб Z Нина Герганова, брокер на недвижими имоти с над десетгодишен опит. Поради тази причина при политиците и   За разлика от тях обикновените граждани купуват имот обикновено с кредит - в този случай те трябва да го купят на реални цени. Кредитът ги отразява и обикновено е в размер на около 80% от реалната пазарна цена. По този начин редовите българи, които купуват с кредит неголеми апартаменти, най-често (но не винаги) декларират в сделките си реалните пазарни цени и съответно плащат данъци и такси в пълния им дължим размер. - Заможните българи, които купуват с налични пари, също сключват сделките на занижени цени, за да спестяват данъци и такси. Поради това  и те не стават за обективни сравнения с обявените цени по сделки с политици, казва Герганова, която е печелила награда за най-успешен агент.  При една сделка на занижени цени се извършват няколко нарушения. Престъпление е декларирането на занижените цени като реално платени. Специален състав в НК предвижда, че  като потвърди неистина или затаи истина в подадена декларация, се наказва с лишаване от свобода от една до шест години. Когато данъчните задължения са в особено големи размери, наказанието е лишаване от свобода от три до осем години и конфискация на част или на цялото имущество на виновния. Неплащането на реалната такса при нотариална сделка също е нарушение. Пазарните цени между първия и последния етаж в една сграда може много съществено да се различават. Когато последният етаж е пентхаус, разликата е още по-съществена. Пентхаусът разполага с тераса, съпоставима с площта на апартамента, която в повечето случаи само частично се отразява в площта на самия апартамент. Поначало само пентхаусът на последния етаж в една жилищна сграда има тераса. Това му придава уникален характер, уединение и лукс, който не може да се постигне за другите апартаменти. И съответно поради тази уникалност пазарната цена на площта на цялата заобикаляща апартамента тераса обикновено е съпоставима с цената на застроената площ. Наличието на самостоятелен асансьор означава, че с площта на асансьорната шахта се отнема същата площ от всеки един етаж от долу до горе - обикновено между 11 и 16 кв.м от етаж.  и цената на тази площ е средната за сградата. Ако средната цена е €1500 на 1 кв.м, това означава, че стойността на площта, която отнема един асансьор, ще е около €150 000! Отделно цената на един качествен асансьор е поне €25 000. Така цената на един самостоятелен асансьор до осмия етаж става €175 000. Уникални апартаменти - пентхауси над 200 кв.м със самостоятелна голяма тераса, самостоятелен асансьор, чудесно местоположение в скъп квартал, чудесен изглед и наличие на собствени паркоместа, имат качествено по-висока пазарна цена от останалите апартаменти в сградата -  . А с луксозните довършителни работи за такъв апартамент (след шпакловка и замазка), с отчитането на цените на 2 паркоместа или гаражи, с направата на луксозни навеси и тенти на терасата и с обзавеждането цената става около €1 200 000. Естествено възниква принципният въпрос откъде един политик, ако не е имал бизнес преди и чиито родители и тъстове не са имали мащабен бизнес, разполага със суми в подобен размер, ако придобие подобен апартамент. Разликите между офертните цени на строителните фирми и покупната цена могат да се разминат най-много със 7-8%. Обикновено строителят отстъпва с до 5%. По този начин реалните пазарни цени се получават, като се намалят с 5% офертните цени на съответната строителна фирма. Естествено, че както винаги в случаите на политици на високи позиции КПКОНПИ и прокуратурата вероятно няма да установят никакви нарушения или поне никакви съществени нарушения въпреки очевидността им. И ще се задоволим със смешните твърдения, че политиците, декларирали невярна цена на апартаментите, са били „наказани“ с оставки само от държавните, но не и от партийните си назначения - без да са виновни. Естественият въпрос, който възниква, е - като не са виновни, защо ги наказват? Но търсенето на логика в тези неща е въпрос за наивници. Занижените цени на апартаментите са нищо в сравнение със сумите, които струва примерно един ТЕЦ, или милионите, които се присвояват при прехвърлянето на студения резерв от един голям държавен ТЕЦ към един частен ТЕЦ. Сумите при апартаментите са нищо и когато става въпрос за обичайните плащания в размер на 20% от стойността на големите инфраструктурни проекти при провеждането на съответните обществени поръчки за тях. Работата е там, че при апартаментите много по-лесно се виждат разминаванията между пазарна цена и цената на сделката, завършва експертката.", "date": "2019.03.29", "title": "Брокер: Политиците обявяват занижени цени, защото нямат официални доходи"}
{"url": "http://clubz.bg/81155-di_velt_samo_glupak_moje_da_sravnqva_golanskite_vyzvisheniq_s_krim", "text": "Доналд Тръмп отново премести координатите на американската политика за Близкия изток – той призна Голанските възвишения като част от Израел. В отговор избухна цяла буря от протести. Някои смятат, че американците без никакви реципрочни отстъпки са „изпуснали от ръце“ важен обект от преговорите. Други виждат грубо нарушение на резолюцията на Съвета за сигурност на ООН за разрешаване на конфликта в Близкия изток. И някои умни глави в Европа, например бившият външен министър на Швеция Карл Билд, дори заявяват, че американците практически оправдават руското анексиране на Крим със своите стъпки, пише Вергин. Във всеки случай това е голямо преувеличение и само тези, които ги мързи да мислят, може да твърдят подобно нещо. Изявлението на Билд е теза, която активно се насърчава от руските тролове в социалните мрежи. В същото време Крим и Голанските възвишения са диаметрално противоположни неща. Украйна предостави на Русия широк и дългосрочен достъп до стратегически важното пристанище на Черно море в Крим и все пак без никаква причина или провокация бе атакувана от руснаците. След това Русия проведе незаконен референдум, за да оправдае присъединяването на Крим. Фактът, че част от Голанските възвишения сега е в ръцете на Израел, е резултат от съвсем различни причини. Той е последица от няколко агресивни арабски войни срещу Израел, в които Голанските възвишения постоянно бяха използвани за нахлуване на израелска земя. Става въпрос за Шестдневната война от 1967 г., когато израелската армия зае Голанските възвишения. С това действие израелците предотвратиха мащабна атака на арабските армии. От гледна точка на международното право това беше напълно легитимна отбранителна дейност, насочена срещу агресията на другата страна, която трябваше да започне през следващите дни. В това се състои разликата: руското анексиране на Крим е резултат от завоевателната война на Русия. А завземането на Голанските възвишения от Израел е резултат от няколко арабски завоевателни войни. Тръмп призна израелския суверенитет над Голанските възвишения  И възниква справедлив въпрос: колко още войни с Израел трябва да разгърнат и да загубят арабските държави, преди да престанат да претендират, че тази територия е загубена по време на тези войни? Основополагащата Резолюция 242 на Съвета за сигурност на ООН, която всички сега обичат да цитират, не отговаря на този въпрос. Това, което тя предвижда, е по-скоро паралелно действие. Там се говори за връщането на окупираните територии (в английската версия на резолюцията това е относително неясно понятие поради липсата на определителен член) в замяна на „справедлив и траен мир“, който включва „уважение и признаване на суверенитета, териториалната цялост и политическата независимост на всяка държава“ в тази област и правото на гражданите на всяка една страна да живеят в мир в рамките на сигурни и признати граници, без да бъдат заплашвани\". Резолюция 242 беше приета през 1967 г., а през 1973 г. арабските държави отново нападнаха Израел и почти бяха принудени да паднат на колене. След някои териториални загуби в началото на войната, включително и на север, израелците все още успяват да държат стратегически важните Голански възвишения. Едва след тази нова агресивна война израелците законно анексират част от Голаните. Това се случва през 1981 година. Т.е. израелската страна отговори на нарушението на арабите на Резолюция 242 със свои нарушения на документа. Този, който сега е възмутен от признаването от американците на тази реалност, трябва отново да се обърне към историята. Да, Тръмп наистина значително измести американската позиция и по този начин постави под въпрос статуквото. Но защо винаги само иранци, сирийци и „Хизбула“ имат право да променят статуквото на сирийско-израелската граница? Сирия пусна смъртоносния враг на Израел на своята територия и позволи на Техеран да създаде военни позиции на пряка дистанция от израелската граница. „Хизбула“ също действа в сирийската част на Голанските възвишения. И това е много по-решителна мярка от чисто символичния акт, планиран от Тръмп. Иран продължава неуморно да потвърждава целта си за пълно унищожаване на еврейската държава и винаги се противопоставя на всякакви опити за мирно уреждане в региона, включително с палестинците. С помощта на Техеран Асад успя да превърне Сирия в един вид васална на Иран държава. Докато влиянието на Техеран продължава, е трудно да си представим, че Сирия ще постигне мирно споразумение с Израел. В сравнение с тези фактори в сирийско-израелските отношения признаването от САЩ на суверенитета на Израел над Голаните е само малка стъпка в историята. Шефът на иранските ВВС: Ще унищожим Израел Мир в замяна на територия? Ако след 20 или 30 години се стигне до нови мирни преговори между Израел и Сирия, то те със сигурност ще се провалят не поради признанието на САЩ на израелския суверенитет над Голаните. Най-трудно ще бъде да се постигне мнозинство в Кнесета, когато се гласува за отмяната на Закона за анексирането. Именно за тази перспектива много израелски премиери намекваха по време на тайните преговори със Сирия преди началото на гражданската война в страната. Ако в бъдеще и двете страни наистина се споразумеят за обмен на мир за териториите, тогава американците няма да оспорят тези решения, въпреки че сега признават израелския суверенитет над Голанските възвишения. Всъщност признаването от страна на Тръмп на този суверенитет изпраща важен сигнал и за сирийците, и за палестинците: времето не играе за вас и светът няма да чака вечно да се избавите от вашия израелски комплекс.  Шефът на иранските ВВС: Ще унищожим Израел", "date": "2019.03.29", "title": "\"Ди Велт\": Само глупак може да сравнява Голанските възвишения с Крим"}
{"url": "http://clubz.bg/81185-licenzyt_na_kubrat_pulev_v_kaliforniq_e_prekraten", "text": "Състезателният лиценз на Кубрат Пулев в Калифорния към момента е прекратен. Това означава, че до ново решение той няма да право да се боксира на територията на щата, съобщи кореспондентът на Нова телевизия в САЩ Ясен Дараков. Той се позова на официално съобщение на спортната комисия на Калифорния. Тя се е самосезирала и ще заседава по случая на 14 май. Целунатата от Кубрат Пулев репортерка иска да го лишат от лиценз (ВИДЕО) Това се случва, след като репортерката   за посегателство заради прословутата целувка на боксьора по време на интервю. Кубрат си позволи това в интервю след мача с румънеца Богдан Дину миналата неделя в зала \"Хангарът\" в Коста Меса. Кубрат Пулев: Целувката е част от доброто представяне Кубрат Пулев заяви при завръщането си в България в сряда, че очаква нов мач в САЩ след няколко месеца в Ню Йорк. Наскоро той подписа промоутърски договор с топ агенцията \"Топ Ранк\". Интересите на Джени Суши защитава 77-годишната Глория Олред. Тя е една от лидерките на движението за равноправие на жените в САЩ. Олред има богат опит в областта, като от години се занимава с дела за защитата на правата на жените. Адвокатката представлява една от жените в груповото дело срещу холивудския продуцент , една от жертвите, обвинили популярния певец   в сексуален тормоз, и една от 33-те жени, които съдят актьора   Това са най-нашумелите й дела напоследък. \"Гардиън\" критикува \"безславната целувка\" на Пулев (ВИДЕО) Кубрат Пулев: Целувката е част от доброто представяне \"Гардиън\" критикува \"безславната целувка\" на Пулев (ВИДЕО)", "date": "2019.03.29", "title": "Лицензът на Кубрат Пулев в Калифорния е прекратен"}
{"url": "http://clubz.bg/81186-laura_koveshi_sys_zabrana_da_napuska_stranata_i_da_govori_pred_medii", "text": "Водещата кандидатка за главен прокурор на ЕС Лаура Кьовеши е получила  за повдигнатите й обвинения за злоупотреба с власт и приемане на подкуп от Румънската следствена агенция. Това съобщава  , цитирайки АФП. В четвъртък тя се яви на на  . Разпитът продължи 6 часа. Според АФП тя е получила обвинение в подкуп, но няма потвърждение от съда. Кьовеши отхвърля обвиненията и нарича лъжливи свидетелските показания, по които е образувано производството. След края на разпита бившата шефка на антикорупционната DNA съобщи на журналистите, че е получила забрана да говори пред медиите за повдигнатото й обвинение. Европарламентът твърдо зад Лаура Кьовеши за главен прокурор Лаура Кьовеши е кандидатът на Европейския парламент за новия пост на европейски главен прокурор. Съветът на ЕС предпочете французина   В момента се провеждат неофициални преговори между двете институции, които трябва да определят кой ще е първият главен прокурор на ЕС, допълва медията. България е гласувала против Лаура Кьовеши Кьовеши бе начело на румънската дирекция \"Антикорупция\" (DNA) до миналата година, когато социалистическото правителство успя да я отстрани. Управляващите в Румъния предприеха редица мерки, които са определяни като отстъпление от постигнатото в съдебната реформа и борбата с корупцията, а прокурори образуваха досъдебни производства срещу... Франс Тимерманс и комисарката по правосъдието Вера Йоурова за уронване престижа на страната. Румънски министър иска да попречи на Кьовеши за главен прокурор на ЕС В четвъртък президентът Клаус Йоханис свика референдум по темата, който ще се проведе заедно с изборите за Европейски парламент на 26 май. Управляващата партия се противопостави на провеждането на референдума. Да им се чудиш на румънците – в месеца на отпуските тръгнали да протестират  В последния месец хиляди румънци протестираха, след като правителството прие извънредна мярка, която ограничава независимостта на прокурорите. Това бе поредната от серията закононодателни промени, въведени от социалдемократите в Румъния, които предизвикаха въпроси от страна на ЕС относно върховенството на закона в страната. Европейската комисия призовава Румъния да осигури честно участие на Лаура Кодруца Кьовеши в процедурата за избор на главен прокурор на Европейския съюз. Това заяви днес говорителят на ЕК Маргаритис Схинас. Той припомни, че в докладите по Механизма за сътрудничество и проверка (МСП) Брюксел е изразявал дълбока тревога за независимостта на съдебната система в Букурещ. Журналисти намекнаха, че румънските управници се присмиват на действията на Еврокомисията,като дори са завели дело срещу нейния първи зъм.-председател Франс Тимерманс – човека, отговарящ за върховенството на закона. В отговор Схинас призна, че „се наблюдават събития, които влошават обстановката“. Маргаритис Схинас съобщи още, че обвиненията срещу Тимерманс са оттеглени поради ипса на доказателства. Еврокомисарят е разговарял вчера по телефона с румънската премиерка Виорика Дънчила. Нищо от случващото се обаче не пречи на работата на румънското председателство на Съвета на ЕС, обобщи Схинас. То дори успяло да отбележи рекордни постижения в успешното приключване на редица междуинституционални преговори. България е гласувала против Лаура Кьовеши Румънски министър иска да попречи на Кьовеши за главен прокурор на ЕС Да им се чудиш на румънците – в месеца на отпуските тръгнали да протестират ", "date": "2019.03.29", "title": "Лаура Кьовеши със забрана да напуска страната и да говори пред медии"}
{"url": "http://clubz.bg/81183-osvobodiha_deputata_cvetanov_bez_deputata_cvetanov", "text": "Без дебати, само за няколко минути Народното събрание гласува оставката на Цветан Цветанов като депутат, а с това и като председател на парламентарната група на ГЕРБ и шеф и член на комисии. Това се случи в отсъствието на самия Цветанов, който иначе всяка сутрин се грижи за това народните представители от управляващите партии, както и тези на \"Воля\", да са в залата, за да има кворум. \"За\" гласуваха 121 депутати, 7 бяха \"против\", а трима се въздържаха. При първоначалната регистрация за кворум се събраха 134-ма народни представители. Като негов наследник като председател на парламентарната група Цветанов посочи доктор Даниела Дариткова. При депозирането на оставката си в четвъртък вторият човек в ГЕРБ коментира, че връзките остават силни, че ще работи рамо до рамо с Дариткова и че единствената разлика след гласуването на освобождаването му ще е в това, че вече няма да присъства на заседанията на Народното събрание, а ще обикаля страната. За опозицията в лицето на БСП Дариткова \"е човек на Цветанов\" и чрез нея той ще продължи да управлява парламентарния живот. Иначе Цветанов остава зам.-председател на ГЕРБ и шеф на предизборния щаб на партията. До оставката му се стигна, след като стана ясно, че си е купил луксозен апартамент на занижени цени - малко над 600 евро на квадрат. И до днес Цветанов, който бе в САЩ в разгара на скандала, не е обяснил как е постигнал тази непосилна за простосмъртния купувач ниска цена за имот в престижния столичен квартал \"Изток\".", "date": "2019.03.29", "title": "Освободиха депутата Цветанов без депутата Цветанов"}
{"url": "http://clubz.bg/81179-dejli_ekspres_predatelstvo_dnes_trqbvashe_da_izlezem_ot_es", "text": "Днес Великобритания трябва да се събуди в очакване на ново начало, свободно от оковите на Европейския съюз, извън юрисдикцията на Съда на Европейските общности и вече да не подлежи на капризите на Брюксел, пише британският консервативен вестник  . Ядреният вариант за \"Брекзит\" печели подкрепа След три години спорове след референдума от 2016 г., правителството на премиера Тереза Мей рискува да се срине, Великобритания е по-разделена от всякога и британците са още по-разочаровани от политиката, отколкото по време на референдума през 2016 г. Въпреки задействането на член 50 и последващия обет да се изведе Великобритания от блока на 29 март, на нацията се налага допълнително закъснение - вероятно дълго - като няма никаква яснота за това кога \"Брекзит\" ще бъде осъществен, ако наистина някога бъде. Брюксел приключи подготовката за „Брекзит“ без сделка – вижте мерките Петиция, с която се призовава за отмяна на член 50, наближава шест милиона подписа, докато около един милион души протестираха в Лондон през уикенда, призовавайки за втори референдум, което подтиква групата за напускане да предупреди: На подобен фон едва ли е изненадващо, че Leave Means Leave организира \"Протест за спасяване на Брекзит\" на Парламентарния площад днес срещу предателство в знак на протест срещу това, което организаторите наричат \"факта, че Парламентът е пренебрегнал ясната инструкция на британския народ\", съобщава \"Фокус\".  Брюксел приключи подготовката за „Брекзит“ без сделка – вижте мерките", "date": "2019.03.29", "title": "\"Дейли Експрес\": Предателство! Днес трябваше да излезем от ЕС"}
{"url": "http://clubz.bg/81182-daritkova_otreche_gerb_da_sa_glasuvali_lobistki_zakoni", "text": "Новата председателка на парламентарната група на ГЕРБ Даниела Дариткова отрече днес управляващата партия да е приемала закони под лобистки натиск от страната и отвън. Тя обвини опозицията в лицето на БСП, че \"всячески се старае да направи политическа криза\". Дариткова отрече законодателни промени, приети с гласовете на ГЕРБ и други партии, да са облагодетелствали строителната фирма \"Артекс\", която е продавала апартаменти на представители на партията и държавата на преференциални според техните критици цени. Тя отказа да коментира тези поправки в детайл и призова гражданите да се доверят на компетентните институции, които проверяват случая. Дариткова отрече, законът, с който бяха опростени 8 милиона лева неплатени данъци на мюфтийството, да е приет под натиск от Турция. Тя отказа пряко да коментира думите на турския външен министър Мевлют Чавушоглу, който се похвали пред избиратели, че Анкара се е намесила, за да бъде приет този закон. МВнР привиква турския посланик заради думи на Чавушоглу за Закона за вероизповеданията", "date": "2019.03.29", "title": "Дариткова отрече ГЕРБ да са гласували лобистки закони"}
{"url": "http://clubz.bg/81177-cvetanov_stana_oshte_po_silen_kak_e_vyzmojno", "text": "ГЕРБ са на път да сътворят голям управленски абсурд. Цветанов уж си отива заради етичен проблем, но не само запазва влиянието си в партията като неин (заместник) лидер, а и триумфално шества из ефира. Освен това очевидно ще запази и ролята си в групата на ГЕРБ в парламента - чрез г-жа Дариткова, която има профила на негова проекция без достатъчно самостоятелна политическа тежест. Като цяло поведението на “втория човек\" след Борисов следва вече утъпкана пътека - дадена е оставка, но не е призната вина. Защо се дава оставката - официално това остава неясно (макар всички да знаят защо). Подалите оставка гордо се разхождат из студията и обясняват действията си, все едно са извършили някакво геройство. Оттук и коментарите, че от всичко случило се дотук ГЕРБ ще излезе с “позитив” - хората ще харесат ритуалните “жертви” на политици \"без вина”. Подобно отношение разчита на обществен инфантилизъм: очакването, че мнозинството ще се плъзне по повърхността на нещата и бързо ще забрави. ГЕРБ може и да са прави да разчитат на такъв инфантилизъм, но не им прави чест да се опитват да печелят с подобна стратегия. Какво всъщност означава “етичен проблем”? Много се спекулира, че в “Апартаментгейт” нарушение на закона няма - има “само” етичен проблем. Което едва ли не решава въпроса - щом е само етичен, значи всъщност няма проблем. Когато едно лице на държавна позиция купува апартаменти, стоки или услуги на ексклузивни, преференциално ниски лици, възникват съмнения, че става дума или за скрит подкуп от страна на фирмата-продавач, или за изнудване от страна на политика-купувач. Участниците в “Апартаментгейт” така и не изясниха кое от двете е вярно в случая, нито пък дадоха смислено обяснение за някаква трета възможност. Когато половината висш актив на една партия има подобен “етичен проблем\", може би е редно тя да бъде по-самокритична и да не бърза да реабилитира, оневинява и героизира подалите оставка. За съжаление обаче ГЕРБ опитват да направят точно това. Веднага след завръщането си от САЩ Цветан Цветанов даде триумфална пресконференция, на която припомни постиженията си и благодари на всички - от Борисов и съпругата си до Корнелия Нинова. Невнимателният зрител би могъл да остане с впечатлението, че вместо с оставка заради “етичен проблем”, Цветанов се връща с Оскар за цялостна дейност. На следващата сутрин пък беше водещ на една друга пресконференция, с която ГЕРБ се опитаха да придобият наследството на СДС с нотариална заверка от Европейската народна партия. Цената на сделката отново е ниска, но пък и придобитото не е кой знае какво, така че “етичен проблем” като с апартаментите няма. Но тази пресконференция засили впечатлението, че Цветанов не само не си е отишъл, а дори е станал още по-силен. Доказал е, че не може да бъде махнат и затова всички вече са убедени колко е незаменим в ГЕРБ. Вицекралят е мъртъв, да живее вицекралят! Героизирането на Цветанов върви заедно с героизацията на Борисов: лидерът на ГЕРБ се разделя с дясната си ръка, но за да не стане политически инвалид, всъщност си я запазва. Ръката хем е отсечена, хем си остава толкова функционална, колкото си беше. И етично, и удобно. И тази теза трудно може да мине, без да бъде раздухан споменатият обществен инфантилизъм. През последната седмица вентилаторът беше пуснат на макс, за да бълва небивалици като следните: Раздухването на обществения инфантилизъм възпрепятства извличането на поуки от подобни скандали. А една такава поука е, че като имаш “етичен проблем”, е редно да отстъпиш назад - да демонстрираш, че поне си разбрал в какво се състои проблемът. За тази цел обаче отстъпването трябва да е реално, а не само фиктивно. Цветан Цветанов започна кариерата си като “формален лидер” на ГЕРБ (докато истинският лидер беше Борисов). С настоящия скандал Цветанов по ирония на съдбата доказа, че си е съвсем истински лидер в ГЕРБ, макар и формално да подаде някаква оставка. Издигна се до неформален истински лидер, почти наравно с формалния настоящ лидер Борисов. Дай Боже всекиму подобни етични проблеми…", "date": "2019.03.29", "title": "Цветанов стана още по-силен. Как е възможно?"}
{"url": "http://clubz.bg/81180-celunatata_ot_kubrat_pulev_reporterka_iska_da_go_lishat_ot_licenz_video", "text": "Американската репортерка, която Кубрат Пулев целуна публично по време на интервю, обяви, че иска той да бъде лишен от международен лиценз и ще търси правата си за това, съобщи самата тя в публично изявление. Лицензът на Кубрат Пулев в Калифорния е прекратен Джени Равало, известна още като Джени Суши, твърди, че в края на интервюто с Пулев той я е сграбчил и целунал в устата. Това вече е известно от видеото, което Суши пусна сама в социалните мрежи, а после свали. Случката се разигра след мача на Кобрата с румънеца Богдан Дину в Калифорния миналата неделя. Българинът спечели с нокаут в седмия рунд. Кобрата проля кръв и мина през трудни моменти, но нокаутира румънец Новият елемент в оплакванията й е, че след целувката Пулев продължил да я преследва, когато след разговора отишла да си вземе чантата. Равало е наела популярната адвокатка Глория Олред, която представлява жени в дела за сексуален тормоз. Тя се оплаква, че не знаела как да постъпи и че не се е съгласявала българският боксьор да я целува и прегръща.  По-късно на парти след мача Пулев я помолил да отреже видеото с целувката, каза Суши. Кубрат Пулев: Целувката е част от доброто представяне \"Гардиън\" критикува \"безславната целувка\" на Пулев (ВИДЕО) Глория Олред представлява една от жените в груповото дело срещу холивудския продуцент Харви Уайнстийн, една от жертвите, обвинили популярния певец Ар Кели в сексуален тормоз, и една 33-те жени, които съдят актьора Бил Козби. Той твърдеше, че Равало искала   сприятелила се с хора от щаба му, останала на партито до 5 ч. сутринта. Мениджърът на Пулев Ивайло Гоцев каза по телефона за Нова телевизия, че очевидно Суши се опитва да стане популярна покрай българския боксьор. Той определи като \"нулев\" шанса Пулев да загуби лиценза си. Тервел Пулев, брат на Кубрат, добави пред репортери на летище София в сряда, че на партито след мача  Кобрата проля кръв и мина през трудни моменти, но нокаутира румънец Кубрат Пулев: Целувката е част от доброто представяне \"Гардиън\" критикува \"безславната целувка\" на Пулев (ВИДЕО)", "date": "2019.03.29", "title": "Целунатата от Кубрат Пулев репортерка иска да го лишат от лиценз (ВИДЕО)"}
{"url": "http://clubz.bg/81178-us_senatori_iskat_zabrana_za_prodajba_na_f_35_na_turciq", "text": "Американски сенатори представиха закон за забрана за предоставяне на Турция на самолетите F-35, предава \"Фокус\". Отношенията между Вашингтон и Анкара се движат по низходяща спирала заради плановете на Турция да придобие руски ракетни системи за противовъздушна отбрана С-400. САЩ предупредиха Турция, че може да преустановят доставката на самолетите F-35 в страната заради опасенията, че радарите на руските системи С-400 могат да открият слабостите на самолетите, въпреки че Турция произвежда някои от частите на изтребителя. Американските сенатори представиха двупартиен законопроект за преустановяване на трансфера на изтребители F-35 в Турция на фона на сериозен разрив между съюзниците от НАТО за закупуването на руската система за противоракетна отбрана С-400. Какво става, ако Турция получи 100 изтребителя F-35 Един от четиримата съавтори на законопроекта, сенаторът-демократ Жана Шахин заяви, че \"перспективата на Русия да има достъп до американски самолети и технологии в страна от НАТО - Турция, е сериозен национален и глобален риск за сигурността\". Това се случва скоро след като Ройтерс съобщи, цитирайки анонимни източници, че САЩ обмислят не само да се откажат от доставката на F-35 в Анкара на фона на напрежението около руската сделка С-400, но и да извади Анкара от веригата за производството на самолетите. В момента турските фабрики произвеждат около 800 части за самолета от пето поколение - някои от тях се произвеждат само от Турция. Въпреки този факт, САЩ смятат, че Турция може да бъде заменена от компании, разположени в други страни. Намирането на заместители на турското производство на части за F-35 ще отнеме време и ще забави доставката на самолета \"за период от три месеца\", добави източникът. САЩ разрешиха продажбата на ракети \"Пейтриът\" за Турция Нито Пентагонът, нито компанията „Локхийд Мартин“, която сглобява изтребителите, не са направили официални коментари по доклада. По-рано Кейти Уилбъргър, изпълняващ длъжността помощник-секретар на отбраната по въпросите на международната сигурност, заяви пред Reuters, че Вашингтон е започнал подготовката за замразяване на пратките, които би трябвало да предшестват доставките на F35 за Турция, за да се изпратят сигнали до Анкара. Уилбъргър също така намекна, че САЩ може да намерят алтернатива на турското \"депо за двигатели\" - става дума за завода за двигатели в Ескишехир. Освен частите на двигателя, Турция произвежда фюзелажи, дисплеи на пилотската кабина и шаси за F-35. Този въпрос се превърна в пречка за САЩ в плановете си да спре доставките на самолети от пето поколение в Турция, след като започна спора за ракетите С-400. Вашингтон се опасява, че радарите на руските системи за противовъздушна отбрана могат да се научат да откриват най-новия американски самолет, ако Турция получи и С-400 и F-35. В светлината на тези опасения, САЩ нееднократно призоваха Турция да се откаже от споразумението за С-400 и да закупи по-скъпите американски системи „Пейтриът“ , които са способни само да свалят балистични ракети, за разлика от руската С-400, която е способна да сваля вражески самолети, безпилотни самолети и ракети. САЩ разрешиха продажбата на ракети \"Пейтриът\" за Турция", "date": "2019.03.29", "title": "US сенатори искат забрана за продажба на F-35 на Турция"}
{"url": "http://clubz.bg/81154-v_brunej_shte_ubivat_s_kamyni_za_gej_seks_i_shte_otsichat_ryce_za_krajba", "text": "Малката островна държава Бруней въвежда нов наказателен кодекс, базиран на Шариата, предупреди Амнести Интернешънъл.  \n\tТой предвижда убиване с камъни за хомосексуален секс и отсичане на крайник за кражба. Наказанията ще бъдат прилагани и за непълнолетни. Те са част от постепенна радикална преработка на закона в страната, и ще влязат в сила на 3 април. В България или в Бруней е по-добре да си жена? Малката мюсюлманска държава, разположена на остров Борнео и в съседство с Малайзия, е управлявана от султан Хасанал Болкиа - радикален ислямист, който все повече налага най-бруталните тълкувания на традиционното ислямско право. В страната е също така забранена продажбата на алкохол, което е факт в повечето държави в региона.  Същевременно Бруней е една от най-богатите държави в региона и в света, заради сериозните си залежи на петрол и природен газ.", "date": "2019.03.29", "title": "В Бруней ще убиват с камъни за гей секс и ще отсичат ръце за кражба"}
