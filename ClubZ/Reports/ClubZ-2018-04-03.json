{"url": "http://clubz.bg/66230-nyu_jork_tajms_putin_e_naj_vliqtelniqt_chovek_v_sveta", "text": "Постоянно се казва, че Путин е добър само тогава, когато трябва да изиграе своята ръка, а картите му са слаби. Всички очакват в крайна сметка той да се провали, защото руската икономика има толкова много проблеми. Ръката му всъщност обаче не е толкова слаба. Това е така, защото властовата му база не е икономическа; тя е културна и идеологическа. \n\tКакто Кристофър Колдуел пише в изданието \"Импримис\", международният престиж на Путин започва от историята, която той разказва. Той дойде на власт, според своята версия, след като западните реформатори почти бяха унищожили неговата страна. Екипите от американски икономисти смятаха, че ако се извърши приватизация по правилния начин, редът, законността и социалното единство ще се зародят от само себе си. Средната продължителност на живота в Русия стана по-ниска от тази в Бангладеш. Държавата банкрутира. Представителите на някогашната комунистическа номенклатура разграбиха ресурсите на страната. На световната сцена Русия беше унижена от поредица американски правителства. И дойде Путин и възстанови стабилността. Средната продължителност на живота в Русия сега е 71 години, исторически връх. Икономиката също се възстанови. Русия отново е световна сила, способна, както се видя само преди седмица, да приеме с насмешка комбинираната дипломатическа атака на цял куп западни страни. След 17 години на Путин във властта рейтингът му на одобрение у дома надхвърля 80 процента. Още повече че през следващите години авторитарните лидери от путински тип ще имат няколко ключови предимства във войната на идеи. , либералната демокрация се опира на представата, че властта трябва да е разпределена между система от отношения и институции.  Путин олицетворява представата, че властта трябва да е централизирана, с един лидер на върха и железни линии на упражняване на тази власт надолу по вертикалата. Той олицетворява идеята, че либералната демокрация неминуемо изпада в хаос, когато няма социално доверие, че тя е една измама, която позволява на хората с добри връзки да грабят от всички останали. \n\tВъв времена на тревога и недоверие е много по-лесно да се застъпвате за модел с ясна и централизирана власт, отколкото за такъв, в който властта е разпръсната и аморфна. , в крайна сметка лоялността към либералната демокрация е към нещо абстрактно - към конституция, убеждения и набор от демократични норми. Ние в демократичния лагер винаги сме обезпокоени, когато видим как някой като Путин или Доналд Тръмп, или Си Цзинпин погазва нормите, за да съсредоточи власт у себе си. Лоялността на авторитаризма по същество е към една личност. Към самия човек. Както се изразява М. Стивън Фиш в изданието \"Джърнъл ъв димокръси\": Нито поддръжниците на Путин, нито тези на Тръмп, нито онези на Си Цзинпин са особено притеснени от погазването на нормите, стига на върха да има човек, който да е готов да командва парада. Във времена на тревога и недоверие е много по-лесно да обедините хората около личност, отколкото около абстракция. , либералната демокрация се опира на вяра, вяра в способностите на отделния гражданин. Вярата, както знаем, е увереност в неща, на които се надяваме и за чието сбъдване не сме видели доказателства. Ние демократите вярваме в идеята, че хората знаят най-добре как да управляват живота си и че този личен избор е възможно да намери място в обществената тъкан. Той се основава на представата, че не трябва да имаш никакви илюзии, че трябва да подхождаш мъдро към ставащото в света. На хората се гледа точно така, както ги е определил Макиавели - неблагодарни и лъжливи, боязливи пред опасността и жадни за печалба. Съперничеството е неизбежно. Всичко е политизирано. Всеки или всяка институция, която твърди, че е обективна и стои далеч от крамолите, лъже. В света всичко е пиар и колкото по-безсрамен фарс се предлага, толкова по-добре, защото хората ще повярват на всяко нещо, в което е в техен интерес да повярват. Във времена на тревога и недоверие е много по-лесно да продавате цинизъм, отколкото идеализъм. И накрая, либералната демокрация стъпва върху схващането, че хората, които не са като вас, също заслужават уважение и внимание, че в политиката става дума за постигане на компромиси с хора, с които дори не можете да изтърпите да стоите в едно и също помещение. Путинизмът се опира на схващането, че хората, които не са като теб, сеят културен хаос; те пречат на твоя начин на живот. Путин последователно ругае срещу хомосексуалистите, мюсюлманите, атеистите и \"яловия и безполов\" Запад. Във времена на тревога и недоверие е много по-лесно да се продава на нас/тях различия, отколкото толерантност към културното многообразие. Накратко, никога не подценявайте този човек или каузата му. Навсякъде по света политическите режими се приспособяват, ставайки или малко по-авторитарни, или малко по-демократични. В момента инерцията видимо е в посока към авторитаризъм. Донякъде това се дължи на брилянтната и дръзка фигура, която стои начело на този лагер. Това е така и защото, ако се спрете и запитате кой е глобалният предводител на либералния демократичен лагер, няма да се сетите за нито едно име. (БТА)", "date": "2018.04.03", "title": "\"Ню Йорк таймс\": Путин е най-влиятелният човек в света"}
{"url": "http://clubz.bg/66240-dvama_opasni_ubijci_izbqgaha_ot_sofijskiq_zatvor", "text": "Двама опасни убийци са нападнали служители на Софийския затвор и са избягали днес през централния вход. Сигналът за бягството е подаден около 15.45 часа днес, когато двама лишени от свобода са извършили въоръжено нападение над служители от Софийския затвор и са осъществили бягство, съобщи Министерството на правосъдието. От обясненията на зам.-министъра на правосъдието Николай Проданов се разбра, че единствено чистачка ги е гонила, докато се качат в колата, която ги чакала. Назначени са проверки, които да установят как двамата са се сдобили с оръжието. Избягалите са двама опасни рецидивисти - Владимир Пелов Стефанов и Радослав Колев, които нападнали надзирателите и избягали  със сиво рено, което ги чакало в близка улица. Пелов е осъден на 32 години за грабеж на златарско ателие, опит за убийство на полицаи, както и отвличане на майка с дете. Малко преди да бъде окончателно осъден през 2016 г., бе задържан и обвинен за убийството на двама братя в Ботевград, застреляни пред местно казино. Колев има присъда от 26 години за убийство. В ефира на Канал 3 зам.-министърът на вътрешните работи Красимир Ципов отправи призив към гражданите \"от една страна да бъдат внимателни, защото се касае за затворници с присъди лишаване от свобода за дълъг срок, от друга страна да подадат веднага информация в най-близкото районно управление на МВР или тел. 112, ако бъдат забелязани лицата\". \"Има данни, че са ги чакали лица, които са били маскирани. Всичко е въпрос на доказване и установяване на тези факти и обстоятелства\", поясни Ципов. Образувано е досъдебно производство по чл. 297 НК (бягство на затворници), като предмет на проверка са и действията на охраната в затвора.  По първоначални данни, бягството е извършено чрез заплаха на дежурни надзиратели с огнестрелно оръжие, с което затворниците разполагали, като по този начин преодолели няколко поста в корпуса на затвора. На въпрос защо служителите на ГД \"Изпълнение на наказанията\" не са употребили оръжие, Красимир Ципов отговори: На място са били изпратени двама прокурори от СГП, като действията по разследването се извършват от СДВР.  През 2014 г., на 30 април, други двама затворници избягаха от Централния софийски затвор през предварително прокопан тунел. Единият беше Николай Николов-Шатката с 20-годишна присъда за убийство, а другият - гватемалецът Хосе Луис Гевара Мартинез, съден за грабеж, отнемане на превозно средство и притежание на оръжие.  През 2013 година, пак от Софийския затвор, избяга 30-годишният македонец Никола Ристевски, който прескочил оградата. Той излежавал присъда за източване на кредитни карти.", "date": "2018.04.03", "title": "Двама опасни убийци избягаха от Софийския затвор"}
{"url": "http://clubz.bg/66234-slynchev_brqg_vs_valeri_simeonov_vtori_sezon", "text": "Предложеният от вицепремиера Валери Симеонов закон за защита от шума, който все още е на етап обществено обсъждане, вече получи първи негативни реакции. И без изненада те дойдоха от Слънчев бряг. Миналото лято курортът бе под прицела на Симеонов именно заради \"високите децибели\" и той лично \"конфискуваше\" по малките часове музикална техника. Днес от \"Бизнес асоциация \"Слънчев бряг\" излязоха с безпрецедентно остра декларация срещу законодателната инициатива на ресорния за туризма вицепремиер. Според асоциацията предложенията са \"необмислени\" и ще доведат до тежки последици за малкия и среден бизнес.  Речено-сторено: Валери Симеонов и правителството се захващат с шума Законът предвижда нови часове, в които не се допуска шум, в това число и за зареждане на търговски обекти, замерване на допустими нива на шум не само \"в околната среда\" но и вътре в жилищни или обществени сгради, задължение озвучителната техника да е с монтиран коректор, който да не допуска възпроизводство на шум над определени с наредба на Министерския съвет нива, конфискация на имущество в полза на държавата при нарушения на разпоредбите за шум, по-високи глоби не само за юридически, но и за физически лица и др.  \"Тихите\" часове в денонощието се увеличават по закон - досега не бе допустимо създаване на шум в околната среда от 22 ч до 6 ч. Сега това време ще е от 23 ч до 8 ч - тоест един \"тих\" час повече нощем. \"Обедната\" двучасова почивка ще е от 14 ч до 16 ч и важи за всички дни от седмицата.  По този повод от асоциацията с ирония посочват: Оттам заявяват, че в действителност трябва да създаде механизъм за контрол, но той трябва да бъде \"логичен и работещ, така че да не се отрази на приходите от туризъм, и въобще от леката индустрия в страната, и в същото време да се постигне желания покой за почиващите, било то в хотелите или домовете си\". Нова акция: Валери Симеонов ще закрива  „Слънчев бряг“ АД И поставят няколко искания:  - да се разграничат селищата от курортите с национално значение; - да се променят часовете, в които е налице тотална забрана за шум, за да може безпроблемно да се заредят обектите и да са готови за посрещането на клиенти; - да се премахне изискването за поставяне на уреди за контрол на допустимите стойности с мотива, че в много от случаите шумовият фон надвишава определените децибели дори по действащия закон и наредби към него.  Оттам критикуват и намерението на Симеонов да вмени контрола на МВР, както и затварянето на заведения-нарушители за определен период от време, което би лишило държавната хазна от приходи от данъци, от осигуровки, както и служителите - от работни заплати, тъй като няма да работят през този период. Служители в Слънчев бряг: Бойко, помогни ни, спри Валери! Нова акция: Валери Симеонов ще закрива  „Слънчев бряг“ АД Служители в Слънчев бряг: Бойко, помогни ни, спри Валери!", "date": "2018.04.03", "title": "Слънчев бряг vs Валери Симеонов. Втори сезон"}
{"url": "http://clubz.bg/66229-dyrjavata_otkaza_da_uchastva_v_sdelkata_za_chez", "text": "Държавата се отказва от участие в сделката за бизнеса на ЧЕЗ в България. Новината съобщи финансовият министър Владислав Горанов, който се яви във временната комисия в парламента, която проверява сделката. Горанов дойде вместо премиера Бойко Борисов, който не се яви на изслушването.  Избраният купувач за бизнеса на ЧЕЗ в България е българската фирма \"Инерком\" с едноличен собственик Гинка Върбакова. Тя беше преди време в Прага, в централата на чешката държавна компания, уж да преговаря българската държава да вземе дял от сделката. Премиерът изпрати писмо, в което обяснява причината за неявяването си - не можел да коментира сделката, защото арбитражното дело на ЧЕЗ срещу България е в ход. А изявления от страна на министър-председателя можели да повлияят на хода му. Депутати препитват Бойко Борисов за ЧЕЗ след седмица Премиерът трябваше да отговаря на въпроси най-вече , след която тя и министрите Томислав Дончев и Горанов обявиха как държавата ще поиска да влезе в сделката за ЧЕЗ като партньор на Върбакова.  Горанов съобщи, че споделя позиция, която е съгласувана с Борисов, но не говори от името на Министерския съвет, защото формално решение за отказ от участие не е било взето. По думите му обаче подобен ход е нецелесъобразен.  \"Българската държава няма намерение, по какъвто и да било начин да участва в придобиването, частично или изцяло, в стартиралата и неприключила сделка за собствеността на активите на ЧЕЗ в България. В последните седмици с премиера Борисов сме се обединили, че участие на държавата е нецелесъобразно. Имаме достатъчно механизми от гледна точка на законодателното равнище, затова не е необходимо българската държава да придобива и притежава активи на дружеството по тази сделка. Дали сделката ще се реализира или не, е извън регулаторните функции на държавата. Нямаме намерение като изпълнителна власт да се намесваме в частно-правни отношения\", каза още министърът. Томислав Дончев за ЧЕЗ: Не е безспорно, но трябваше извънредна стъпка Според финансовия министър срещата по инициатива на правителството с Гинка Върбакова е била в отговор на обществените очаквания. Комисията ще изслуша и главния прокурор Сотир Цацаров, както и председателя на КЕВР Иван Иванов. Томислав Дончев за ЧЕЗ: Не е безспорно, но трябваше извънредна стъпка", "date": "2018.04.03", "title": "Държавата отказа да участва в сделката за ЧЕЗ"}
{"url": "http://clubz.bg/66237-putin_obeshta_pyrviq_blok_na_turskata_aec_za_100_godini_turciq", "text": "Президентите на Турция и Русия дадоха Реджеп Тайип Ердоган и Владимир Путин дадоха символичен старт - чрез видеоконферентна връзка, на строителството на първата АЕЦ в Турция, която ще изгради руската държавна компания \"Росатом\". Путин, за когото това е първа визита в чужбина след преизбирането му за нов президентски мандат, заяви, че първият блок на АЕЦ \"Аккую\" ще бъде пуснат през 2023 година, за 100-годишния юбилей от основаването на Турската република. \"Путин и Ердоган не се събират, за да се оплакват от \"вероломните си партньори\" Той изрази увереност, че \"работата на добре сработените руски и турски специалисти ще позволи да се изпълнят в срок всички набелязани планове и успешната реализация на този проект ще стане един от символите на динамичното и постъпателно развитие на руско-турското взаимодействие, партньорство и приятелство\". Руският президент подчерта, че Русия е един от признаните лидери в областта на мирния атом, а строителството на АЕЦ \"Аккую\" е основа за атомната промишленост на Турция. \"Създаваме нов отрасъл. Турция е високоразвита в техническо и икономическо отношение държава, но това е нов етап в развитието на икономиката й“, заяви руският лидер. Путин обеща АЕЦ \"Аккую\" да бъде сигурна и екологична. Тя ще има четири енергоблока, всеки с мощност от 1200 мегавата, а стойността й надхвърля $20 милиарда.  Путин в Турция за първа копка на първа АЕЦ \"Изминахме дълъг път. Днес АЕЦ \"Аккую\" стана символ на нашето сътрудничество и показател за неговото ниво\", заяви Ердоган. Сред другите руско-турски проекти, които са доказателство за това високо ниво на сътрудничество и здрави двустранни връзки, турският президент назова газопровода \"Турски поток\" и доставките на руски зенитно-ракетни комплекси С-400. Русия поддържа постепенно и частично сваляне на визовите ограничения, които бяха отново въведени след като Турция свали руски боен самолет през 2015 г В навечерието на церемонията турската Агенция по атомна енергетика издаде лиценз за строителство на първия блок на АЕЦ \"Аккую\", а руският министър на енергетиката Александър Новак съобщи, че проектът е получил статут на стратегическа инвестиция. РИА Новости отбелязва, че \"Аккую\" е първият в света проект за АЕЦ, който се реализира по модела BOO (build-own-operate - построй-владей-експлоатирай). В съответствие с този модел, Русия ще построи централата, ще е неин собственик и ще я експлоатира. Утре разговорите на Путин с Ердоган продължават, но към тях ще се присъедини и президентът на Иран Хасан Рохани. Освен енергетика, темата е Сирия и конфликтът там, който от 2011 г. насам доведе до 3 милиона бежанци в Турция и други няколко милиона, разселени по цял свят. Само през 2017 г. Путин се срещна с турския президент осем пъти.  Путин в Турция за първа копка на първа АЕЦ", "date": "2018.04.03", "title": "Путин обеща първия блок на турската АЕЦ за 100 години Турция"}
{"url": "http://clubz.bg/66078-kak_ovcharqt_dino_stana_sobstvenik_na_deputatska_televiziq", "text": "Вече втора седмица на територията на Казанлък и на Народното събрание в София се води сражение между ГЕРБ и БСП, в центъра на което е депутатът от управляващата партия Борис Кърчев. След като стана ясно, че народният избраник от ГЕРБ Димитър Гамишев е продал своя фирма със задължения към бюджета за около 200 000 лв. на малоимотен гражданин и бе тихомълком отстранен от 44 НС, от левицата взеха на прицел и Кърчев със сходно към него обвинение. Кърчев, избран от Старозагорско, е познат в региона като собственик на кабелния оператор , вече бивш. Към днешна дата и двете дружества са в ръцете на малоимотния Диньо Динев - овчар от старозагорското с. Християново. Динев споделя, че е разписвал някакви неясни за него документи срещу 200-300 лева. Депутат, уличен в далавера с ДДС, подава оставка Основна заслуга за разгласяването на казуса около Кърчев пък има казанлъшката телевизия , която от години следи всяка проява на бившия местен бизнесмен, днес депутат. Телевизията е собственост на Васил Самарски, дългогодишен председател на Общинския съвет от БСП в Града на розите, председател на Областния съвет на левицата и кандидат за народен предстваител, разбира се, от БСП. Двамата с Кърчев в миналото са имали бизнес отношения, което тогава ги е правело приятели, но от едно арбитражно дело насам водят всекидневна лична вендета, наситена с взаимни обвинения в неплащане на задължения, в укриване на приходи и пр.  Кърчев подчертава, че когато е напуснал тези две фирми, те не са имали никакви публични задължения, само междуфирмена задлъжнялост, която не би трябвало да касае данъкоплатеца. Медиите на Самарски обаче твърдят, че Кърчев е укрил  от държавата за стотици хиляди левове и това, заедно с натрупаните стари задължения е в дъното на прехвърлянето на дяловете на Кърчев към малоимотния Диньо.  Кърчев е управител на \"Би Би Си Кейбъл\" ООД до октомври 2015 г., когато е прехвърлил дяловете си към един от съдружниците във фирмата - Георги Христов. Същото правят и останалите двама съдружници Бойко Байчев и Стоян Стоянов. Така едноличен собственик на капитала става Христов. През 2017 г. обаче дружеството вече е с нов собственик - овчарят Диньо.  Междувременно, при него се е оказала и \"КТВ\" ООД. През 2016 г. Кърчев директно продава на Диньо Динев своите 25 дяла за 1250 лева. Едновременно същото правят и останалите двама съдружници на Кърчев - Ирина Колева (50 дяла за 2500 лева) и Бойко Байчев (същите дялове като тези на Кърчев). Двете сделки са изповядани при различни нотариуси - тази за КТВ при Антон Рангелов (Гълъбово), а тази за Би Би Си Кейбъл - при Динко Господинов (Стара Загора). Пред Клуб Z малко по-рано  Очаква се битката да се пренесе в сряда - отново в Народното събрание.", "date": "2018.04.03", "title": "Как овчарят Диньо стана собственик на депутатска телевизия"}
{"url": "http://clubz.bg/66236-specprokuraturata_podvede_kato_predatel_16_godishen", "text": "Специализираната прокуратура ръководи досъдебно производство за опетняване на националния трибагреник от 16-годишен, съобщиха оттам. На 2 април 2018 г. под ръководството на Специализираната прокуратура е започнало разследване за  престъпление по член 108, ал. 2 от НК. Извършен е оглед на местопроизшествието от прокурор от Специализираната прокуратура и следовател от Следствения отдел на СП. Установен е и извършителят – 16-годишният Хасан А., ученик в десети клас на училище в Провадия. Справка в НК показа, че въпросният член   гласи: Той е в Глава първа на НК - \"Престъпления срещу републиката\", което е и причината Спецпрокуратурата да се заеме с Хасан. Иначе това е звеното, което води най-тежките корупционни дела, на депутати, министри, общинари, престъпления на магистрати и пр., поради което там се получават бонуси до 6 заплати годишно и т.н. Прокурор Гешев: Може да сме малко, но сме качествени Националното знаме е било подпалено в училище \"Д-р Петър Берон\" във варненското село Царевци, откъдето е десетокласникът. Инцидентът е станал на 1 април тази година. До момента е установено, че ученици от селото се събирали в двора на училището. Пушели марихуана и използвали безплатен интернет. Националното знаме е било поставено на козирката над входа на училището, разкрили още разследващите. На 1 април в училищния двор се събрали приятели. Около 22 часа 16-годишният Хасан свалил знамето. Счупил дръжката му и започнал да го размахва от козирката. След това го запалил. Обгорелият национален трибагреник е намерен в училищната сграда, където Хасан проникнал, след като счупил два прозореца. Прокурор от Специализираната прокуратура разпита непълнолетния извършител на престъплението. Той ще отговаря за опетняване знамето на Република България. Престъплението се наказва с лишаване от свобода до 2 години или с глоба до 3000 лева, допълват от Спецпрокуратурата. Оттам добавят и снимков материал: Според местни медии, младият ром, който унищожил българското знаме, няма предишни криминални прояви.", "date": "2018.04.03", "title": "Спецпрокуратурата подведе като предател 16-годишен"}
{"url": "http://clubz.bg/66238-nqma_da_ima_proverka_na_bulgartabak_za_kontrabanda", "text": "Не е образувано наказателно производство по турския доклад за контрабанда, в който беше намесено името на \"Булгартабак\". Това се разбра от думите на главния прокурор Сотир Цацаров, който отговори на въпроси на медиите, след изслушването си от временната комисия, която проверява сделката за бизнеса на ЧЕЗ в България. През декември м.г. Цацаров съобщи, че е поискал проверка по доклада на турските служби, предоставен му от вътрешния министър Валентин Радев. Във въпросния доклад \"Булгартабак\" - компания, свързвана с депутата от ДПС Делян Пеевски в годините, е спомената в контекст за контрабанда на нейни марки цигари.  Цацаров прочете доклада \"Булгартабак\". Започва проверка Цацаров обясни хронологията на събитията - след като е получил доклада на съседите ни, той е поискал информация от всички институции, които биха могли да имат отношение по темата - \"Гранична полиция\", Агенция \"Митници\" и прочие. Чрез ДАНС в рамките на проверката прокуратурата е изисквала информация какво е естеството на този доклад, кой го е създал, какви са целите и за какво е използван, дали е послужил за основа за разследване в турската държава.  \"Сме ли, или не сме контрабандисти\", на протест на \"Булгартабак\" (ВИДЕО, СНИМКИ) Отговорът от подразделението на турското МВР е получен, докладът имал аналитичен характер, бил за целите на превенция на контрабандата и е представен на Интерпол. В него се споменават марки цигари, но не се твърди дали са произведени от \"Булгартабак\" или са резултат от нелегално производство, стана ясно още от думите на Цацаров.  Главният прокурор съобщи, че е разпоредена проверка на Инспектората на прокуратурата срещу обвинителката от Пловдив Недялка Попова. Тя си позволи в интервю квалификации по отношение на мюсюлманите в България. Попова е наблюдваща мегаделото срещу Ахмед Муса и 12-те имами, обвинени в проповядване на омраза на религиозна основа, което отново е в Пловдивския апелативен съд.  Прокурорка: Ще дойде време, премиерът и президентът ни ще са от друга религия \"Сме ли, или не сме контрабандисти\", на протест на \"Булгартабак\" (ВИДЕО, СНИМКИ) Прокурорка: Ще дойде време, премиерът и президентът ни ще са от друга религия", "date": "2018.04.03", "title": "Няма да има проверка на \"Булгартабак\" за контрабанда"}
{"url": "http://clubz.bg/66241-sredniqt_pryst_na_koshlukov_ni_struva_3000_leva", "text": "Съветът за електронни медии (СЕМ) санкционира БНТ с 3000 лева заради показания в ефир среден пръст от програмния директор и водещ на публицистичното предаване \"Още от деня\" Емил Кошлуков. Това съобщи в профила си във Фейсбук членът на СЕМ Иво Атанасов. Решението все още не е качено официално на сайта на СЕМ. \"За\" глобата са гласували четирима от четирима от членовете на регулатора. Тя ще трябва да бъде платена от телевизията, тоест от парите на данъкоплатците, а не от самия Кошлуков. Защо Кошлуков показва среден пръст в ефир? Кошлуков си позволи да покаже среден пръст в ефир в предаването от 9 февруари. Жестът бе демонстриран в компанията на бившата министърка на екологията Нона Караджова и на Борислав Сандов от \"Зелените\", който е и активист от протестите за защита на Пирин. Двамата бяха в студиото по темата за националния парк и продължаващите протести. Част от хората от осмото поред шествие в четвъртък стигнаха до БНТ, недоволни от начина, по който обществената телевизия отразява протестите.  В кадрите, излъчени в предаването от протеста пред БНТ, се виждаше, че човек държи в ръка листовка, на която е изобразена ръка със специфичната конфигурация от пръсти. Във видеото се чу и глас от протеста - неперсонифициран, който скандира нецензурни думи по адрес на националната телевизия, съдържащи обидна дума, означаваща част от мъжката анатомия. Кошлуков с извинение: Не мога да слизам на нивото на тези хора Съвсем в края на разговора със Сандов, последният каза, че се надява БНТ да отразява обективно протестите. В резултат Кошлуков сви пръсти по специфичния начин, при който само средният стърчи, илюстрирайки: След разразилото се обществно недоволство генералният директор на БНТ Константин Каменаров обеща, че Кошлуков ще поднесе публично извинение. Което той направи - \"с половин уста\". Кошлуков с извинение: Не мога да слизам на нивото на тези хора", "date": "2018.04.03", "title": "Средният пръст на Кошлуков ни струва 3000 лева"}
{"url": "http://clubz.bg/66235-slavcho_vyrbakov_razsledvan_za_danychni_izmami_no_proizvodstvoto_e_prekrateno", "text": "Съпругът на Гинка Върбакова - Славчо Върбаков, е бил разследван като част от организирана престъпна група за данъчни измами, но по отношение на него през 2014 г. наблюдаващият прокурор е прекратил производството. За останалите 7 лица е внесен обвинителен акт от специализираната прокуратура.  Държавата отказа да участва в сделката за ЧЕЗ Това стана ясно от думите на главния прокурор Сотир Цацаров пред временната парламентарна комисия, която проверява фактите и обстоятелствата около сделката за продажба на бизнеса на ЧЕЗ в  България на \"Инерком\" на Гинка Върбакова. Австрийски медии: \"Гинка от Пазарджик\" - новата постановка Обвинител № 1 представи пред депутатите информация от унифицираната информационна система на прокуратурата, придобита по справка за физическите лица Гинка Върбакова, Славчо Върбаков и юридическото лице \"Инерком\". Данните са били поискати от президента Румен Радев, както и от ДАНС. Цацаров прочете дословно цялата справка. Но подчерта, че тя засяга само двете физически лица и конкретната фирма. Никой не е търсил от прокуратурата данни за други търговски дружества, в които са участвали Върбакови. \"Ако депутатите поискат такава информация - ще им я предоставим\", каза още главният прокурор.  Съпругът на Гинка Върбакова - стар познайник на службите Цацаров уточни, че към днешна дата в прокуратурата няма никакви разследвания или проверки срещу Гинка или Славчо Върбакови. Тоест - всички производства, по които името на някой от двамата фигурира в информационната система, са прекратени. За \"Инерком\" няма никакви данни в прокуратурата.  Върбакови - заедно или поотделно, фигурират в производства за разследване на мениджмънта на дружеството \"Хипо Алпе Адриа Лизинг\" ООД - дъщерна компания на голяма компания от Австрия. Разследвани обаче са били не те, а мениджмънтът на българското дружество - за сключване на неизгодни договори. Върбакови са били страни по тези договори, но проверките на прокуратурата не са били насочени към дейността на Гинка или Славчо Върбакови.  Имало е и едно разследване на обсебване - срещу неизвестен извършител - по отношение на лек автомобил \"Ферари\", за който е имало договор за лизинг на името на Гинка Върбакова. То също е прекратено, стана ясно още от справката на Цацаров.  Чех, заподозрян в убийство преди години, в екипа на Гинка и \"Инерком\" Главният прокурор не беше запознат с името на чешкия гражданин Никола Молчан. Както Клуб Z първи писа - той е участвал в срещите между \"Инерком\" и ЧЕЗ за продажбата като представител на купувача. Самият Молчан е бил разследван и у нас, и в Чехия, за убийство, но е бил оправдан по всички подозрения.  Австрийски медии: \"Гинка от Пазарджик\" - новата постановка Съпругът на Гинка Върбакова - стар познайник на службите Чех, заподозрян в убийство преди години, в екипа на Гинка и \"Инерком\"", "date": "2018.04.03", "title": "Славчо Върбаков  разследван за данъчни измами, но производството е прекратено "}
{"url": "http://clubz.bg/66232-ds_v_nrb_myrzeliva_glupava_s_miris_na_pot_i_vkisnalo", "text": "Слабо образовани, но с огромно самочувствие. Нечистоплътни и в прекия, и в преносния смисъл, но затова пък в опиянение повтарящи тъпизма на Дзержински за \"чистите ръце\" на чекиста. Мързеливи бюрократи, които дори от бюрокрация не разбираха. Патриоти, които се кълняха само в \"братския Съветски Съюз\". Бездарници, които имаха един-единствен талант: да лъжат без да им мигне окото. Авантаджии, искрено убедени, че всичко им е позволено. Такива бяха хората от Държавна сигурност на НРБ, които съм срещал през 1970-те и 1980-те години. Може да е имало и други, но не вярвам. Закономерно ще попитате къде съм ги срещал. В малка София от онова време просто беше невъзможно да не ги срещнеш. Сред състудентите ми в университета имаше поне неколцина, един дори пищов носеше. В общия случай - тройкаджии, които компенсираха тежката си посредственост с намеци за \"тихия фронт\", с интриги и заплахи. По-късно, в смехотворните, затворени общности на т. нар. \"художествено-творческа интелигенция\" служителите на ДС бяха задължителен и неизбежен елемент от интериора. \"Ченгето на преводачите\", \"ченгето на журналистите\" или \"ченгето на художниците\" - всички те се подвизаваха уж под прикритие край масите в съответните творчески клубове, чиято атмосфера тежеше като олово от тютюневия дим, алкохолните изпарения и многозначителните разговори за смисъла на живота и изкуството. В пристъп на пиянска дружелюбност те можеха да ти обещаят \"контрактация\" (тоест пари от пропагандните фондове на ДС) за картина, роман или статия, но \"махмурлукът\" им (а най-вече параноята и необходимостта да симулират дейност) често пъти се материализираха в груби цензорски действия. А при особено лош късмет съответното ченге можеше да съсипе цялата ти кариера и да ти развали семейството. Просто ей така, защото не му харесва \"мутрата ти\", защото е хвърлило око на жена ти или от обикновено престараване. Честно казано, срам ме e, гнус ме е дори, че съм бил физически близо до тези хора, но това не променя нещата. Не променя, уви, и биографичните катастрофи на неколцина мои роднини, познати и приятели, горко изпатили си не само заради своето свободомислие, но и заради съвсем странични неща като сексуална ориентация, \"лош произход\" или извънбрачни връзки. Многобройни филми (като получилият \"Оскар\"  \"Животът на другите\") сетивно припомнят образа, миризмата и вкуса на онази ДС (или Щази). Прашно, с мирис на паркетин, пот и вкиснало, с фалшиви ламперии и фалшиви лозунги, със сиви костюми и сиви вратовръзки, с многозначителен червен телефон върху талашитеното бюро, с един непрозрачен и мъртъв властови език, с натрапчивото внушение, че ти с нещо си крив и с нещо си им длъжен… Усещане за тежка безотрадност и безсмисленост. Да не говорим за практическите резултати, сътворени от тези хиляди чиновници. При това слухтенето за политически вицове и мръснички тайни, което само доразлагаше обществената тъкан на онези общества, беше само най-видимата, гадна част от айсберга. Ами обвеяните в ореол на героизъм \"разведчици\" ала Емил Боев? Те какви резултати постигнаха? Някой да се сеща поне за една – хайде, не смислена, но да речем успешна операция на разузнаването на НРБ? Как да се сетиш, като такава няма. Седяха в Мюнхен или в Лондон, изрязваха с ножички за нокти новини от вестниците, които после преразказваха в строго секретните си доклади до Центъра. Вярно, когато т.нар. \"социализъм\" вече видимо започна да гние и замириса на капитализъм, разведчиците успяха да откраднат някоя и друга западна технология и да поизнесат малко пари към банките на класовия враг. Но това беше всичко. Покрай досието на Юлия Кръстева, покрай Скрипал, покрай чекиста в Кремъл и нелепата ескалация на международното напрежение, покрай бившите служители на ДС, които отново изпълзяха по медиите, за да обясняват със сонорна задушевност как нещата не са толкова прости – покрай всичко това задължително трябва да си припомним какви точно бяха и са \"нещата\". А те бяха и са глупави, нечистоплътни и безсмислени. Всичко друго е лъжа и анемичен опит за пренаписване на някоя и друга биография и на безотрадната история на т.нар. \"социализъм“.", "date": "2018.04.03", "title": "ДС в НРБ - мързелива, глупава, с мирис на пот и вкиснало"}
{"url": "http://clubz.bg/66195-strannoto_delo_na_zam_kmeta_ot_pleven_g_n_10", "text": "Вчера спецпрокуратурата анонсира пращането на съд на поредния разкрит за т. нар. висока корупция рушветчия - бившия зам.-кмет на Плевен. Сега кметовете и производните им са \"на мода\", видно е от всеки, който следи работата на звеното, оглавявано от прокурор Иван Гешев. Макар в съобщението да няма имена, става ясно, че спецпрокуратурата внася в Специализирания наказателен съд обвинителен акт срещу бившия зам.-градоначалник с руски паспорт Алексей Зелов. Според обвинителите в общо 16 случая обвиненият зам.-кмет получавал средно по 4000-6000 лв. и чак тогава на сигурно разпореждал всяко плащане към фирмата  На 22 април 2014 г. той е задържан от служители на ДАНС след ефектна операция, която разбунва града, в кабинета му веднага след като получава от управителя на въпросната фирма поредния плик с 4000 лв. подкуп - 40 белязани банкноти от по 100 лева номинал. Дотук всичко звучи логично - не само че не е изненада, а по-учудващо би било, ако в някоя община   по един разпищолил се до наглост \"Г-н 10%\". Но истински интересно е, че на 2 април 2018 г. делото влиза на първа инстанция в Специализирания наказателен съд, след като по него същото лице е получило присъда от 3 години и 6 месеца още на следващата година след акцията на ДАНС през 2015 г. Предстои Специализираният наказателен съд да насрочи дата за предстартовото разпоредително заседание по наказателното дело. Още след ювелирната акция на ДАНС на местно ниво започват чудесата. Окръжният съд изменя мярката му за неотклонение от най-тежката \"задържане под стража\" в най-леката \"подписка\". А после прекратява съдебното производство \"поради допуснати съществени нарушения на процесуалните правила\". Ако се проследят медийните публикации от онова време, в тях се среща и един принос на прокуратурата към аритметиката - едното от съществените процесуални нарушения е, че в обвинението пише, че Зелов е заловен   А както е известно, няма съд, който да те осъди, когато съвсем базисно нещо като това - колко са парите, е противоречиво и неясно. Представителят на прокуратурата счита, че искането е неоснователно, като се сочат доводи, че повдигнатото обвинение е достатъчно тежко, за което е предвидено наказание от 3 до 10 години лишаване от свобода, глоба до 20 000 лева и лишаване от права, както и че опасността да се укрие не е отпаднала.  Въпреки това Зелов първо излиза от ареста, а на 17 февруари 2015 г. ОС-Плевен постановява оправдателна присъда по всички пунтове на обвинението.   На 28 септември 2015 г. Апелативен съд-Велико Търново изцяло отменя оправдателната присъда, постановена от първата инстанция   Магистратите в старата столица постановяват 3 г. и 6 месеца лишаване от свобода при първоначален общ режим за Зелов, както и глоба от 8000 лв. в полза на държавата. Със същата присъда той е лишен от възможност да заема отговорни длъжности в администрацията 4 години. На 8 юни 2016 г. заради съществени процесуални нарушения ВКС отменя присъдата и връща на Апелативен съд-Велико Търново делото за подкуп. Казусът трябва да се разгледа наново от друг състав на съда. Защо? Защото - просто казано - съдиите от АС-Велико Търново са си \"дописали\" обвинителния акт. Той е с такива \"качества\", че се налага - за да се получи осъдителната присъда, съдиите да \"предявяват за първи път нови фактически положения\". Което, разбира се, е недопустимо. Разминаванията са дори \"по време и по място\". В мотивите на ВКС се обсъждат и други допуснати съществени нарушения – не е посочено какви именно конкретни действия по служба е предприел подсъдимият, които да са във връзка с получения от него дар с оглед повдигнатото обвинение, че е поискал и приел подкупа, \"загдето е извършил действия по служба”; нарушени са правилата за местната подсъдност при даването на разрешение за използване на специални разузнавателни средства (компетентен в случая е председателят на Плевенския окръжен съд, а разрешението е дадено от зам.-председател на СГС);  При второто си гледане АС-Велико Търново пък изцяло отменя присъдата на първата инстанция, този път не осъжда Зелов, а връща делото на Софийската градска прокуратура. Така неусетно идват порметните от 2017 г. в НПК, след които Зелов се оказва при специализираната прокуратура и компетентен за неговия случай вече е Специализираният наказателен съд. Като първа инстанция.", "date": "2018.04.03", "title": "Странното дело на зам.-кмета от Плевен \"Г-н 10%\" "}
{"url": "http://clubz.bg/66231-cenite_na_petrola_se_pokachiha", "text": "Цената на петрола на Организацията на страните износителки на петрол (ОПЕК) се повиши от 65.87 до 66.48 долара за барел, след като регистрира спад с повече от 3% в понеделник - най-големият от юли насам в рамките на ден, съобщи Ройтерс. Поскъпването се дължи на нарастващата несигурност спрямо американското производство на суровини, след като Китай наложи мита за 3 милиарда долара върху 128 американски стоки преди ден. Освен това пазарите разчитат на големи количества дълги позиции, които трябва да бъдат продадени в бъдеще. Ройтерс пояснява, че един от най-големите прозиводители на петрол – Саудитска Арабия, допринася за напрежението на пазара, тъй като се очаква да намали цените на експорта си за азиатските пазари. Същевременно, руското производство на петрол достигна 11-месечен връх, въпреки усилията на двете държави-производителки да поддържат висока цена на петрола на ОПЕК. Най-високата цена на петрола бе отчетена през 2008 г., на трети юли, когато достигна За определяне на цената на петрола на ОПЕК се използва т. нар. петролна кошница, включваща 14 сорта петрол за износ на страните членки на картела: Лек арабски (Саудитска Арабия), Басра лек (Ирак), Бони лек (Нигерия), Ес Сидер (Либия), Жирасол (Ангола), ирански тежък (Иран), Кувейт експорт (Кувейт), Мерей (Венецуела), Мурбан (ОАЕ), Ориенте (Еквадор), Катар марин (Катар), Шахаран бленд или \"Сахарска смес\" (Алжир), Раби лек (Габон) и Зафиро (Екваториална Гвинея). Цената на барел петрол се определя чрез извеждане на средна аритметична величина от котировките към момента на закриване на търговията с всички сортове от \"кошницата на ОПЕК\" предходния работен ден", "date": "2018.04.03", "title": "Цените на петрола се покачиха "}
{"url": "http://clubz.bg/66227-cvetan_cvetanov_obeshta_komisiqta_po_dosietata_ostava", "text": "Комисията по досиетата няма да бъде закривана на този етап, нито ще се ограничава работата й. Това обеща председателят на депутатите от ГЕРБ Цветан Цветанов на дискусия за бъдещето на органа, разкриващ работата на бившите тоталитарни служби. Форумът беше организиран от комисията по вътрешна сигурност в 44-ото НС.  Нещо повече - Цветанов обяви, че е възможно с промяна в закона нов мандат да получат настоящите членове на комисията по досиетата, която от създаването си през 2007 г. е начело с Евтим Костадинов, а редом с него е Екатерина Бончева. Мандатът на действащата комисия изтече в средата на 2017 г., но тя продължава да работи, защото парламентът не е избрал нови 9-има членове. Цялата история на Юлия Кръстева с Държавна сигурност Процедура за избор на нов състав на комисията по досиетата беше стартирана в края на миналата година, а от ГЕРБ възнамеряваха да предложат за председател бившия си депутат Антон Тодоров. Силна обществена реакция срещу такава номинация обаче спря процедурата. А и тогава Тодоров се забърка в медийната история, в която посочваше \"празни столчета\" в студиото на Нова тв, довело до депутатската му оставка.  Цветанов даде да се разбере, че комисията по досиетата работи изключително добре, благодарение на политическата воля тя получи по-голямата част от архивите на комунистичеките служби. Въпреки че първоначално е имало забавяне с близо 3 години. Председателят на депутатите от ГЕРБ гарантира, че Народното събрание няма да приеме законопроекта на БСП, с който се иска закриване на комисията по досиетата и превръщането й в институт, в който достъпът до документите да бъде ограничен, а задължителните проверки за агентурно минало на публичните фигури да отпаднат. По въпросния законопроект на левицата, внесен миналата есен, но все още неразгледан от парламента, има депозирани становища. Едно от тях е в подкрепа на идеите на социалистите за закриване на комисията по досиетата - това на Министерството на отбраната. Оттам дори твърдят, че с разкриването на определени документи на комунистическите служби се разкривала класифицирана информация. Въпреки че по закон всяка информация на ДС не носи гриф за секретност.  Въпросното становище е подписано от вицепремиера Красимир Каракачанов. Той е сред обявените от комисията по досиетата, но това не пречи да е министър в кабинета \"Борисов\" 3. (Каракачанов е бил агент под псевдоним Иван към отдел 3 \"Борба с подривната дейност на противника по направление религия, ционизъм, белоемиграция и техните задгранични центрове\" на Шесто управление на ДС.) Евтим Костадинов представи работата по разкриване на архивите на ДС за 11 години в цифри. Комисията е проверила за принадлежност към Държавна сигурност и Разузнавателните служби на Българската народна армия общо души.  от тях са били кандидати за някакъв тип избори - за депутати, местни власти, европейски представители, президент и вицепрезидент. Общо  души от проверените са публични личности. От всички проверени - тези, на които е установена принадлежност към тоталитарните служби са   лица. Обявените публично имена са  - разликата в числата е заради ограничението по закон публични личности, които са работили за ДС, да бъдат огласявани, ако са починали.  Комисията съхранява в специализирания си архив над 1 503 982 дела или общо 3.6 милиона документи. Картотеката на ДС съдържа 2 595 421 регистрационни картона.  Както Клуб Z писа, в момента архивите на ДС, които по закон за собственост на комисията по досиетата, не са предадени от Държавна агенция \"Архиви\". Мотивът на ръководството на агенцията е, че имало противоречие в законодателството. Оттам отричат да \"крият\" нещо - само твърдят, че нямало процедура, по която да си предадат папките.  Крият ли се пак досиета? Агенция \"Архиви\" не си дава документите Покрай публичната истерия, която се появи след обявяването на Юлия Кръстева за агент \"Сабина\" на Държавна сигурност, Евтим Костадинов припомни, че комисията не се произнася по морални казуси, а работата й е само и единствено да работи с документите, както повелява законът. Екатерина Бончева от комисията представи издателската и научна дейност. \", обяви тя. В сборниците на органа са публикувани 10 732 документа за начина, по който е функционирала ДС. Близо половината от досиетата са изгорени, унищожени или \"приватизирани\" по времето на ген. Атанас Семерджиев, министър на вътрешните работи в кабинета на Андрей Луканов през 1990 г. Интелектуалци и хора от академичните среди защитиха комисията по досиетата и работата й - сред тях бяха проф. Евелина Келбечева, писателят Димитър Бочев, Михаил Неделчев, журналистите Христо Христов и Юлияна Методиева, проф. Лъчезар Стоянов и много други.  Крият ли се пак досиета? Агенция \"Архиви\" не си дава документите", "date": "2018.04.03", "title": "Цветан Цветанов обеща: Комисията по досиетата остава"}
{"url": "http://clubz.bg/66220-sbogom_zavinagi_eta", "text": "След 40 години на борба за независимост и насилие баската сепаратистка организация ЕТА обяви, че се разпуска. Очаква се официално това да стане до няколко месеца, съобщи испанският вестник \"Ел Паис\". Преди това ЕТА ще търси международна подкрепа, а главната й цел е да бъде разпозната като легитимна организация на световно ниво. ЕТА предприе мерки в тази посока още през 2011 г., когато лидерите й обявиха, че се отказват от насилието. Намеренията им се задълбочиха през април на 2017 г., когато радикалната левица на Северния регион се разоръжи. Главният секретар на Баската народна партия - Амая Фернандез, казва, че разпускането на ЕТА ще допринесе за борбата срещу тероризма.  Баски националисти искат нов статут за своя регион Баските партии са убедени, че официалното прекратяване на терористичната организация би помогнало на затворниците на ЕТА да бъдат преместени в затвори по-близо до Страната на баските, допълва \"Ел Паис\". В момента 230 от тях излежават присъди в Испания, а други 57 - във Франция. По-голямата част от затворниците нямат право на пенсии. ЕТА прекратява своята кампания за независимост от Испания след 40 години насилие. След основаването си като културна организация през 1959 г. ЕТА се превръща в една от най-дълготрайните сепаратистки мрежи в света, а терористичните им акции вземат живота на над 820 души, повечето от които мирни граждани. Организацията е отговорна и за смъртта на премиера Луис Кареро Бланко, убит в атентат с кола бомба през 1973 г.", "date": "2018.04.03", "title": "Сбогом завинаги, ЕТА!"}
{"url": "http://clubz.bg/66224-dyshterqta_na_cvetan_vasilev_v_bylgariq_ima_shurobadjanashtina_video", "text": "Това казва в своя видеостатия Радосвета Василва - д-р по право и дъщеря на Цветан Василев. Дъщерята на бившия банкер, който от години е в екстрадиционна процедура в Сърбия, изнася свои статистики, както и такива на международни организации, плюс анкета, която направила сред последователите си в туитър. И посочва собствена анкета, където са горе-долу 50 на 50 отговорите на въпроса: Клуб Z напомня, че Радосвета Василева, както и баща й, и майка й, живее извън България. За нея има заповед за арест. Говорейки за отчайващото ниво на образованието, тя казва, че България е на предпоследно място в ЕС и по индекса DESI (  който измерва цифровата конкурентоспособност. Т.е. голяма част от българите нямат базисни цифрови умения. Освен че няма стратегия за създаване на работни места за младите, според Василева тук определяща е шуробаджанащината при намиране на препитание, а не уменията. Във видеото младата дама, която се определя и като \"обществен активист\", прави обобщение на ситуацията и, разбира се, акцентира върху липсата на върховенство на закона Ето и цялото видео:", "date": "2018.04.03", "title": "Дъщерята на Цветан Василев: В България има шуробаджанащина (ВИДЕО)"}
{"url": "http://clubz.bg/66222-germanskata_prokuratura_iska_puchdemon_da_byde_vyrnat_v_ispaniq", "text": "Германската прокуратура поиска официално от съда да разреши задържаният в Германия бивш регионален премиер на испанската област Каталуня Карлес Пучдемон да бъде екстрадиран, предаде ДПА, цитирана от БТА. Решението бе обявено днес от главния прокурор на провинция Шлезвиг-Холщайн. Полицията в Германия арестува Карлес Пучдемон Преди малко повече от седмица сепаратисткият лидер Пучдемон беше арестуван в Германия на връщане от Финландия за Белгия, където живее в изгнание. Срещу него има издадена европейска заповед за арест по искане на Испания. Властите в Мадрид обвиняват Пучдемон в бунт и злоупотреба с публични средства заради провелия се през миналата година в Каталуня референдум за независимост. Хиляди на протест в Барселона: Пучдемон е нашият президент! (СНИМКИ) Германската прокуратура заяви, че е отправила искането си до областния съд в Шлезвиг-Холщайн, след като е проучила детайлно мотивите в издадената от Испания европейска заповед за арест, предаде Асошиейтед прес.  На съда в Шлезвиг вероятно ще му отнеме няколко дни, за да се произнесе относно екстрадицията на Пучдемон. Преди това адвокатите му се обърнаха към германските власти с призив да се намесят в случая, привеждайки довода, че той е с \"политически измерения\". Прокуратурата на Шлезвиг-Холщайн заяви, че отправеното от Испания искане за екстрадиция е допустимо, защото съдържащите се в него обвинения в бунт включват произвеждането на противоконституционен референдум, въпреки че е можело да се очаква, че ще се стигне до сблъсъци и насилие, предаде Ройтерс. Хиляди на протест в Барселона: Пучдемон е нашият президент! (СНИМКИ)", "date": "2018.04.03", "title": "Германската прокуратура иска Пучдемон да бъде върнат в Испания"}
{"url": "http://clubz.bg/66239-ninova_kym_borisov_za_chez_kakva_e_tazi_metamorfoza", "text": "Това заяви от Черна гора лидерът на БСП Корнелия Нинова, която участва в Балканската конференция \"Пътят към европейска балканска среща\", по повод отказа на държавата да участва в сделката за българския бизнес на ЧЕЗ. Решението беше обявено от финансовия министър Владислав Горанов - че държавата се отказва да участва в сделката за придобиването на активите на ЧЕЗ в България от пазарджишката \"Инерком\". Адресатът очевидно е премиерът Бойко Борисов. Нинова припомни, че на 1 март Горанов заяви, стоейки до кандидат-купувача Гинка Върбакова, след среща при Борисов:  Държавата отказа да участва в сделката за ЧЕЗ Нинова изтъкна, че правителството не е обсъждало това решение и попита дали коалиционният партньор Обединени патриоти е съгласен с него.", "date": "2018.04.03", "title": "Нинова към Борисов за ЧЕЗ: Каква е тази метаморфоза?"}
{"url": "http://clubz.bg/66228-mvr_nqma_vtori_probiv_v_ohranata_na_letishteto", "text": "Разпространената вчера информация от фейсбук потребителя Георг Тупарев - че част от пътниците на полет Амстердам-София на \"България ер\" са били допуснати в страната без проверка, категорично не отговаря на истината. Това се казва в съобщение на МВР, след като вчера няколко медии цитираха Тупарев. Нов пропуск в сигурността на летище София, МВР пак проверява Направен е преглед на записите на автоматизираните работни места на Гранична полиция и охранителните камери на летищния комплекс. Полетът FB 462 с начална дестинация Амстердам каца на летище София с 27 минути закъснение. Първият пътник от полета влиза в салон „Пристигане“ в 14.31 часа. В този момент в салон „Пристигане“ има служители, извършващи гранични проверки на 4 работни места. Минута по-късно в обработката на пътникопотока се включва още 1 граничен полицай. В 14.46 часа приключва обработката на полета. Всичките 103 пасажери от полета са обработени без изключение, поясняват от МВР. Как пасажери на полет от Париж влязоха у нас без никаква проверка Темата стана \"чувствителна\", след като на 21 март полет FB 432 от Париж се оказа, че изобщо не е \"обработен\" и в отсъствието на каквито и да било служители, част от пасажерите са влезли в страната без проверка. Как пасажери на полет от Париж влязоха у нас без никаква проверка", "date": "2018.04.03", "title": "МВР: Няма втори пробив в охраната на летището"}
{"url": "http://clubz.bg/66218-emil_dimitrov_revizoro_pak_hvali_zakona_za_gorivata", "text": "Законът за горивата ще засегне много големи интереси и много големи пари, става въпрос за 1 млрд. лева и затова страхът дори при депутатите е голям. Това каза днес депутатът от \"Обединени патриоти\" и един от вносителите на проекта Емил Димитров-Ревизоро в сутрешния блок на Нова телевизия. Според него законът \"ще направи разграничение между белия и сивия сектор при горивата, от което най-много ще спечели крайният потребител, защото той плаща и злоупотребите и кражбите\". Ведомствените бензиностанции на фермерите остават Димитров каза още, че отложените протести на земеделските производители били \"най-малкият проблем\". Той очаква още препятствия преди приемането на закона. Депутатът каза още, че у нас има 2800 регистрирани и 7000 нерегистрирани бензиностанции. Той припомни, че при изслушването на главния прокурор за проблема той е заявил, че \"на пристанищата проблемите са с уредите и безконтролното влизане, в базите - двойните резервоари и фалшифициране на документи, на легалните бензиностанции, дори едната в двора на митницата в Пловдив - че има допълнителни резервоари, манипулация на фискалните устройства, подават се едни данни, а други отиват\". По думите на Димитров подкрепата за проекта спадала. Депутатът посочи, че в Правилника за дейността на Народното събрание никъде не пише, че не можеш да бламираш \"свои проекти\".", "date": "2018.04.03", "title": "Емил Димитров-Ревизоро пак хвали закона за горивата"}
{"url": "http://clubz.bg/66219-sasht_vse_taka_obmislqt_dali_da_predadat_gyulen_na_turciq", "text": "САЩ отново заявиха, че ще обмислят дали да екстрадират ислямския проповедник Фетхуллах Гюлен по искане на Турция. Този път Анкара настоява Гюлен да й бъде предаден заради обвинения в убийството на руския посланик Андрей Карлов. Преди това обаче американските власти ще се запознаят с доказателствата, които Анкара им предостави, съобщи онлайн изданието на турския вестник \"Хюриет\". Духовникът живее в изгнание в САЩ от 1999 г. насам. Гюлен официално издирван за убийството на Андрей Карлов  Ден преди визитата на руския президент Владимир Путин в Турция турски съд издаде вчера заповед за ареста на Гюлен и седем други заподозряни за убийството на Карлов на 19 декември 2016 г. Дипломатът беше убит по време на изложба в Анкара, където изнасяше реч. Застреля го бившият полицай Мевлют Алтънташ, викайки: \"Не забравяйте за Алепо, не забравяйте за Сирия!\" и \"Аллах е велик!\" Разследващите смятат, че неговите думи са били насочени срещу руската намеса в гражданската война в Сирия. Ердоган твърди, че убиецът на Карлов е имал връзки с движението на Фетхуллах Гюлен, което лидерът на религиозната организация отрича. Несъгласните с решението на Ердоган изтъкват, че мрежата на Гюлен се противопоставя на радикалната ислямска идеология, тъй като изповядва принципите на диалог между различните религии. Гюлен готвил преврата в Турция цели 40 години Турските власти посочиха Гюлен като организатора на неуспешния опит за преврат в Турция през юли 2016 г., при който имаше 250 жертви и 2200 ранени. След него вече трета година в Турция продължават арестите на заподозрени за връзки с Гюлен, както и извънредното положение, наложено оттогава. Въпреки исканията към САЩ да бъде експулсиран заради опита за преврат Вашингтон така и не го е направил. Гюлен готвил преврата в Турция цели 40 години", "date": "2018.04.03", "title": "САЩ все така \"обмислят\" дали да предадат Гюлен на Турция"}
{"url": "http://clubz.bg/66221-baltijskite_strani_iskat_poveche_us_raketi_i_podvodnici", "text": "Литва би желала да се засили американското военно присъствие в балтийските страни. Този въпрос ще е сред темите, по които президентите на трите балтийски държави ще преговарят днес с американския си колега Доналд Тръмп, заяви днес президентът на Литва Далия Грибаускайте, цитирана от ТАСС. Грибаускайте вижда в това и средство за възпиране, и гаранция, че при извънредна ситуация  По думите й балтийските страни ще търсят във Вашингтон възможности за подсигуряване на регионалната противовъздушна отбрана, по-специално чрез зенитни ракетни комплекси \"Пейтриът\" и \"подводници около Литва\". Според Литва патрулирането във въздушното пространство на нея и другите две балтийски републики от военни самолети от други страни от НАТО, разположени в местни авиобази на ротационен принцип, вече е недостатъчно и трябва да бъде изградена регионална система за ПВО. Литва иска освен това на нейна територия постоянно да се намират американски подразделения на ротационна основа.  Трите балтийски републики нямат собствени военновъздушни сили. От няколко дни в територията на Латвия се провеждат учения на специалните части. Според РИА Новости в тях участват и конвертоплани - хибриди между самолет и хеликоптер, които са с голям радиус на действие. Преди това машините са били и в Естония и Литва. Американците разполагат засега с едва 50 броя от тези специални конвертоплани V-22 Osprey, които са идеални \"таксита\" за трансфер на части за спецоперации.", "date": "2018.04.03", "title": "Балтийските страни искат повече US ракети и подводници"}
{"url": "http://clubz.bg/66226-erdogan_turciq_ne_se_nujdae_ot_odobrenie_za_da_napada_teroristi", "text": "Турция не се нуждае от одобрението на друга страна, за да провежда военни операции срещу организации, които смята за терористични, заяви турският президент Реджеп Тайип Ердоган. Става дума за турската операция   в северозападната сирийска област Африн, която започна на 20 януари. Офанзивата цели да прогони сирийските кюрдски Отряди за народна самозащита (ОНС), които Анкара смята за заплаха за своята сигурност и за сходни с действащата на турска територия Кюрдска работническа партия (ПКК). САЩ обаче смятат ОНС за съюзници в борбата с терористичната организация \"Ислямска държава\" на терен. Ердоган заяви, че в Африн са \"неутрализирали\" 3872-ма терористи. Според \"Хюриет дейли\" това включва убитите и заловените от аскера членове на ОНС. От турска страна загубите са значително по-малки - едва 46 войници са загинали по данни на генералния щаб. Турската армия обгради контролирания от кюрдите Африн Ердоган заяви също, че армията му се подготвя за \"нови цели\", които ще станат известни \"много скоро\". Турция цели да се нареди сред топ 10 държави в света по икономическо развитие и демократичност, изтъкна още турският президент.", "date": "2018.04.03", "title": "Ердоган: Турция не се нуждае от одобрение, за да напада терористи"}
{"url": "http://clubz.bg/66225-sledvashtiqt_sypernik_na_kubrat_pulev_e_diliyn_uajt_koj_e_toj", "text": "Международната боксова федерация (IBF) определи Кубрат Пулев и британеца Дилиън Уайт за съперници в мач, който трябва да определи  Това обяви Еди Хърн, мениджърът на Джошуа, с пост в туитър, цитиран от повечето медии на Острова. Засега няма дата за сблъсъка, тъй като тепърва трябва да се организира търг и т.н., и т.н. Любопитно е, че само преди броени дни се появиха информации, че следващият опонент на Кобрата ще е Доминик Бризил. Британският боксьор е роден на 11 април 1988 г. в Портланд, Ямайка. Висок е 198 сантиметра. В кариерата си има 24 мача, в които е загубил само веднъж, а 17 пъти е нокаутирал съперниците си. Единственото поражение на Уайт е от Антъни Джошуа на 12 декември 2015 г. в лондонската зала \"О2 Арена\" - с нокаут в седмия рунд. Към онзи момент обаче това беше най-тежкият мач в кариерата на новия властелин в тежка категория. В първите рундове той понесе тежки удари (а и нанесе такива), като на моменти беше чудно как се задържа на краката си. Последният мач на Уайт беше на 24 март отново в \"О2 Арена\". Роденият в Ямайка гигант повали в 6-ия рунд Лукас Браун. След успеха си той отправи предизвикателство към Джошуа и Дионте Уайлдър, властелените на категорията. За да стигне до един от тях обаче, ще трябва да се бие с Кобрата, а междувременно започват преговорите за битка между титаните на бокса. Антъни Джошуа с първа победа  без нокаут (СНИМКИ) Според специалисти Дилиън Уайт ще е много сериозно препятствие пред Кубрат Пулев. Най-голямото след Владимир Кличко. А пред в. \"Телеграф\" Шели Финкел, мениджърът на Уайлдър, заяви, че американецът приема публично \"хвърлената ръкавица\" на Антъни Джошуа (след успеха над Джоузеф Паркър в неделя) и е готов за мач още през лятото. Дионте нямал нищо против да се бие във Великобритания, каквото е желанието на другия щаб. И е съгласен на разпределение на наградния фонд 40:60 в полза на съперника си, поне така излиза от думите на Финкел.", "date": "2018.04.03", "title": "Следващият съперник на Кубрат Пулев е Дилиън Уайт. Кой е той?"}
{"url": "http://clubz.bg/66198-vlastta_dava_120_miliona_leva_zaradi_obeshtaniq_ot_minaliq_vek", "text": "Двайсетина години след като държавата е поела ангажименти при приватизацията, най-сетне е решила и да ги изпълни - заради което вади 120 милиона лева за екощети от рудодобива и въгледобива в района на Панагюрище и Пернишко. Причината е хвостохранилище \"Медет\", създадено в резултат на работата на един от най-големите открити рудници за добив на мед в света - \"Медет\".  Това предвиждат промени в няколко документа и доклад на министъра на икономиката Емил Караниколов, с които разполага Клуб Z и които правителството ще обсъжда на 4 април. Любопитно е, че те са датирани с 30.03.2015 година, когато управляваше вторият кабинет на Борисов, а министър на икономиката беше лидерът на СДС Божидар Лукарски. Негови са и назначенията на ръководството на \"Еко Антрацит\". На заседанието си през тази седмица предстои кабинетът да разгледа доклад от Караниколов, който предлага и мотивира промени в няколко постановления на МС, както и кой ще определя как да се изхарчат милионите - Държавната консолидационна компания (ДКК), която ще се отчита само на министъра на икономиката. А средствата ще отпуска финансовата дирекция в Министерството на икономиката. Причината създадената още в първия кабинет на Бойко Борисов ДКК да следи процеса по разходването на 120-те милиона е, че в нея са апортирани акциите от капитала на държавното дружество \"Еко Антрацит\". Това е дружеството, което изпълнява дейностите по две постановления - ПМС № 140 на МС от 1992 г. за преструктуриране на рудодобива и поетапно закриване на неефективни производствени мощности, и по ПМС № 195 на МС от 2000 г. за техническа ликвидация, консервация и преодоляване на вредните последици при прекратяване или ограничаване на производствената дейност във въгледобива.   Защо се разбърза властта? Според доклада на Караниколов \"към настоящия момент в района на рудник \"Медет\" са започнали свлачищни процеси в югозападния борд на котлована му\". Документът отбелязва, че към момента няма съоръжение за отвеждане на високи приливни вълни от язовирната каскада, включваща язовирите \"Душанци\" и \"Жеков вир\".  А в района има множество водоизточници за питейно водоснабдяване.  Въпросните 120 милиона лева, предвидени за харчене, бяха излети от бюджетния излишък в \"Еко Антрацит\" през декември м.г., с което скромното дружество с капитал дотогава от 50 000 лева стана най-големият бенефициент на пари от излишъка. А активите му - апортирани в ДКК, където се намират още тези на куп други разнородни държавни компании, като оръжейници и киселото мляко на \"Ел Би Булгарикум\". Още тогава се разбра, че със средствата се предвижда да бъде изградено съоръжение за извеждане на високите води на язовир \"Живков вир\", укрепване на стени на стари хвостохранилища и др. Не е ясно как  , чийто предмет на дейност е рекултивация на стари рудници и хвостохранилища, но със слаби обороти от години и персонал от десетина души, ще се справи с дейностите, които ще му бъдат възложени - по всяка вероятност ще наеме подизпълнители. Такава е била досегашната му практика. През декември м.г. медийни публикации разкриха кои са печелили обявените три обществени поръчки за около 4.1 млн. лева без ДДС в периода 2015-2018 г. Два от търговете - за рекултивация в землищата на селата Бряст, Радиево и Странско и за същите дейности (в мини \"Маришки басейн\" АД, край Димитровград), но в друг рудник от района - \"Здравец\", са взети от софийската фирма \"Енерго ремонт строй\" ЕООД, което има участие в редица консорциуми. Третата обществена поръчка е получена от свързваната с бизнесмена и депутат Делян Пеевски фирма \"Водстрой\" през 2015 г.  През Клуб Z кметът на Панагюрище Никола Белишки приветства намеренията на правителството. По думите му кабинетът се заема с екощетите, тъй като има ангажименти, поети при приватизацията на \"Асарел Медет\", осъществена от РМД през далечната 1999 г. Белишки също посочи обрушване от една от страните на котлована на \"Медет\" и потенциалната опасност обилни валежи да доведат до замърсяване на водоизточници в района. По различни данни в хвостохранилището са натрупани между 170-180 милиона куб. м опасни отпадъци. Отговорността за обезопасяването му беше на друга държавна фирма - \"Еко Медет\", вляла се в \"Еко Антрацит\", вляло се в ДКК. А харченето тепърва предстои.", "date": "2018.04.03", "title": "Властта дава 120 милиона лева заради обещания от миналия век"}
{"url": "http://clubz.bg/66217-cheren_vtornik_vyv_franciq", "text": "Първият работен ден във Франция след Великден се превърна в кошмар заради транспортната стачка. Тя започна снощи в държавната железопътна компания Ес Ен Се Еф (SNCF) и на персонала в авиокомпанията \"Ер Франс\" (Air France). Всички вече говорят за \"черен вторник\" след дългия уикенд за Възкресение Христово, предаде Франс прес. Стачката в железниците се очертава да е продължителна. Стачни действия ще има по два дни на всеки пет дни до края на юни. Протестите са насочени срещу премахването на специалния железничарски статут при новоназначените, условията за отваряне към конкуренцията и превръщането на компанията в дружество с ограничена отговорност, което според тях открива пътя за бъдеща приватизация - нещо, което правителството отрича. Ще се движат един на осем високоскоростни влакове и един на пет регионални влакове. Влаковете към Испания, Италия и Швейцария няма да се движат. Почти нормално ще бъде движението на влаковете \"Талис\" към Белгия. От влаковете \"Евростар\" ще се движат три на всеки четири. За 4.5-те милиона пътници, които дневно ползват държавните железници, става доста трудно. За правителството на Еманюел Макрон битката също се очертава тежка. Кабинетът е решен да модернизира сектора и припомня, че движението на влак във Франция излиза с 30% по-скъпо, отколкото другаде, което прави железниците неконкурентоспособни. Според анализатори стачката на държавните железници би трябвало да струва между 10 и 20 милиона евро на ден. А в края на 2017 година дълговете на железниците достигнаха 46.6 милиарда евро.  Президентът Макрон, ангажирал се със сериозни реформи във Франция, рискува много по въпроса за реформата на държавните железници. Предишни правителства отстъпваха по този въпрос, по-специално дясното правителство през 1995 г. след масови стачни действия, парализирали страната в продължение на седмици. Макрон толкова много критикуваше застоя и страха от реформи на предшествениците си, че сега трудно ще може да увърта, без да рискува сериозни политически вреди в замяна. На фона на стачката в железниците персоналът на \"Ер Франс\", който иска увеличение на заплатите с 6%, ще стачкува за четвърти път днес за малко повече от месец. Компанията предвижда по-нарушен трафик в сравнение с предишния стачен ден на 30 март, като 75% от полетите й ще бъдат осигурени. Още три стачки в \"Ер Франс\" са предвидени за 7, 10 и 11 април. Тези стачни действия не са свързани пряко с реформите на Макрон, но ще допринесат за увеличаване на редиците на недоволните и за засилване на натиска над правителството, изправено пред истинска социална пролет. Въпреки всички неудобства 46 на сто от французите смятат, че исканията на стачкуващите са справедливи. Все пак 51 процента от хората се обявяват за необходимите реформи.", "date": "2018.04.03", "title": "\"Черен вторник\" във Франция"}
{"url": "http://clubz.bg/66212-kasparov_prizova_za_bojkot_na_svetovnoto_po_futbol_v_rusiq", "text": "Не пращайте представители на правителствата на световното първенство по футбол в Русия, призовава  . Бившият световен шампион по шахмат излага и аргументи за бойкота във вестник , предаде Нюз.ру. Гари Каспаров: Путин води световна война срещу демокрацията Само три дни след началото на шампионата Германия ще започне защитата на титлата си на стадион \"Лужники\" в Москва. Авторът припомня и неотдавнашния пожар в мол в Кемерово, който отне живота на десетки хора. Подходящи поводи за преместване на световното първенство бяха инвазията на Путин в Украйна, сваленият от руски бойни изтребители самолет на Малайзия Airlines над Източна Украйна както и скандалът с допинга, припомня той. Но не беше направено нищо и това само предизвиква нови враждебни действия. Неотдавнашен пример в тази серия е опитът за убийство в Англия на бивш руски шпионин и неговата дъщеря със съветска отрова с нервнопаралитично действие, се посочва в статията. И заключава:", "date": "2018.04.03", "title": "Каспаров призова за бойкот на световното по футбол в Русия"}
{"url": "http://clubz.bg/66216-putin_i_erdogan_ne_se_sybirat_za_da_se_oplakvat_ot_verolomnite_si_partnori", "text": "Руският президент Владимир Путин е на двудневна визита в Турция от днес - първата му в чужбина, след като бе преизбран за държавен глава през март, отбелязва вестник  .  В центъра на предстоящите преговори ще бъдат отношенията между двете страни и ситуацията в Сирия. Днес Путин и турският лидер Реджеп Тайип Ердоган ще присъстват на първата копка на АЕЦ \"Аккую\", след което ще преговарят. Двустранните отношения, замразени през 2015 г., след като турските ВВС свалиха руски бомбардировач, практически са възстановени. Това показва динамиката на срещите на най-високо равнище - само през 2017 г. президентите имаха 8 срещи и над 20 пъти разговаряха по телефона, посочва РБК. Подновеното сътрудничество е благотворно и за търговията - през миналата година стокообменът между двете страни нарасна с 40% и достигна $22.1 милиарда по данни на руските митници. Русия обаче не отвори изцяло своя пазар за турски стоки, включително за селскостопанска продукция, обобщава РБК. Дискусиите между Путин и Ердоган за положението в Сирия, които ще започнат днес, продължават и утре, вече в тристранен формат с включването на президента на Иран Хасан Рохани. Русия, Иран и Турция са гаранти на примирието в Сирия, договорено през декември 2016 г. Това е втора среща в този формат след тази в Сочи през ноември м.г. През май 2017 г. трите страни с подкрепата на Дамаск договориха създаването на четири зони за деескалация в Сирия, където може да се стреля само по бойци от групировки, признати за терористични от Съвета за сигурност на ООН, припомня изданието. Според Юрий Ушаков, помощник на руския президент, след срещата се очаква общо изявление, в което президентите ще потвърдят стремежа към запазване на териториалната цялост и суверенитета на Сирия. Информирани за обстановката от военните си съветници и експерти, тримата президенти ще дадат оценка за ситуацията в някои сирийски райони, където \"избухва насилие\", подклаждано от противници на мирното уреждане в страната. Путин в Турция за първа копка на първа АЕЦ Съдбата на зоните за деескалация ще бъде основен въпрос на тристранната среща - участниците трябва да решат дали е целесъобразно зоните да съществуват и занапред, смята Според него тези зони не са станали ефикасен механизъм за намаляване на насилието в никой от четирите региона. Те не проработиха в районите, където бяха особено необходими - в Източна Гута и Идлиб, допълва пред РБК  Според Исаев за \"тройката\" страни, която ще заседава в Анкара, зоните за деескалация са \"най-вече механизъм, легитимиращ присъствието им в Сирия и участието в конфликта като гаранти\" за спирането на огъня.  Дамаск разреши присъствието на руски и на ирански военни, но не и на турски, при все че те водят операции срещу кюрдите в Северна Сирия, отбелязва публикацията. Тримата лидери ще обсъдят мерки за развитие на конституционната реформа в Сирия, по-специално създаване на конституционен комитет, включващ всички сегменти от сирийското общество, прогнозира Ушаков, цитиран в  На среща на четири очи Рохани и Путин ще отделят специално внимание на ядрената програма на Иран с оглед американските сигнали за преразглеждане на условията по сделката. Главната задача на Русия е да бъде запазена ефективността на Съвместния всеобхватен план за действия, каза пред журналисти Ушаков. Той припомни, че Иран стриктно спазва ангажиментите си, както редовно потвърждава МААЕ. Наред с Китай позицията на Русия споделят и европейските партньори на \"шесторката\" международни посредници (постоянните членки на Съвета за сигурност на ООН и Германия), отбеляза помощникът на руския лидер. Независимо от постоянните стенания, че сближаването между Русия и Турция е неизгодно и дори опасно, Западът упорито тласка Ердоган и Путин в прегръдките един на друг, коментира предстоящите преговори в.  .  Изданието припомня европейските критики срещу Турция \"заради Кипър и Сирия\", и мнението на Европейската комисия, че отношенията на Анкара с ЕС са \"в тежко състояние\". А \"делото \"Скрипал\" ясно демонстрира, че бездната от отчуждение, недоверие и открита враждебност (спрямо Русия на Запад) не само че не намалява, напротив - расте\", констатира \"Московский комсомолец\". \"Газпром\" демонтира 506 км от \"Турски поток\" Путин и Ердоган впрочем не се събират в Анкара за взаимни оплаквания от \"вероломните си партньори\", а за да обсъдят двустранни проблеми - по-специално последиците от ембаргото на Русия върху турски храни, въведено след свалянето на руския самолет, макар и отменено през есента. Турците не могат да се възползват от квотите си заради ограничения на руското ресорно министерство. Затова руските власти или спират турските домати на границата, или ги размазват с булдозери като останалите неразрешени за внос хранителни стоки. Преди визитата на Путин турското правителство заплаши руските фирми на своя пазар със \"симетрични мерки\". Анкара е недоволна също, че Москва не отмени визите за бизнесмени, дори протака издаването им, добавя \"Московский комсомолец\".  Проектът за АЕЦ \"Аккую\" получи в Турция статут на стратегическа инвестиция. В момента интензивно се преговаря турски компании да бъдат привлечени като инвеститори в изграждането на централата. Това заяви в интервю за Анадолската агенция руският министър на енергетиката Александър Новак, пише онлайн изданието  През декември руският концерн \"Росатом\" започна да строи АЕЦ \"Аккую\" с ограничен лиценз. Схемата предвижда собственик на централата да е руската страна. Компании от \"Росатом\" притежават днес почти 100 процента от капитала на дружеството \"Аккую Нуклеар\". Стойността на проекта е близо 22 милиарда долара. Очаква се първият блок да влезе в експлоатация през 2023 г. Проектът за АЕЦ бе одобрен още при предишното посещение на Путин в Анкара миналата година, но все още има нерешени въпроси, засягащи газопровода \"Турски поток\" и търговията, изтъква  . Печатът в Русия цитира съобщение на Кремъл, че повечето разрешения за строежа на \"Турски поток\" са получени. Доставките по първата тръба ще са за турските потребители, а по втората - към границата между Турция и ЕС. Газопроводът фактически вече е прокаран по дъното на Черно море и предстои да излезе на суша. С първата, \"турска\", тръба няма проблеми, но втората, която трябва да подсигури \"синьо гориво\" на Европа, все още няма разрешение. Като блокира проекта, Турция се опитва да спазари за себе си сериозни отстъпки в цената на газа, заявява \"Евразия дейли\".  С оглед силно изострените отношения на Турция с ЕС и САЩ заради Сирия обаче приемането на бежанци и редица икономически въпроси позицията на официална Анкара по общите проекти с Русия може осезаемо да се смекчи, смята експертът икономист Василий Колташов. \"Газпром\" демонтира 506 км от \"Турски поток\"", "date": "2018.04.03", "title": "\"Путин и Ердоган не се събират, за да се оплакват от \"вероломните си партньори\""}
{"url": "http://clubz.bg/66214-sds_mejdu_valeri_simeonov_i_lilavata_koaliciq", "text": "СДС трябва да си партнира с консервативно-патриотичното, каквато е партията на вицепремиера Валери Симеонов НФСБ, а не с дяснолиберални организации, каквото е обединението между ДСБ, \"Да, България\", БЗНС, ДЕОС и \"Зелените\". Тази теза изрази в сутрешния блок на бТВ лидерът на Съюза на демократичните сили Божидар Лукарски. От месеци Лукарски се опитва да даде \"патриотичен\" облик на СДС, изразявайки позиции, сходни с тези, изразени от партията на Симеонов. Неофициално се знае, че между двете формации се водят преговори за съвместни действия, в т.ч. на предстоящите през май догодина избори за Европейски парламент. Засега обаче не е ясно какъв ще е обликът на евентуалното бъдещо обединение - дали ще е коалиция, вливане на партии и пр. СДС и НФСБ нямали \"домсъвет\", но не изключват общи действия От миналата седмица НФСБ и СДС вече официално съжителстват и в емблематичната за демокрацията сграда на \"Раковски\" 134. По думите му с НФСБ имат много допирни точки.  Той е категоричен, че за обединение с НФСБ може да се говори след 17 април, когато този разговор ще се води на партийно ниво по време на Националния съвет на партията. По думите на Лукарски идеята му е подкрепена от по-големите регионални организации на СДС. Лукарски призна разпад в РБ, обвини ДБГ в \"либерално\" съглашателство Според него  \" Като под \"лилава коалиция\", препратка към залязлата Синя коалиция, Лукарски визира цвета, който \"Да, България\" носи като свое \"лого\" (комбинация от лилаво и зелено - б.р.). От това трябваше да се разбира, че в обединението на останалите десни партии според Лукарски доминант ще е тази на Христо Иванов - \"Да, България\". На въпрос кой ще води коалицията между НФСБ и СДС, Лукарски каза, че е много рано да се каже. Той добави, че евроизборите са добър хоризонт, към който да се стреми една бъдеща коалиция. Лукарски призна разпад в РБ, обвини ДБГ в \"либерално\" съглашателство", "date": "2018.04.03", "title": "СДС - между Валери Симеонов и \"лилавата коалиция\""}
{"url": "http://clubz.bg/66210-politikata_ni_detski_naivna_i_starcheski_izkufqla", "text": "Една нова диалектика все повече превзема дневния ред на Европа. И този път борбата не е класова. На хоризонта на историята днес някои виждат неизбежния сблъсък между потиснатите и потисниците. Между готовите да се освободят от всички окови, от всяка власт, от всяка наука, от самата природа и многовековните тирани с техните лъжливи традиции, спъващи полета на човешката раса към... както казва Че Гевара - вечната победа. Но вечната победа не е нищо друго, освен вечното разочарование. Историята, според Маркс, ще завърши с победата на абсолютно свободния човек, където, забележете, моралът ще бъде излишен. Нещо повече, тази победа ще настъпи по необходимост, тя е непредотвратима. Именно това обещание е едновременно най-привлекателната и най-безумната страна на марксизма. Свободата е примамлива блудница и по тая причина еснафът, убеден, че причината за несгодите му непременно се крие извън него самия, все гледа да се освободи от нечий гнет. Тази нагласа е трагична обаче. Защото всяко освобождаване за тези хора е само дразнене на апетита, след което гладът добива по-страшни размери. И така до безкрай. Понеже комунизмът никога не идва. В България политическият дискурс е едновременно по детски наивен и по старчески изкуфял. Но той е преди всичко досаден, особено за по-младите от нас, които не свеждат политиката единствено до борба срещу Кремъл и БСП. Преди последните избори се появи обединението, наречено „Нова република“, чиито амбиции поне донякъде, почиваха на теоретичните основания на един консервативен модел на мислене. Но, уви, днес виждаме господин Кънев да оправдава встъпването на ДСБ в особен съюз с, вярвам, добронамерената, но ясно левееща „Да, България“, водена от Христо Иванов. Радан Кънев: Вдясно всички са работили с Борисов, това е хубаво Днес, когато на терена на Европа вече се чуват предвестниците на един екзистенциален сблъсък между съвременните наследници на Маркс, прогресистите, и всички онези, за които европейското минало и традиции не са просто тиранична случайност, а носители на всичко, което поредният акт на освобождаване не може просто тъй да отмени. Днес, ние сме свидетели как господин Кънев се обръща към избирателите си и им извиква: „Вие не сте на нивото на другите европейски народи! Вас ви тревожат примитивни въпроси”. Днес, когато България трябва не просто да направи своя философски избор, а да стане участник в задаващото се прекрояване на общоевропейската идея, на нас ни се казва, че сме твърде корумпирани, твърде стерилни, за да мислим отвъд проблема за Борисов и компания. Действително, в „Да, България“ и съюзниците й от ДЕОС виждаме по-скоро либерално отношение към икономиката. Но у тях няма ни помен от консервативно мислене, още по-малко у „Зелените“, които са по презумпция леви. Макар още да не са го декларирали ясно, за мен „Да, България“ и гравитиращите около нея формации по естествен път ще сформират ляво прогресистко ядро - такова каквото в България до момента не е имало, но което е неизбежна последица от повишаващите се жизнени стандарти и интеграцията в ЕС, където левите са истински леви, за разлика от нашата дългогодишна левица, в лицето на БСП, която често изповядва консервативни ценности (по нареждане от Североизток обаче). Причината Христо Иванов да избягва да назове партията си лява, смятам, не е в десните му виждания за икономиката, които в никой случай не са достатъчни, а в сянката на БСП, която заплашва да погълне всеки, нарекъл се ляв в България. Това е очевидна истина, подчертана от единението със „Зелените“, които са по-откровени, както личи от името им. И в този ред на мисли от консервативните хора в България се очаква да преглътнат съюз със самия прогресизъм. В името на какво? В името на късогледа България? В името на едно срамно благоразумие, което отрича капацитета на страната ни да заеме премислена позиция по най-фундаменталните въпроси на днешните европейски общества? Корупцията е болезнена, но болката от нея е второстепенна. Адът настъпва, когато обществото не може стоически да се справи с разочарованията, които неизбежно предлага светът, а наместо това обезумяло се втурва в консумирането на още и още права, в търсенето на вечната победа. И вярвам, предварително загубили са политиците, които, поради неумението си да спечелят по идеологически искрен начин своя народ, отказват да признаят бездната, която стои между ляво-либералите и автентичните консерватори. Без огорчение трябва да се приема този провал обаче. В последна сметка, безчувствените към пулса на времето не бива и не могат да бъдат лидери. ---- Константин Туманов – философът с неограничено съзнание Константин Туманов – философът с неограничено съзнание", "date": "2018.04.03", "title": "Политиката ни - детски наивна и старчески изкуфяла"}
{"url": "http://clubz.bg/66211-pochina_uini_mandela_simvol_na_borbata_sreshtu_apartejda", "text": "На 81-годишна възраст след дълго заболяване почина бившата съпруга на Нелсън Мандела - Уини Мандела, предадоха световните агенции. Говорител на клиниката в Йоханесбург, в която се е лекувала Уини Мандела, каза, че заради заболяването й тя е била хоспитализирана на няколко пъти от началото на годината. Уини Мадикизела-Мандела беше една от иконите на борбата срещу апартейда. Тя бе вдъхновителка на борбата срещу апартейда през 27-те години, през които Нелсън Мандела бе в затвора. Уини Мандела обаче се превърна впоследствие в пораждаща полемика фигура. Наричана \"майка на нацията\", тя е обвинена, че е насърчавала насилието по време на борбата срещу сегрегационисткия режим. Самата Мадикизела-Мандела бе задържана на няколко пъти по време на борбата срещу управлението на бялото малцинство.   \n\tНелсън Мандела бе освободен през 1990 г. Яростните изявления на Уини Мандела и обвиненията в убийство, повдигнати срещу нейни охранители, бързо я отдалечиха от съпруга й. Двойката се разведе през 1996 г. след 40-годишен брак и две години след като Нелсън Мандела стана първият цветнокож президент на Република Южна Африка. Уини и Нелсън имат две деца. По повод кончината на Уини Мандела днес бившият англикански южноафрикански архиепископ Дезмънд Туту припомни, че Уини Мандела е отказвала да се примири с присъдата на съпруга си, с постоянния тормоз срещу семейството й от страна на силите за сигурност, със задържанията и забраните. Дезмънд Туту каза, че нейното поведение го е вдъхновило дълбоко. Уини Мандела е била вдъхновител и за поколения активисти, допълни той. Президентът на Южна Африка Сирил Рамапоза пък нарече Уини Мандела \"глас на съпротивата и предизвикателството\".", "date": "2018.04.03", "title": "Почина Уини Мандела - символ на борбата срещу апартейда"}
{"url": "http://clubz.bg/66215-zasega_ne_e_qsna_prichinata_za_smyrtta_na_17_godishnata_uchenichka", "text": "Ученичката от 12-и клас на Национална гимназия по туризъм \"Алеко Константинов\" в Банкя е била мъртва при пристигане на линейката. 17-годишното момиче почина снощи в двора на 96-о СУ \"Лев Н. Толстой\" в столичния жк \"Люлин\", след като внезапно й станало зле, причината за смъртта тепърва ще се изяснява. Момичето и брат й, който учел в същата паралелка, вчера са отсъствали от учебни занятия. Има училищен психолог в гимназията, при необходимост ще бъде изпратена мобилната група за кризисна подкрепа, заяви по БНР шефката на столичния инспекторат Ваня Кастрева, която също потвърди, че данни за насилие няма. Приятели на момичето са обвинили екипа на Бърза помощ, че е закъснял. Според говорителя на Бърза помощ Катя Сунгарска обаче децата са се обадили за линейка час след като на приятелката им е прилошало. Момичето е било мъртво при пристигането на екипа, дошъл 11 минути след повикването. Към 19:30 ч. момичето било с приятели на пейки в двора, когато ѝ прилошало, разказа пред bTV охранителят Димитър Василев. Приятелите ѝ се опитали да ѝ окажат първа помощ, обадили се и на спешния телефон 112. Линейката е пристигнала 11 минути след подаване на сигнала, но лекарите само констатирали смъртта на ученичката.", "date": "2018.04.03", "title": "Засега не е ясна причината за смъртта на 17-годишната ученичка"}
{"url": "http://clubz.bg/66213-izrael_zamrazqva_plana_da_izprati_nad_16_000_migranti_na_zapada", "text": "Израелският премиер Бенямин Нетаняху обяви, че замразява изпълнението на споразумението с Върховния комисариат на ООН за бежанците африкански мигранти, живеещи в Израел, да бъдат прехвърлени в западни страни, предадоха световните агенции.  Споразумението бе оповестено часове по-рано и предвижда 16 250 африкански мигранти да бъдат прехвърлени в западни страни, както и възможност други близо 16 000 и да получат официален статут в Израел.  Той допълни, че е взел предвид критиките към споразумението и ще обсъди въпроса с жители на Южен Тел Авив - бедна част от израелската столица, привлякла голяма мигрантска общност, която променя етническия облик на района и предизвиква гнева на някои от жителите.  Израел изпраща над 16 000 мигранти в западни страни Съдбата на около 37 000 африкански мигранти се превърна в морална дилема за държавата, основана като убежище и национален дом за евреите. Дясното правителство бе подложено на натиск от националистически настроените си избиратели да изгонят мигрантите. Но планираната масова депортация предизвика критики от ООН и правозащитни организации. След 2000 година бежанци, основно от Судан и Еритрея, влязоха в Израел през египетския Синайски полуостров. Големият приток на мигранти в предимно еврейската държава разпали недоволство сред мнозина израелци, които твърдят, че новодошлите не са истински бежанци, а \"външни агенти\".  Премиерът Бенямин Нетаняху заяви по-рано, че Канада, Италия и Германия са сред страните, които ще приемат мигранти. Други мигранти, много от които търсят убежище, ще получат позволение да останат поне през следващите 5 години в Израел.", "date": "2018.04.03", "title": "Израел замразява плана да изпрати над 16 000 мигранти на Запада"}
