{"url": "http://clubz.bg/79527-gerb_i_dps_priliki_mnogo_tvyrde_mnogo", "text": "Приликите между ГЕРБ и ДПС са толкова много, а разлики почти няма. Последната съвместна акция на двете партии по фактическото унищожаване на преференциалното гласуване е само върхът на айсберга, в който българският държавен кораб се блъска периодично в последните години.  На конгресите на ГЕРБ, също като на тези на ДПС, никога няма повече от един кандидат за лидер. Публичното изказване на гледна точка, различна от тази на ръководството, в ДПС е немислимо, а и в ГЕРБ на подобни прояви не се гледа с добро око. Освен ако Бойко Борисов и Цветан Цветанов не го играят доброто и лошото ченге. , и то по някои от най-важните обществени въпроси, че едва ли има някой, който може сериозно да твърди, че едната партия е в управлението, а другата е в опозиция. Унищожаването на преференцията е последният пример, но има и много други. Съвсем наскоро двете партии приеха законов текст, според който могат да ти отнемат имущество, дори ако се окажеш невинен. В миналия мандат ГЕРБ и БСП заедно избраха ръководството на БНБ. В опраскването на съдебната реформа ГЕРБ и ДПС бяха най-активни... Списъкът може да бъде продължен. , с която никоя друга политическа формация не просто не трябва да се коалира, а дори не трябва да се доближава.по никакъв повод. Защото сътрудничеството с ГЕРБ не води до нищо добро за онзи, който тръгне по тази писта. Съдбата на Реформаторския блок и на \"Обединени патриоти\" е достатъчно показателна. Без да се подценяват вътрешните проблеми и слабости на коалиционните партньори на Борисов, няма как да не се отбележи, че той много ловко се възползваше и продължава да се възползва от тези слабости. И от тази игра губещ винаги е онзи, който е имал неблагоразумието да си партнира с ГЕРБ-ерите. , които са завладяли държавата. Политически, съдебно, медийно, всякак. В историята обаче често се случва авторитарните режими да пропадат, точно когато се чувстват най-силни. Политическата логика неумолимо сочи, че рано или късно ГЕРБ и ДПС ще трябва да се коалират и пред кулисите, след като години наред го правят зад кулисите. От ДПС всъщност вече предложиха, при това неведнъж, да подкрепят правителство на малцинството, съставено само от ГЕРБ. В този мандат Бойко Борисов и компания отхвърлиха подобна възможност. Нищо чудно обаче още след следващите парламентарни избори тя да бъде единствената им възможност да съставят правителство. Просто защото никоя друга партия няма да иска да се колаборира с ГЕРБ, тъй като е ясно какво ще последва.  има две хипотези. Първата - общественото възмущение праща ГЕРБ на политическото бунище, а ДПС в политическото кьоше. Втората - обществото се оказва достатъчно безразлично, за да приеме безропотно дори това сътрудничество. А България продължава да върви към своето самоунищожение. Какво точно ще се случи можем само да гадаем. Но все пак ДПС в кьошето, а коалиционния му партньор на бунището вече сме го виждали неведнъж. А България е доказала, че е доста жилава, защото съществува под една или друга форма повече от хилядолетие. Оцеляла е и се е справяла с далеч по-страшни управленски режими, от този на ГЕРБ и ДПС. Доган, Борисов, Пеевски може да са всякакви, но не са нито византийски императори, нито османски султани, нито руски царе. Гневът на българския народ много често се е оказвал дори по-голям от привидно безкрайното му търпение.", "date": "2019.02.17", "title": "ГЕРБ и ДПС - прилики много. Твърде много"}
{"url": "http://clubz.bg/79605-albert_popov_ne_zavyrshi_v_pyrviq_mansh_na_slaloma_na_svetovnoto", "text": "Алберт Попов пропусна врата и не финишира в първия манш на слалома на Световното първенство по ски алпийски дисциплини в Оре, Швеция. Българинът, който привлече погледите с отлични класирания на стартовете в Кицбюел и Шладминг, направи грешка малко след средата на трасето. Той изрази яда си. Така 21-годишният Попов остава с 29-о място в Оре. Все пак до края на сезона има още състезания за Световната купа, включително в Банско. Другите двама българи - Камен Златков и Йоан Тодоров, също не завършиха. Тодоров отпадна във втория манш. Австрия постигна триумф - титлата очаквано спечели Марсел Хиршер, а втори и трети, съответно на 65 и 76 стотни, останаха неговите сънародници Михаел Мат и Марко Шварц. Така големият фаворит Хиршер, който водеше след първото спускане, има вече три световни титли от слалома, с което изравни рекорд на Ингемар Стенмарк.", "date": "2019.02.17", "title": "Алберт Попов не завърши в първия манш на слалома на Световното"}
{"url": "http://clubz.bg/79606-djambazki_kym_borisov_vyrnete_preferenciite_ili_se_vryshtame_kym_1989_a", "text": "Евродепутатът Ангел Джамбазки написа остро писмо на премиера Бойко Борисов. Призивът в него - Борисов - в качеството му на лидер на ГЕРБ и мандатоносител на властта, да \"върне\" преференциалното гласуване. В писмото се говори за заплаха за демокрацията и връщане към времената отпреди 1989 г. Поводът са гласуваните промени в Изборния кодекс, една от които де факто обесмисля възможността, дадена на избирателите, да пренареждат партийните листи за депутати, евродепутати и общински съветници. Предложението бе на ДПС, но бе прието късно вечерта на 14 февруари с гласовете на ГЕРБ, ДПС и НФСБ като част от \"Обединени патриоти\". За разлика от коалиционния си партньор ВМРО изляхоза с обратната позиция и настояха за вето на президента Румен Радев. Същата е и позицията на опозицията от БСП. Гарантирано от ГЕРБ по идея на ДПС: преференциите невъзможни Прди ден Цветан Цветанов от ГЕРБ обясни, че партията била \"за\" преференции и дори мажоритарен вот, но се съобразила с ДПС в името на стабилността и продължаване на управлението. Самият Борисов пък заяви от Мюнхен, че не се занимава с темата, защото има друга работа, прокарва държавата \"през иглени уши\" на международната сцена и изборните промени са работа на Народното събрание.  Цветанов се обяви за мажоритарна избирателна система, обвини Русия в хибридни атаки срещу България Ето пълния текст на писмото от Джамбазки съм Борисов: Цветанов се обяви за мажоритарна избирателна система, обвини Русия в хибридни атаки срещу България", "date": "2019.02.17", "title": "Джамбазки към Борисов: Върнете преференциите. Или се връщаме към  1989-а"}
{"url": "http://clubz.bg/79604-parlamentyt_dynoto_po_rejting_kato_atestaciq_za_dobra_rabota", "text": "Председателят на Народното събрание (НС) Цвета Караянчева, титулована \"едно от остриетата на ГЕРБ\", обяви наскоро, че институцията имала нисък рейтинг, защото била твърде прозрачна. Логиката на това изказване оставяме на въображението и волните ви интерпретации. Караянчева доразви тезата - НС било толкова прозрачно, защото законопроектите и измененията в законите били публикувани за обществено обсъждане (???!!!).   Тъй като очевидно описаните горе две твърдения на \"първия човек в държавата\" не отговарят съвсем на истината, наложи се от ГЕРБ да преведат какво е искал да каже авторът. И от обясненията им стана ясно, че прозрачността и публичността се съдържали в това, че проектите за законови изменения се публикували на сайта на парламента. Законите се правят безотговорно и популистки, смята Огнян Герджиков Междувременно юристите от съвета по законодателството, който трябваше да подпомага дейноста на законотворците (но никой никога не поиска това от него), се отрече от парламента. Мотивите: \"имаме резерви към качеството на някои от приеманите от Народното събрание нормативни актове и не желаем имената ни, евентуално, да се свързват с тях\".  Защо беше цялата тази прелюдия? - Заради Изборния кодекс. И не само. Тъй като едва ли има нормален гражданин, който всекидневно да следи живите излъчвания на заседанията на сайта на парламента, то следващите редове имат за цел да обобщят (не изчерпателно, само показателно) някои \"прозрачни\" законотворчески решения на настоящото 44-ото Народно събрание, дали своя принос за ниското доверие на гражданите в него. По стара традиция управляващите решиха да отворят Изборния кодекс в забранения им от Венецианската комисия срок - половин година преди изборите. В началото бяха само няколко текста, целящи поредното протакане на въпросите с въвеждането на машинното и  електронното гласуване. Четири месеца по-късно, с огромно закъснение, предложенията за изменения бяха набъбнали до застрашителни размери. Всяка партия бе решила да допринесе за \"връщане на доверието в изборния процес\".  Чест прави на ДПС (без ирония), че пак не измени на себе си и предложи идеите си за обезсилване на преференциите. За разлика от ГЕРБ, представяща се за голям радетел за мажоритарните избори, Движението никога не обърна лопатата, палачинката и пр., сещате се. Или с други думи, ако преференцията щеше да пада, трябваше подкрепата на най-голямата партия.  Гарантирано от ГЕРБ по идея на ДПС: преференциите невъзможни Всички журналистически въпроси към управляващите месеци наред ще подкрепят ли предложението на ДПС се блъскаха в стена от \"прозрачност\". Представителите на ГЕРБ уклончиво  отвръщаха \"искаме да се придържаме само към духа на първоначалните предложения\".  Така месеци наред приятелите на преференцията спяха спокойно, защото, нали, знаем, че по-голям стожер на мажоритарния вот от ГЕРБ няма. ИК все така не влизаше за разглеждане на второ четене и гражданите потънахме в новините за \"Ало, Банов съм\" и грипната епидемия - във всекидневието така да се каже. Но, тъй като за добра атака трябва да има елемент на изненада, тя дойде с решението нескромните по обем изменения в Кодекса да се разгледат в правната комисия с начален час сряда следобед и гласуват окончателно в четвъртък рано със сутрешното кафе.  Заседанието на \"правна\" започна с констатацията, че голяма част от новопостъпилите предложения не покривали критерия да са в духа на първоначалните (каквото е изискването да се разгледат), но това са дребни заядни и депутатите започнаха да отмятат всичко текст по текст. Осем часа по-късно председателят Данаил Кирилов (ГЕРБ), с грижа за журналистите и техните близки, ги подкани да се приберат по домовете си. ГЕРБ, ДПС и \"патриотите\" убиха преференцията при избори Малко преди полунощ обаче, оказа се, каляската стана на тиква. Изненадващо за всички присъстващи (и отсъстващи) преференцията - такава каквато я познаваме - падна - с любезното съдействие на ГЕРБ и НФСБ. Само от БСП възроптаха, а представителите на останалите партии в комисията чинно бяха последвали съвета на Кирилов към журналистите да не пренебрегват личния си живот. Няма да си кривим душата - творението на ДПС, ГЕРБ и НФСБ бе публикувано в ранни зори на сайта на парламента - точно както Караянчева уверява в прозрачността на взимане на решенията, та гражданите да могат да го обсъдят сами със себе си в 7 ч в банята, с кафето или шофирайки на път за работа. Но да не виним гражданите. Депутатите нали и те са граждани и към час 9, когато започват заседанията на НС, също не бяха запознати с доклада от среднощната правна комисия. Т.е. с това какви текстове им предстои да гласуват. Никой не разбра какво наложи това бързане, след като законът отлежава месеци наред. ДПС предлага: задължително и само машинно гласуване за местния вот Да не вземат да се отметнат от ГЕРБ за преференцията, ДПС направи показно - кой държи и ножа, и вилицата на управлението. Сиреч, заедно с БСП отказа да осигури кворума. Останалото е известно на всички - депутатите се преброяваха, правната комисия заседава извънредно насред заседанието и излезе с втори допълнителен доклад за гласуване. Така на избраниците на народа им се наложи да дебатидат по два проекта - и двата написани на коляно и в шест без десет. Представителите на ГЕРБ, в т.ч. избраните с преференции, вложиха всичкото си налично красноречие да обяснят колко лошо нещо са преференциите, а ден по-късно председателят на парламентарната група Цветан Цветанов заложи на изпитаното средство - да плаши народа, че ако преференциите останат, правителството пада. Извъртането с Изборния кодекс бе фасулска работа в сравнение с висшия пилотаж, който от ГЕРБ и част от ОП приложиха при измененията в закона за приватизацията, за да прокарат спорни текстове, определени като \"лобистки\" от тогава вицепремиера, сега депутат Валери Симеонов. Стари и опитни парламентаристи споделят, че такова чудо никога не са виждали.  Накратко: депутат от \"Атака\" (Николай Александров) предложи безобиден текст за изменение в закона. В последния възможен момент, друг депутат (Емил Димитров-Ревизоро - ВМРО), внесе в деловодството допълнение към предложението на колегата си Александров, с което допълнение текстът в своята цялост вече хич не звучеше безобидно.  \n\tВ резултат Симеонов започна да говори публично за поправка, която би могла да опрости вероятни вземания за десетки милиони от приватизатори на предприятия, които не са изпълнили задълженията си по приватизационните договори и дори назова конкретно име - това на \"редник Киро\" (Кирил Домусчиев). В последствие се оказа, че поправките може да засегнат множество приватизатори и милионите набъбнаха.  Ще разпадне ли законът за приватизацията управляващата коалиция? Скандалът се разрасна и Александров и Ревизоро формално решиха да оттеглят предложенията си. Но... те вече бяха на дневен ред в залата за окончателно гласуване и според обясненията на председателя на правната комисия - оттеглени или не, ресорната комисия вече ги е одобрила, следователно трябва да ги одобри и Народното събрание. Както се и случи.  Последва президентско вето, от ГЕРБ май се позасрамиха, че ги обвиняват в лобизъм, предложиха ремонт на ремонта на прясно приетия закон и заявиха, че ще се съобразят с ветото. Това е и единственото успешно вето на Румен Радев до момента. Класически случай за \"прозрачно\" приемане на закони бе и този по въпроса кой ще раздава концесиите на плажовете. Под класически се има предвид следното: стар прийом в парламентатризма (патентът не е на ГЕРБ) е да се предлага изменение в един закон (в конкретния казус - в Закона за устройство на територията (ЗУТ)), като чрез преходните и заключителни разпоредби се изменят съществено други закони. Който забелязал какво пише най-отдолу \"със ситния шрифт\" - забелязал. Та в случая, гледат си депутатите ЗУТ, както са си го предложили първоначално, когато, оказва се, Данаил Кирилов е внесъл допълнение, направено устно и на практика немотивирано, с което се дава правото на министъра на туризма да продължи да раздава плажове на концесия по стария ред за още две години.  \"Патриотите\" надделяха над ГЕРБ  за раздаването на плажовете на концесия С приетия в края на 2017 година нов Закон за концесиите специално за плажовете бе направено изключение от всички останали концесии – да се дават по реда на Закона за устройство на Черноморското крайбрежие до 1 януари 2019 година. Предложението на Кирилов предвиждаше срокът да се удължи до 2021 година.  От БСП и НФСБ реагираха против с мотива, че старият ред на раздаване на ивиците бил непрозрачен, а новият - по рестриктивен, следователно удължаване на срока не трябва да има. Последва ожесточен дебат с обвинения в раздаването на плажове на \"мутри\", \"дебеловрати момчета\", \"джуки\" и пр. Накрая на фона на така разразилия се спор председателят на правната комисия оттегли предложението си. Като говорим за предложения, направени в последния момент и в преходните и заключителни разпоредби, няма как да не споменем Закона за опазване на земеделските земи. Неслучайно в наименованието му се съдържа думата \"опазване\". Земеделските земи са национално богатство и са въпрос на национална сигурност. Сагата с този закон води началото си още от първите дни на сегашния парламент. На практика това бе и първата законодателна инициатива на ГЕРБ и ОП, съдържаща се най-общо казано в по-лесно застрояване на нивите. Тогава, на 13-ия ден на новото правителство, избухнаха екопротести. ГЕРБ оттегли подкрепата си и поправката потъна в забвение... \"Воля\" пак задейства \"златния пръст\". Ветото на Радев за нивите падна ... До януари миналата година, когато депутатите не решиха да разглеждат поправки в Закона за посевния и посадъчния материал. Тогава, пак в последния момент, пак устно и пак без мотиви, от ОП предложиха поправка в... преходните и заключителни разпоредби на... Закона за опазване на земеделските земи, като духът на тази поправка следваше този на онази старата - от протестните първи дни на правителството. Последваха скандали, поправки на поправки, заседания на ресорната земеделска комисия, след които стана ясно, че на депутатите от комисията нищо от това, което трябва да се гласува, не им е станало ясно. В резултат: поправките минаха, наложеното президентско вето не мина. Ремонт на ремонта имаше и по отношение на т.нар. закон за горивата, когато никаква заявка на Караянчева за \"прозрачност\" не можа да спре председателя на ресорната комисия за борба със сивия сектор Ревизоро да засекретява заседанията, на които този закон се разглежда. Секретността се разпростираше дотам, че дори и пряко засегнати страни от този нормативен акт - малките търговци, не бяха допускани от Емил Димитров да присъстват.  Така и не стана ясно обаче защо този закон, предизвикал протести и обвинения в лобиране за големите играчи на пазара, написан в Министерския съвет (Министерство на икономиката), не бе предложен от правителството по каналния ред, който предвижда истинско обществено обсъждане. По регламент бъдещите актове на министерствата и МС се публикуват на сайтовете им и в портала за обществени консултации, където засегнати страни и граждани имат около месец за становища. Законът обаче бе внесен от Ревизоро, т.е. просто качен на сайта на НС. Бе гласуван, а наскоро и прегласуван (с нови срокове), като заради него се скараха браншът и работодателските организации. Бизнесът скаран за закона за горивата, Домусчиев и Златев в схватка Историята на настоящия парламент, а и на предходните, помни още много подобни случаи на \"прозрачно\" взимане на решения. Разликата между преди и сега е само в това, че 44-ото Народно събрание е на половината на мандата си. Както е тръгнало, може да удари дъното по рейтинг. Но да не забравяме - това е атестация за добра работа. Гарантирано от ГЕРБ по идея на ДПС: преференциите невъзможни ГЕРБ, ДПС и \"патриотите\" убиха преференцията при избори ДПС предлага: задължително и само машинно гласуване за местния вот Ще разпадне ли законът за приватизацията управляващата коалиция? \"Патриотите\" надделяха над ГЕРБ  за раздаването на плажовете на концесия \"Воля\" пак задейства \"златния пръст\". Ветото на Радев за нивите падна Бизнесът скаран за закона за горивата, Домусчиев и Златев в схватка", "date": "2019.02.17", "title": "Парламентът: дъното по рейтинг като атестация за добра работа"}
{"url": "http://clubz.bg/79607-muzikantyt_shaban_shaulich_e_zaginal_v_katastrofa", "text": "Сръбският музикант Шабан Шаулич, наричан Крал на народната музика, е загинал при тежка катастрофа в Германия. Новината съобщиха информационните агенции и е била потвърдена от зетя на певеца пред македонската медия \"Канал 5\".  Инцидентът е станал в Билефелд, недалеч от Дортмунд. Според все още неофициалната информация 67-годишният Шаулич е пътувал със своя кум към летището в Дортмунд. Двамата веднага са били откарани в болница, но там Шаулич е починал. Певецът е на сцена от началото на 70-те години на миналия век. Преди да започне да се занимава с музика той е футболист. До 2008 г. има издадени 33 студийни албума, в които освен че пее той е и основният композитор.   ", "date": "2019.02.17", "title": "Музикантът Шабан Шаулич e загинал в катастрофа"}
{"url": "http://clubz.bg/79608-es_sys_sankcii_za_rusnaci_zaradi_azovsko_more_i_ukrajna", "text": "ЕС възнамерява да наложи санкции на осем руснаци заради инцидентите в Азовско море през ноември. Новината съобщи \"Франс прес\", позовавайки се на свои източници. На осмината граждани на Русия ще бъде забранено да влизат на територията на Европейския съюз, а евентуалните им авоари в страните членки на съюза ще бъдат замразени, съобщава още агенцията, цитирана от БТА. Решението на санкции предстои да бъде утвърдено от министрите на външните работи на страните членки на ЕС. Срещата им е утре в Брюксел. За целта обаче е нужно единодушие. Руски кораб нападна украински конвой Имената на руснаците, които ще бъдат обект на санкциите, са тайна, докато бъдат публикувани в Официалния вестник на ЕС. След анексирането на украинския полуостров Крим от Русия през 2014 г. ЕС включи в \"черен списък\" 164 руснаци и украинци, сред които няколко приближени на руския президент Владимир Путин, както и 44 юридически лица.  ООН осъди руската милитаризация на Крим, Черно и Азовско море Страните от Евросъюза обаче остават разделени по въпроса дали да бъдат засилени търговските санкции срещу Русия, разказват още източниците на агенцията. Държавите от ЕС по-конкретно не могат да се споразумеят за наказателни мерки срещу руския енергиен сектор, тъй като са силно зависими от руските доставки на газ. Конфликтът в Азовско море: какво крои Путин?   ООН осъди руската милитаризация на Крим, Черно и Азовско море Конфликтът в Азовско море: какво крои Путин?", "date": "2019.02.17", "title": "ЕС със санкции за руснаци заради Азовско море и Украйна"}
{"url": "http://clubz.bg/79592-mistifikaciqta_kato_masovo_oglupqvane_syshto_i_v_bylgariq", "text": ": Преди 4 години в България пристига деец на руските тайни служби, който трови български бизнесмен с „Новичок“, за да спре експанзията на успешната наша оръжейна промишленост. Българските власти прикриват случая, защото са зависими от Москва. : Бизнесменът ял салата с повечко пестициди. Всъщност цялата конспирация от случая Скрипал насам е дело на британските тайни служби, които отчаяно се мъчат да отвлекат вниманието от катастрофалния Брекзит. На коя ще повярвате зависи от предварителните Ви нагласи, които търсите да потвърдите. Например, атлантистите са твърдо зад първата, путинистите препращат из социалните си мрежи втората. А защо медиите ни ги подхвърлят преди да е имало сериозно проучване на фактите? Ами тъкмо затова - за да намери всеки каквото търси и да кликне върху съответния линк. Конспиративните обяснения не са измислица на съвременната епоха. Идеята, че злото непременно има автор, съпъства развитието на цивилизацията. Човек не просто умира - животът му бива отнет от Смъртта с голямата коса; ние не просто се спъваме - дънерът злонамерено ни спъва, заради което бива наказан с хвърляне в огъня. Магията е онази човешка хитрост, която идентифицира скрития автор на злото и го обезсилва. В предишните епохи обаче конспиративните теории обединяват големи маси хора. Това прави както представата за Ангра Майниу, противник на единния бог в Зороастризма, така и тази за еврейския заговор срещу християнството; както вещиците, които предизвиквали импотенстност у мъжете, така и заговорът на капиталистите срещу работническата класа. Ерата на дигитално-медийното свръхпроизводство добавя едно фрагментиране, ако не пулверизиране на конспиративните сюжети. Показателен е подходът на изследователите: те вече не ги обследват един по един, а броят колко хора вярват в една, в две, в пет конспиративни теории. Колко са чували за тях. Колко имат аргументи, за да ги приемат или отхвърлят. Във Франция, например, се оказва, че склонност да вярват в 5 конспиративни теории имат привържениците на крайни политически формации - 20% от последователите на Меланшон, 27% и от тези на Льо Пен срещу десетина при центристки настроените избиратели. Откриват се странни връзки между теории, които нямат нищо общо. Например по-голяма вероятност има тези, които мислят, че земята е плоска и властите крият това от нас, да смятат, че следите от реактивните самолети са доказателство, че ни пръскат с химикали, че атентатите на 11 септември са организиран от президента Буш, илюминатите управляват света, а Хитлер все още е жив и пребивава някъде из Родопите. Логическа връзка между тези неща няма, само психологическа. Друга тенденция е в конспирациите да вярват не толкова слабо образованите, колкото онези, които се чувстват социално онеправдани, губещи. Виждаме го при промяна на политическата ситуация, при която някои небивалици отшумяват и биват замествани от други. Например слухът, че Обама не е роден в САЩ, днес рядко се обсъжда; затова пък разнообразни теории опитват да обяснят оранжевия цвят на сегашния президент Тръмп. С други думи: конспиративните теории са един вид фолклор, чрез който народът се противопоставя на елитите. Което не значи, че някой не ги измисля с пропагандна цел; фолклорното е в това, че авторите биват заличени по един съвсем конспиративен начин. Една от първите успешни манипулации в жанра е слухът, пуснат от КГБ през 80-те, че болестта СПИН е американско биологическо оръжие, изплъзнало се от лабораториите – съветските служби го пускат в малък, неизвестен никому индийски вестник, откъдето, той тръгва по световните медии сам, като вирус. Трудно е да се открие логика в конспиративните теории, и все пак има някои тенденции. Появяват се във време на криза: Макрон организира атентата в Страсбург, за да отвлече вниманието от протестите; Сорос или пък Путин (според политическите предпочитания) пращат бежанци, за да ни заробят, а нашето Министерство на отбраната копае край Царичина в търсене на извънземен андрогин именно в началото на прехода. Пораждат ги често нови явления: когато се появиха, мобилните телефони опасно влияеха на мозъка ни, както няколко десетилетия по-рано беше правила телевизията. Любопитна е фигурата на демистификатора, който разкрива страшната истина на Фейсбук страницата си. Понякога сам, чрез логически построения той стига до машинациите на управляващите („може ли да е случайно?“, „кой има интерес?“); в други случай пък просто препраща разкрития, направени от други, което пък показва, че е вътре в мрежата на информираните и смелите. Има и шегобийци, но мрежата често няма чувство за хумор и взима измислиците им на сериозно. България е особено уязвима за конспиративно мислене, защото населението традиционно се чувства унижено и оскърбено, и то далеч отвъд обективната бедност, характерна за страната. Няма легитимен културен център, който да удържа здравия разум; ако другаде новият фолклор атакува медиите и университетите, у нас самите те възпроизвеждат новия фолклор, та дори националната телевизия откри предаване, озаглавено Новото познание „за мистика, наука и конспиративни теории“. Интелигенцията, разделена между Изтока и Запада, прибягва до конспиративни атаки срещу другия лагер – русофили за едните, западняци за другите. Защото да приписваш лоши черти на враговете е част от всяка човешка битка, а обвинението в конспирации добавя към злия умисъл и неморалност – ние, значи, сме невинни жертви, които не подозират ужасните планове на противника. В началото на прехода основни политологически понятия в България бяха „сценаристи“ и „кукловоди“. На едно следващо ниво, след простото демистифициране на опонента, идваше разкритието на тоталната конспирация, наречена „синьо-червената мъгла“. Разкритието, че всичко е нагасено и политическата битка е всъщност театър, прави излишно гласуването, протестирането, а защо не живота като цяло. Дали тази мета-конспиративна теория не е също плод на някакъв заговор за приспиване на гражданската ни бдителност? Опасявам се, че тук опасно се доближаваме до параноята. Оглупяването у нас като че ли по-рядко се отнася до технология (например че Луната е куха и там живеят извънземните, които осеменяват жените ни). БАН трудно може да влезе в ролята на злодейска организация, която тайно си прави опити с нас, нали така? Фантазиите най-често черпят материал от историята, здравето и криминалната хроника. Полето на миналото е относително безопасно: да разобличиш мита за славянския произход на българите или пък да докажеш, че в Странджа е погребана египетска богиня, не пречи на никого. Да, лъжата, че Сюлейман паша бил евреин, наистина подклажда антисемитизма, но пък историята за предполагаемото убийство на цар Борис не буди особени анти-германски настроения.   Здравните конспирации могат да нанесат сериозна вреда, когато родителите не ваксинират децата си или когато ни се казва, че епидемията по животните е конспирация на властта, целяща опразване на райони за заселване на мигранти. Понякога обаче са просто политическа пушилка - когато например се разобличава Европа, че ни продава храни с по-малко лешник и мляко, за да ни унижи. Има и лайфстайл-теории около глутена, ГМО, слънчевата вода. Най-вредни ми се виждат конспирациите, които неизменно съпътстват криминалната хроника. В България вече няма такива неща като неразбория или лошо политическо решение – всяко злополучие се приписва на хитро замаскиран мафиот. Не казвам, че няма организирана престъпност, а че когато всичко се слее в една безкрайна конспирация, която разбира се никога не се доказва, съдебната система губи все повече от авторитета си - въображението ни я изпреварва в много обиколки с конструирането на логически връзки и сюжети.  На всекидневно ниво конспиративното мислене поражда нарастваща подозрителност: наместо да тръгнем към другия с доверие, ние предварително сме сигурни, че той непременно крои танствени злодейства. И ако ни убеждават в противното, значи и те са част от големия заговор. Въбоще: всички са конспиратори до доказване на противното. Така държава не се прави.", "date": "2019.02.17", "title": "Мистификацията като масово оглупяване - също и в България"}
{"url": "http://clubz.bg/79612-jurnalist_razkril_sluchaq_fedotov_bylgariq_e_hyb_i_mishena_za_ruski_razuznavachi", "text": "Това заяви в специално интервю за предаването \"120 минути\" по бТВ разследващият журналист  , част от екипа на сайта \"Bellingcat\" и главен редактор на \"THE INSIDER\". Той е един от авторите на разследванията, разкрили участието на руснака, представял се като Сергей Федотов, в случая с отравянето на Сергей Скрипал и дъщеря му във Великобритания. Последва продължение - въпросният Федотов е бил в България три пъти през 2015 г. като едно от посещенията му съвпада с отравянето на оръжейния бизнесмен Емилиан Гебрев. Журналистическите материали твърдят, че опитът за покушение срещу Гебрев пред 2015 г. и приствието на Федотов у нас са свързани. Последният носи друго име и е слугител на ГРУ, гласят последните разкрития на екипа. Цацаров: Великобритания разследва дали Гебрев е тровен с новичок или подобно Това му твърдение към момента се разминава с версията на родната прокуратура, която през есента на 2018 г. е възобновила разследването за опит за убийство на Гебрев от 2015 г., след като пред 2016 г. го е била прекратила. Според главния прокурор Сотир Цацаров е установен маршрутът, превозните средства, хотелите, компанията на Федотов пред април 2015 г. и до момента единствената връзка между престоя на руснака в България и отравянето на бизнесмена е съвпадението във времето. Разследването на държавното обвинение продължава, а Великобритания ще прави изследване дали Гебрев е бил тровен с новичок или вещество, близко но него.  Ето кой е третият отровител на Скрипал - Сергеев/Федотов Журналистът обясни, че изглежда, че случаите с отравянето на Скрилал с новичок и това на Гебрев и сина му през 2015 г. не са свързани. Това обаче е важно обстоятелство, обясни Доброхотов.  Атентатор срещу Скрипал тровел и български бизнесмен Роман Доброхотов коментира още пред бТВ, че българските власти не са реагирали особено твърдо на разкритията и това е \"подозрително\". По думите му остава впечатлението, че България иска да запази добрите си отношения с Москва и на това се дължи контрастът в реакциите на нашата страна и тези на Великобритания след случая \"Скрипал\".   Ето кой е третият отровител на Скрипал - Сергеев/Федотов Атентатор срещу Скрипал тровел и български бизнесмен", "date": "2019.02.17", "title": "Журналист, разкрил случая \"Федотов\": България е хъб и мишена за руски разузнавачи"}
{"url": "http://clubz.bg/79601-resheno_bsp_napuska_parlamenta", "text": "Решено: депутатите от БСП напускат Народното събрание. Бойкотът бе предложен в началото на заседанието на Националния съвет на партията от лидерката Корнелия Нинова.  В крайна сметка при гласуването 74 социалисти подкрепиха идеята, 33 -ма делегати гласуваха \"против\", а трима - \"въздържал се\". За да се върнат на работа, социалистите поставят няколко условия: ревизия на гласуванията по Изборния кодекс от миналата седмица, връщане на преференциите във вида, в който действаха досега, избор на нов състав на ЦИК преди евровота, връшане на възможността да се обжалват решения на изборната администрация пред Върховния административен съд.  По думите й левицата постоянно предлага алтернативи - и за бюджета на държавата, и за законодателството, но нищо от идеите на партията не се приема. Лидерката на левицата повтори, че управляващата коалиция всъщност се състои от ГЕРБ, ДПС и \"Обединените патриоти\". Думи на председателя на депутатите от ГЕРБ Цветан Цветанов от вчера били поредното доказателство.  Цветанов се обяви за мажоритарна избирателна система, обвини Русия в хибридни атаки срещу България Цветанов заяви пред Нова тв, че се е наложило ГЕРБ да търси консенсус с ДПС, за да се запази стабилността и Народното събрание - затова и били приети предложенията на движението в Изборния кодекс, с които на практика се обезсмисля преференциалното гласуване на всички видове избори.  Тя заяви, че се чували гласове как БСП била в изолация, но не се съгласи с подобно твърдение:  Това е втората закана за бойкот на работата на парламента от началото на текущия мандат. Предишният път това се случи на прага на Европейското председателство. Тогава обаче се реши в залата да присъства минимален брой представителство от левицата. Този път искането на Нинова е никой да не остава в пленарната зала.  ГЕРБ и \"Обединени патриоти\" имат крехко мнозинство в Народното събрание - от 123 души. Това е с една 2 депутатски места повече от прага за осигуряване на кворум. При отсъствието на БСП от залата, на управляващите ще им се наложи или всеки ден да са в пълен състав в Народното събрание, или да разчитат за провеждане на заседанията на ДПС и \"Воля\".  Дебатите от точката продължиха близо 3 часа и е имало доста гласове \"против\" бойкота, разказаха присъствали на сбирката на социалистите. Един от мотивите - отсъствайки от парламента, БСП губи важна трибуна за политическите си послания. Все пак според мнозинството от социалистите на заседанието ситуацията в държавата изисквала радикалните мерки.  Според Правилника за дейността на Народното събрание - при отсъствие от работа без уважителна причина депутатите биват санкционирани финансово - удържа им се голяма част от заплатата.  Националният съвет на БСП, освен по предложението на председателката за бойкот на Народното събрание, ще вземе решение и за избор на нов главен редактор на партийния вестник \"Дума\". Очаква се на поста да се завърне бившият депутат Ивелин Николов.  Социалистите обсъждат и коалиционната си политика за европейските избори през май, става ясно още от дневния ред на заседанието на пленума. След кандидат-партньорите е и партията АБВ, основана от бившия президент Георги Първанов и оглавявана към днешна дата от бившия социалист, бивш министър на вътрешните работи и бивш изборен стратег на БСП  Румен Петков.  Преди заседанието Сергей Станишев предупреди, че с АБВ трябва да се внимава - при влизането си в парламента първия и единствен път след основаването си, те станаха партньор на ГЕРБ във властта.   ", "date": "2019.02.17", "title": "Решено: БСП напуска парламента"}
{"url": "http://clubz.bg/79603-hazajki_s_kanichki_kafe_v_germaniq_nqma", "text": "Нечетлив подпис, поставен под важно съобщение като уведомление за необходимост жилището да бъде освободено - който изпраща подобни съобщения в Германия, трябва да се погрижи подписът му да не бъде прекалено абстрактен, за да не бъде признат документът за невалиден. Както вече се е случвало. И наемателят успешно се защитил пред съда, който се е произнесъл, че „вълнообразната линия“, неподлежаща на дешифриране, не се явява достатъчно надежден параф. \"Прекален светец и Богу не е драг\" може да бъде казано във връзка със следващия случай, в който наемател взел извикания от хазаина майстор за крадец. И всячески се опитал да го неутрализира. Задачата на майстора не била сложна – да опразни гаража, към който наемателят нямал никакво отношение. Наемателят се развикал, но след като това не дало резултат, заключил гаража отвън и оставил там мнимия крадец за час и половина. Нещата се изяснили едва след намесата на полицията, а договорът за наем набързо бил прекратен – заради склонността на наемателя да лишава от свобода невинни хора.   25-годишната сибирска костенурка Макс спяла кротко зимен сън в мазето на собственичката си, чийто хазаин станал причина животинчето да изчезне безследно. Наемодателят установил, че на мазето му липсва катинар и разпоредил прочистване – заедно с кутията, в която дремещият Макс останал незабелязан. Наемателката настояла за обезщетение, каквото й отсъдили – макар хазаинът да бил поставил предупредителна бележка за предстоящата акция в мазето. Триседмично предупреждение не е достатъчно, констатирал съдът. Пък и липсата на катинар не била достатъчно доказателство, че мазето е безстопанствено. Наемателката получила 560 обезщетение, от които 300 евро за безвъзвратно изчезналата костенурка. Домашният любимец на рака отшелник (ВИДЕО) Костенурките поне не вдигат никакъв шум, което не може да се каже за петлите – доста по-чест повод за съдебни разправии в Германия. Ясно е, че кукуригането няма как да се програмира, но въпреки това любителите на този вид пернати обичайно не си тръгват като победители от съдебните зали. Точно това се случило (за радост на съседите му) със собственика на гръмогласния Блази от Мюнхен. Наемателят получил съдебно решение, според което в бъдеще трябва да се постарае да редуцира произвеждания от петела шум, респективно – произтичащите смущения на тишината. Същият съд, впрочем, излиза със сходна антипетльова присъда и три години по-рано – разпорежда, че от 20,00 до 8,00 часа, както и по време на следобедната почивка от 12,00 до 15,00 кукуригащите същества трябва да бъдат прибирани в помещение, от което шум да не се чува. С чувствителните материали като мрамора трябва да се внимава, установил по доста болезнен начин един наемател, от когото били поискани 1 900 евро, тъй като методично разрушавал повърхността на скъпоценната настилка, уринирайки прав. Хазаинът настоявал да получи парите, за да възстанови щетите след напускането на наемателя, но останал с празни ръце – благодарение на благосклонното към „разрушителя“ съдебно решение. , постановили съдиите. Гърция иска връщането на мраморните статуи на лорд Елджин Впрочем – този, който взима душ прав, също може да стигне до съд, показва един случай от 2017-та година. Наемателите живеели в квартирата си дълги години и макар в банята (без прозорци) да имало вана, ползвали за ежедневната си хигиена предимно душа. А санитарното помещение било облицовано с плочки само до половината, покрай което стените постоянно се мокрели и постепенно мухлясали. Наемателите поискали от хазаина си да отстрани мухъла и да покрие целите стени с плочки, той от своя страна настоял, че те трябва да се къпят в седнало положение. И успял да се наложи: констатирано било, че наемателите ползват жилището несъобразно с договора, поради което са му нанесли щети. Респективно – те би трябвало да ги поемат, и не само това – в бъдеще да бъдат така добри да се къпят седнали. Друг хазаин пък решил да поднесе специален коледен подарък на наемателите си, организирайки инсталирането на ново газово отопление точно за Коледа. Обитателите на съответната сграда обаче изобщо не били очаровани от факта, че монтажните работи щели да започнат на 12 декември и да продължат поне десет дни. А това значи шум и мръсотия. Срещу хазаина била подадена жалба, която градският съд в Кьолн уважил: недопустимо било в предколедните дни да се инсталира ново отопление без наложително основание. Наемателите си гарантирали спокойствието и се освободили от опасенията, че елхичките им ще бъдат посипани с прах и други строителни отпадъци. Макар и залисани в любовни игри, наемателите трябва да се съобразяват със съседите си и да не вдигат прекалено голям шум, гласи още едно правило за хармоничното съвместно съжителство в Германия. Който не го спазва – както се случило в една сграда с шест апартамента, на свой ред стига до съда, щом по всяко време на денонощието въвлича околните в интензивния си сексуален живот, съпроводен със значителен шум и триумфални финални акорди. Съседите известно време търпяли новонанеслата се млада двойка, но в крайна сметка се обърнали към съда с искане да им възстанови спокойствието. И той им дал право: секс – да, но не и твърде шумен, т.е. да не се чува нищо отвъд стените на любовното гнездо, за да не ескалират отношенията в сградата. Обидни вицове за секс в ООН Но това може да се случи и по далеч по-прозаични причини – като например при проверката на инсталираните в жилището датчици за дим /казус, стигнал чак до Федералния върховен съд/. Хазайката се погрижила в отдаваното под наем жилище да бъдат поставени задължителните по закон уреди, след което се отбила да им хвърли един поглед. На място решила да огледа и останалите помещения, с което наемателят изобщо не бил съгласен, но протестите му не дали резултат и се стигнало дотам, че сграбчил хазайката и я изнесъл пред вратата. Не минало без последствия – незабавно получил съобщение, че трябва да напусне, но пък той не се дал и не закъснял да се обърне към съда. Този път резултатът се оказал в негова полза: хазайката не е имала право да оглежда и помещенията без инсталирани датчици и, макар наемателят да надхвърлил правомощията си, прибягвайки до физическа разправа, бил оневинен – щом е бил предизвикан. 350 евро за отстраняването на вредители – толкова били поискани допълнително от един наемател, който не бил забелязал да се извършват никакви действия от такъв характер и поискал обяснения от хазаина си. Както се оказало – ставало дума за предотвратяване на размножаването на мишките в къщата, при това по съвсем конвенционален път: с помощта на котка. \n\tХазаинът купил котката, надявайки се така да подтикне наемателите си да напуснат – при положение, че не са уведомени предварително, пък и хич не си падали по котки. А вече „черешката на тортата“ - котката била докарана с такси, разходите за което също трябвало да бъдат поети от наемателите. Те, разбира се, отказали с право – законно основание за превозването на котки с такси няма дори и в Германия. Гърция иска връщането на мраморните статуи на лорд Елджин Обидни вицове за секс в ООН", "date": "2019.02.17", "title": "Хазайки с канички кафе в Германия няма"}
{"url": "http://clubz.bg/79610-advokati_atakuvat_pravilnik_prevryshtasht_gi_v_sytrudnici_na_dans", "text": "Адвокатска кантора е внесла жалба във Върховния административен съд, с която иска отмяна на текстове от Правилника за приложение на Защона за мерките срещу изпирането на пари. Въпросният правилник предлогала задължение за адвокатите да пишат правила за обучение на служителите си и мерки, които трябва да се предприемат при съмнения за пране на пари и да ги пратят в ДАНС до 15 февруари. Текстовете биват тълкувани така, че адвокатът е дръжен да уведоми службите, ако има данни или подозрения, не клиент върши нередни неща.  Призивът им е всички техни колеги и заинтересовани страни да се присъединят в съдебната битка. Недоволството срещу правилника към закона и изискванията на ДАНС и в частност на финансовото разузнаване е факт от седмици. В последния ден от срока за подаване на документите обаче се проведе среща между ръководството на ДАНС и ръководството на Висшия адвокатски съвет. На нея се е постигнало споразумение адвокатите и адвокатските дружества да не се смятат за дръжни да попълват въпросните документи и да правят обучения на служителите си. Това задържение остана само за самия Висш адвокатски съвет, става ясно от съобщение в интернет страницата на организацията.  Въпросният правилник за прилагането на ЗМИП предвижда, че голяма група лица, сред които са и адвокатите, изготвят на годишна база план за въвеждащо и продължаващо обучение на служителите си за запознаването им с изискванията на ЗМИП и актовете по прилагането му. Той се изпраща на дирекция „Финансово разузнаване“ на ДАНС до 15 февруари на годината, за която се отнася. В плана се включва и текущо практическо обучение, насочено към разпознаване на съмнителни операции, сделки и клиенти, и предприемане на необходимите действия при възникнали случаи на съмнение за изпиране на пари, се припомня още в съобщението.  ", "date": "2019.02.17", "title": "Адвокати атакуват правилник, превръщащ ги в \"сътрудници\" на ДАНС"}
{"url": "http://clubz.bg/79609-gazprombank_zaporira_petrolni_smetki_na_venecuela", "text": "Руската кредитна институция \"Газпромбанк\" замразява сметките на венецуелската петролна компания PDVSA и прекратява транзакциите. Причината - да не попадне под санкциите на САЩ, съобщава \"Ройтерс\", цитиран от БТА.  Официален коментар на информацията от страна на \"Газпромбанк\" няма. Неотдавна отново \"Ройтерс\" съобщи, че  PDVSA е уведомила клиентите на нейните джойнт венчъри да депозират постъпленията от продажби на петрол в сметките й в руската институция. Целта била да се избегнат нови американски санкции срещу венецуелската компания. \"Газпромбанк\" е третата по големина банка в Русия. Сред нейните акционери е държавната газова компания \"Газпром\". PDVSA има сметки в банката от няколко години. През 2013 г. PDVSA обяви, че е подписала и споразумение за финансиране на друга венецуелска петролна компания - \"Петросамора\" - с 1 милиард долара. \n\tИзточникът на \"Ройтерс\" казва, че сметките на \"Петросамора\" също са замразени. ", "date": "2019.02.17", "title": "\"Газпромбанк\" запорира петролни сметки на Венецуела"}
{"url": "http://clubz.bg/79598-schupena_strelka_prichina_za_derajliraneto_na_vlaka_s_propan_butan", "text": "Счупена стрелка - това е най-вероятната причина за дерайлирането на влака, натоварен с цистерни пропан-бутан, на Централната жп гара в Пловдив вчера. Това заяви управителят на фирмата собственик на композицията \"Булмаркет Реъл Карго\" - Петър Ганев. От релсите в събота излязоха два локомотива и три вагона от композицията, превозвала 1900 т. пропан-бутан. На местопроизшествието следователите и вещите лица намерили счупения език на стрелката, както и множество липсващи скрепителни елементи, уточняват от \"Булмаркет Рейл Карго\".  Влак с 25 цистерни пропан-бутан дерайлира в Пловдив. Няма пострадали Цистерните също са проверени и са в изправност, увериха от „Булмаркет” Фирмата е собственик и на влака, причинил трагедията в Хитрино преди години.  От НКЖИ заявиха по-късно пред бТВ, че стрелките и релсите са били инспектирани преди 10 дни, а ревизия на изправността на трасето се прави всеки месец. При последната проверка не са констатирани повреди. Причината за счупването на стрелката предстои да бъде открита.  Директорът на НКЖИ Красимир Папукчийски заяви, цитиран от БНР, че няколко часа преди инцидента по същия маршрут са минали две други композиции с по-голяма брутна тежест от тази на дерайлиралия влак. Цистерните с пропан-бутан вече са изтеглени, а двата локомотива са изправени и ще напуснат гарата, съобщи директорът на Областната дирекция на полицията под тепатата Пловдив старши комисар Атанас Илков.  Движението по жп линията Пловдив – Карлово е възстановено, а днес през деня ще бъдат отстранени щетите по релсовия път и ще продължат огледите на разследващите. Предстои и прехвърляне на данните от черните кутии на локомотивите, за да се установи с каква скорост са се движили. От фирмата превозвач са категорични, че влакът е навлязъл в гарата със скорост под 40 км/ч.", "date": "2019.02.17", "title": "Счупена стрелка - причина за дерайлирането на влака с пропан-бутан"}
{"url": "http://clubz.bg/79593-poslanichkata_na_sasht_v_oon_napusna_po_semejni_prichini", "text": "Хедър Науърт, избрана от президента Доналд Тръмп за поста посланик на САЩ в ООН, оттегли кандидатурата си по семейни причини, съобщи късно снощи Държавният департамент.  Изявлението, публикувано от Държавния департамент, не уточнява трудностите за семейството, но \"Вашингтон пост\" писа, че съпругът и децата на Науърт са останали в Ню Йорк, докато тя работеше във Вашингтон като говорител на Държавния департамент. \n\tСпоред анонимен източник, цитиран от Ройтерс, тя се отказва, защото е имала бавачка, която пребивавала легално в САЩ, но нямала необходимата работна виза.  \n\tПомпео заяви, че уважава решението на Науърт за поста в ООН и че тя отлично е изпълнявала задълженията си като член на екипа му. Тя влезе в Държавния департамент като говорител през април 2017 г., когато Рекс Тилърсън беше държавен секретар, и се издигна в йерархията след като Тръмп уволни Тилърсън през март 2018 г. и Майк Помпео го замени. Посланичката на САЩ в ООН отрича връзка с Тръмп Науърт, която не беше в добри отношения с Тилъръсън и обмисляше да напусне Държавния департамент, бе назначена за изпълняващ длъжността заместник-държавен секретар за публичната дипломация след оставката му. Срокът на назначението изтече през октомври.  \n\tНауърт бе критикувана от демократите заради липсата на дипломатически опит. Тръмп обяви на 7 декември, че ще номинира бившата телевизионна водеща от консервативния тв канал Фокс Нюз за мястото на посланик Ники Хейли, която напусна поста в края на годината. Хейли, бивш губернатор на Южна Каролина, също имаше ограничен опит в международната политика. \n\tБелият дом още не беше внесъл официално кандидатурата на Науърт в Сената.  \n\tОстаналите страни членки на Съвета за сигурност с право на вето са представени от посланици с десетилетия външнополитическа работа, отбелязва Ройтерс. Държавният департамент заяви, че Тръмп ще посочи нов кандидат \"скоро\".  \n\tАмериканският посланик в Германия Ричард Гренел, преди това най-дългогодишният говорител на мисията на САЩ в ООН, е сред възможните кандидати, заяви информиран източник за Ройтерс. Гренел е спорна личност в Германия. Той си навлече критики от германски депутати, след като през юни 2018 г. заяви в интервю за десния сайт \"Брайтбарт Нюз\", че \"абсолютно желае\" да съдейства и други консерватори да дойдат на власт из цяла Европа.", "date": "2019.02.17", "title": "Посланичката на САЩ в ООН напусна по семейни причини"}
{"url": "http://clubz.bg/79547-vsqko_treto_dete_v_bylgariq_jivee_v_bednost_i_lisheniq", "text": "Всяко трето дете в България живее в риск от бедност като за последните десет години това е устойчива тенденция. Данните са на Националния статистически институт и са обобщени в отговор на депутатско питане към вицепрмиера Марияна Николова. Оттам става известно, че бедността е концентрирана сред възрастните хора, които живеят сами, самотните родители с деца, както и домакинствата с три и повече деца.  В отговора си Марияна Николова пише, че бедността при децата е в пряка зависимост от бедността на родителите и една от основната причина за детската бедност е свързана с липсата на заетост и доходи от труд на родителите. Затова продължават услията за оказване на подкпрепа при изпълнение на родителската им функция, предоставяне на социални и семейни помощи, използване на социални услуги, трудова заетост и професионлна реализация.  За 2019 г. линията на бедност в България е 348 лв. - това е минималната месечна сума, която трябва да покрие основните разходи за храна, дрехи, консумативи и подслон за един човек. Вицепрмеиерът Марияна Николова посочва, че важна част от мерките за подпомагане на семействата с деца в България са различните видове семейни помощи.   През 2017 г. Евростат обяви, че почти половината деца в България са живели в риск от бедност и социално изключване през 2016 г. Страната ни беше на челно място в Европейския съюз с 45.6% от хората до 18-годишна възраст, които са в риск от бедност. В класацията преди България беше само Румъния с 49.2 на сто. С висок риск от бедност в ЕС са още децата в Гърция, Унгария, Испания и Италия.  \n\t ", "date": "2019.02.17", "title": "Всяко трето дете в България живее в бедност и лишения"}
{"url": "http://clubz.bg/79596-%E2%80%9Ezlatna_mechka%E2%80%9C_za_istoriqta_na_izraelec_kojto_iska_da_skysa_s_korenite_si", "text": "Филмът   на израелския режисьор Надав Лапид е носителят на голямата награда „Златна мечка“ на фестивала „Берлинале 2019“. Победителят бе обявен на церемония в събота вечерта в германската столица от жури, председателствано от актрисата Жулиет Бинош. „Синоними“ – копродукция между Израел, Германия и Франция – е за млад израелец, бивш войник, който бяга в Париж, за да скъса с корените си. Опитва се да стане французин и отказва да говори иврит. Приемайки наградата, Лапид заяви, че филмът може да предизвика скандал в родината му, но за него „този филм е голям празник на киното“. Гран при на журито получи филмът на Франсоа Озон  . „Сребърна мечка“ за режисура бе присъдена на  германката Ангела Шаланек за филма  – за тревогите на една майка от изчезването на 13-годишния ѝ син. Отличията за най-добър актьор и най-добра актриса бяха отидоха у китайските актьори Йонг Мей и Уанг Джинг Чън за играта им във филма , посветен на драмата на двама съпрузи от политика в социалистическата държава, налагайки всяко семейство за има не повече от едно дете.", "date": "2019.02.17", "title": "„Златна мечка“ за историята на израелец, който иска да скъса с корените си"}
{"url": "http://clubz.bg/79594-erdogan_ne_se_otkazva_ot_ruskite_raketi_s_400", "text": "Турция няма да се откаже от споразумението си за закупуване на ракетни системи С-400 от Русия, въпреки опозицията на САЩ, заяви турският президент Реджеп Ердоган, съобщава агенция „Синхуа“. Като член на НАТО Турция многократно е заявявала, че е поела ангажимент за закупуване на модерната руска система за противоракетна отбрана, въпреки предупрежденията на НАТО, че С-400 не могат да бъдат интегрирани в системата за противовъздушна отбрана на Алианса. Вашингтон заяви преди това, че закупуването на руската система би застрашило закупуването от Турция на изтребители F-35 и вероятно ще доведе до санкции, наложени от САЩ. САЩ към Турция: Откажете руските ракети С-400 и ви даваме F-35 Турският лидер обаче заяви, че неговата страна е отворена за закупуване на американските системи „Пейтриът“, доколкото сделката обслужва интересите на Турция.", "date": "2019.02.17", "title": "Ердоган не се отказва от руските ракети С-400"}
{"url": "http://clubz.bg/79595-aec_%E2%80%9Ebelene_cherna_dupka_za_bylgarskiq_danykoplatec", "text": "Колко точно пари са похарчени досега за проекта за АЕЦ „Белене“? Има различни оценки за това, кои разходи са пасиви и кои все още представляват активи, но безспорна е общата сума– над 3 милиарда лева. И тя продължи да расте дори и през 2018 г. … Министърът на енергетиката в третия кабинет на Бойко Борисов обича да казва, че ако България не построи АЕЦ „Белене“, трите милиарда лева, „инвестирани досега“, ще бъдат безвъзвратно загубени. С този главен аргумент 44-ото Народно събрание (НС) задължи Теменужка Петкова да представи до края на октомври 2018 г. процедурата за избор на стратегически инвеститор и структурата на проекта за втора атомна електроцентрала. Зададе є и нормативен „коридор“ – на пазарен принцип, без държавна гаранция. Ако при тези условия „Белене“ се реализира, ще е първата АЕЦ в света, изградена без никаква държавна подкрепа – без държавна гаранция за кредитите, без дългосрочни договори за изкупуване на произведената електроенергия, без договори за разлика, без преференциални цени. Щетите от АЕЦ „Белене“, без да е построена, продължават да се трупат на сметките на българските данъкоплатци. Реално те са много по-големи от трите милиарда лева „инвестиции“, които допреди десетина години Борисов нaричаше „гьол“. Неосъществената втора атомна има преки и непреки щети върху българската икономика – от една страна, милиардите, изтекли от държавната енергетика и от бюджета, от друга – сериозното задлъжняване на енергийните дружества, което препятства инвестициите в енергийна инфраструктура. Третата страна се нарича национална сигурност, от която енергетиката е неразделна част, а тези, които я търгуват на парче в интерес на чужди държави, й нанасят непоправими и дългосрочни вреди. (Пред)последната сметка за „Белене“ дойде през септември 2018 г. за около 40 милиона евро. Националната електрическа компания (НЕК) ще трябва да плати още 37 млн. евро заради поредно загубено арбитражно дело заради неслучилата се АЕЦ. Като се прибавят и близо 2.4 милиона евро за адвокатски хонорари, задължението набъбва още. След като руската „Атомстройекспорт“ осъди НЕК заради неподписването на договор и поръчано и неплатено оборудване, НЕК бе осъдена и от архитект-инженера на проекта WorleyParsons – с подизпълнител „Риск инженеринг“, избран от НЕК през пролетта на 2005 г., при кабинета на НДСВ-ДПС. Но това са само щрихи от дългогодишната история на АЕЦ „Белене“ в ущърб на българските данъкоплатци. Строежът на АЕЦ „Белене“ започва през 1987 г., но е спрян през 1990 г. поради липса на достатъчно финансиране. Спира за втори път с решение на 42-ото НС през март 2012 г. И пак тръгва през 2018 г. Заради спирането на проекта обаче филиалът на „Росатом“ – „Атомстройекспорт“, осъди НЕК в Международния арбитраж в Женева. Или както пише в арбитражното дело, „ответникът (НЕК) е длъжник на ищеца („Атомстройекспорт“ – АСЕ) за предприети работи с очакването, че двете страни ще подпишат окончателния договор за ИДС (инженеринг–доставка–строителство – б.р.), за чието неподписване отговорност носи единствено Ответникът“. Искът е за 1 143 085 520 евро плюс малко над 221 милиона рубли плюс лихвите. България плати над 660 милиона евро, близо два пъти по-малко. За основа на иска служат 2 споразумения – за изграждане на АЕЦ „Белене“ между АСЕ и НЕК от 29 ноември 2006 г. и Рамков договор от 28 ноември 2007 г. Към тях има общо 13 анекса. Договор за АЕЦ „Белене“ така и не е подписан. На 20 май 2007 г. НЕК, по време на управлението на тройната коалиция, започва процедура за търсене на стратегически инвеститор за АЕЦ „Белене“. На следващия ден НЕК подписва Споразумение за отпускане на заем с BNP Paribas за 250 милиона евро – като мостово финансиране за АЕЦ „Белене“ и други проекти. \n\tОт тези 250 милиона евро само 77 милиона евро са похарчени за АЕЦ „Белене“, а остатъкът – за други проекти на НЕК, вкл. за АЕЦ „Козлодуй“, гласят документи по арбитражното решение. А основно за хидровъзел „Цанков камък“, достигнал космическите близо 500 милиона евро за инсталирана мощност от 80 мегавата. Оттук започва и голямото задлъжняване. За да ги върне, по-късно БЕХ ще емитира облигации за два пъти по-голяма сума през 2013 г., чийто обем впоследствие увеличаваше. Към момента общите задължения на холдинга – „шапка“ на държавната енергетика, по облигационни заеми надминаха 3 милиарда лева. На 31 юли 2007 г. НЕК прави авансово плащане от 32 198 212 евро. Според анализа, направен от WorleyParsons за материалите на площадката на АЕЦ „Белене“, пазарната цена на оборудването, което е налично, но „не може да бъде интегрирано“, е 295 981 120. 102 евро. Сключен е договор за продажбата му на „Атомстройекспорт“ за 205 млн. евро, но България е получила под 100 милиона евро от тази сума, защото всички транспортни разходи, товарене и разтоварване, мита, застраховане и др. са за сметка на българската страна – по данни на бившия енергиен министър Делян Добрев (ГЕРБ). Съществуващите на площадката на „Белене“ сгради са предназначени за друг тип реактор и е предвидено да се разрушат. Демонтажът на сградните структури и съоръжения е оценен на 109 004 179 евро. Руската компания изчислява цената на планираните строително-монтажни работи (СМР) за цялата 2009 г. на близо 320 милиона евро. Напомнят, че НЕК трябва да осигури финансиране за целта. И предлагат нови допълнения 6 и 7. Анекс 6 засяга изброените СМР, анекс 7 – за разработване на софтуер, поръчки за кабелни тунели и др. за общо 110 милиона евро. След като германската компания RWE се присъединява към проекта „Белене“, започва нов цикъл преговори за подписване на окончателен договор. Те текат през февруари, март, април, май, юни 2009 г. Идват избори, правителството се сменя, както и ръководството на НЕК. Новият премиер Бойко Борисов нарежда на министерствата да спрат изпълнението на всички текущи договори на 27 юли 2009 г. Но още при тройната коалиция и кабинета „Станишев“ български и руски официални лица започват да обсъждат възможността за руско държавно финансиране на „Белене“. На 28 април 2009 г. се провежда среща на високо равнище между руския президент Дмитрий Медведев, руския премиер Владимир Путин, българския премиер Станишев и Сергей Кириенко от „Росатом“, за да обсъдят възможността България да получи експортен кредит от Русия. На срещата е постигната принципна договореност за това. От АСЕ казват, че за да бъде отпуснато финансирането, е необходимо да бъде подписан договорът. RWE, НЕК и БНП Париба подробно обсъждат руското финансиране на работна среща на 7 май 2009 г. В началото на юни 2009 г. в София се провеждат срещи с представители на руската държавна Газпромбанк. Но българската страна отказва всякакви държавни гаранции, без които банката не би могла да отпусне заема. През юли 2009 г. НЕК и RWE продължават разговорите за финансирането, като стигат до извода, че единствените финансови източници за АЕЦ „Белене“ са руският заем и заем от ЕИБ/Евратом. Според тях максималната сума за финансиране от трета страна няма да е повече от 5 милиарда евро, а разходите по проекта най-вероятно ще се увеличат от 8 на 10 милиарда евро. Към днешна дата вече се говори за двойно по-голяма сума. След разговорите с RWE, по покана на България на 18 септември 2009 г. се провежда среща на високо равнище между руския министър на енергетиката Сергей Шматко и българския министър на икономиката и енергетиката Трайчо Трайков, представители на НЕК, БЕХ, „Росатом“, АСЕ и др., за да се обсъдят трите основни енергийни проекта между двете държави, в т.ч. газопровода „Южен поток“ и нефтопровода „Бургас–Александруполис“. По време на срещата страните обсъждат статута на проекта „Белене“, а позицията на министър Трайков, отразена в арбитражното решение, е: „Проектът „Белене“ е много важен за България, тъй като стойността на целия проект е почти 1/3 от целия БВП на България. Следователно проектът трябва да се разглежда по икономически обоснован начин. До момента той не е разработван според разбирането за най-добри практики. Всъщност няма договор. Българската страна има желание да изпълни проекта, но не като работа на парче, какъвто е подходът до момента. Няма лиценз, въпреки че според Агенцията за ядрено регулиране не съществуват непреодолими забележки: финансирането на договора за инженеринг, доставка и строителство (ИДС) трябва да бъде извършено според стандартната процедура. Необходима е цялостна концепция. Важно е процесът по строителството на централата да бъде прозрачен.“ Но на 26 октомври 2009 г. RWE прекратява участие, скоро и BNP Paribas – водещата банка по проекта, прекратява споразумението си с НЕК за консултантски услуги. А след оттеглянето на RWE НЕК подписва анекси 6 и 7, които RWE е призовала българската страна да не подписва с мотива, че ще донесат съществени „финансови рискове“ за НЕК. След това започват да идват сметките. Какво означава този руски прийом? Означава, че общият сбор във всеки един момент е на плюс за Кремъл. Цените на руския газ за България традиционно са „пакетирани“ с друг руски енергиен проект. Обещанията за евтин газ за най-зависимата от руско синьо гориво европейска държава – България (близо 92%), винаги вървят в пакет с още нещо: домогване до националната газова инфраструктура чрез „Топенерджи“ при кабинета на Жан Виденов (януари 1995–февруари 1997); АЕЦ „Белене“, проектът за газопровод „Южен поток“, прекратен през декември 2014 г. заради разминаването му с изискванията на Третия енергиен пакет на ЕС. Така руските преговарящи разполагат винаги с няколко инструмента за натиск. А обещанията не е задължително да се изпълняват. Например срещу създаденото зад гърба на Виденов по инициатива на Андрей Луканов „Топенерджи“ на България бяха гарантирани доставки на руски газ в дългосрочен план, част от които да се платят със стоки и услуги – което не се случи, както не се случиха и митническите отстъпки. Сега на масата на преговорите е пакетът „Втора атомна и руски природен газ за хъб „Балкан“. Това се вижда и от темите на междуправителствената българо-руска смесена комисия в края на октомври. Там Теменужка Петкова е информирала руската страна за предстоящата процедура за избор на стратегически инвеститор за АЕЦ „Белене“, която да тръгне до края на 2018 г., и е представила междинните резултати от предпроектното проучване за хъба. Така че в комбинация с газа за хъба, предстоящото договаряне на цените на руския газ за България, станало възможно благодарение на антимонополното разследване на ЕК, е и АЕЦ „Белене“. Който и да е стратегическият инвеститор за „Белене“, централата ще е руска – руски е проектът и откупените реактори, пакетирани в кашони на площадката. „Все пак „Росатом“ е конструктор на проекта, те са производители на това оборудване и без „Росатом“ много трудно бихме направили каквото и да било“, заяви Петкова през септември 2018 г. А „Росатом“ вече няколко пъти напомнят, че няма АЕЦ без държавна гаранция (под някаква форма). Така приказката „да не загубим инвестираните досега 3 милиарда“ предвещава още разходи за данъкоплатците, без да има ясна перспектива за цени и срокове и без да има икономически анализ, който да оправдава подобни разходи. Милиарди за отбрана... и за скрап    ", "date": "2019.02.17", "title": "АЕЦ „Белене\" - черна дупка за българския данъкоплатец"}
{"url": "http://clubz.bg/79613-trudno_nachalo_za_noviq_levski_raven_sreshtu_loko_na_gerena", "text": "\"Левски\" и \"Локомотив\" (Пловдив) завършиха 1:1 в мач от 21-ия кръг на Първа лига, игран пред около 10 хиляди зрители на стадион \"Георги Аспарухов\". Така \"сините\" потеглиха трудно и неубедително с новите собственик (Васил Божков), изпълнителен директор (Павел Колев), старши треньор (Георги Дерменджиев) и т.н. \"Левски\" е без победа от началото на годината - тимът не се поздрави с успех и по време на контролите. Домакините не създадоха 100-процентова възможност, а гостите имаха две, една от които реализираха. За \"добре дошъл\" - \"Черно море\" потопи ЦСКА-София в дебюта на Любо Пенев А отборът от \"Герена\" е поредният роден гранд, който тръгва тази година без блясък и без успех. \"Левски\" съкрати изоставането си до втория ЦСКА-София на три точки, но продължава да е на десет от лидера \"Лудогорец\". Идната неделя е сблъсъкът между \"сини\" и \"червени\", а в сряда Дерменджиев и компания гостуват на \"Витоша\" (Бистрица). \"Лудогорец\" не успя да бие едва скалъпен отбор Подкрепян от може би рекордна публика на \"Герена\" този сезон и със завърналите се Николай Михайлов на вратата и Валери Божинов на върха на атаката, \"Левски\" натисна от първите минути. Но и срещна добре организирана игра от страна на \"смърфовете\". Пролича, че столичният отбор продължава да има проблеми в атака. Гол на Валери Божинов не беше зачетен заради засада - правилно. Паулиньо пък удари напречната греда с удар от 15-ина метра. В 44-ата минута Локо направи контра след грешка в синьо, бившият играч на \"Литекс\" и ЦСКА Момчил Цветанов напредна и подаде отлично на Анте Аралица, а хърватинът търкулна топката между краката на Михайлов - 1:0. След почивката положението на терена не се промени съществено. В 50-ата минута пловдивчани можеха да поведат с 2:0. След върната назад топка от играч на \"Левски\" Буна се озова очи в очи с Михайлов, но прати топката в аут. След малко повече от час игра Божинов, видимо уморен, бе заменен от Станислав Костов. Малко по-късно - в 71-ата, и Локо сбърка нелепо в отбрана (чрез Стивън Езе) и Давиде Мариани изравни с бърз удар. И в този случай топката мина между краката на стража, а видеоповторенията показаха, че Давид Яблонски е бил в засада. До края \"Левски\" потърси пълен обрат, но не стигна до нищо повече от удари и центрирания. На отсрещната врата Езе опасно обстралва Михайлов с глава. Резултатът е справедлив, но това едва ли топли феновете на \"Левски\", които очакваха много повече. \"Локомотив\" е девети в класирането.  “Верея” - “Лудогорец” 0:0, “Ботев” (Враца) - “Витоша” (Бистрица) 1:0, “Черно море” - ЦСКА-София 2:0, “Ботев” (Пловдив) - “Славия” 1:0, “Етър” - “Дунав” 3:0, “Септември” - “Берое” 1:0, “Левски” - “Локомотив” (Пловдив) 1:1. \"Лудогорец\" не успя да бие едва скалъпен отбор", "date": "2019.02.17", "title": "Трудно начало за новия \"Левски\" - равен срещу Локо на \"Герена\""}
{"url": "http://clubz.bg/79600-tereza_mej_s_evrosovalki_za_brekzit_shte_govori_i_s_yunker", "text": "Британският премиер Тереза Мей ще има поредица от разговори с представители на ЕС заради Брекзит идната седмица. Съобщението дойде от \"Даунинг стрийт\" 10 в неделя, съобщи БТА.  Една от срещите ще е с председателя на Европейската комисия Жан-Клод Юнкер, но конкретна дата не е посочена. През следващите дни Мей възнамерява да разговаря с ръководителя на всяка от страните членки на ЕС, съобщава още пресслужбата й. В понеделник ще се проведе среща между министъра за Брекзит Стив Баркли и главния преговарящ от страна на ЕС Мишел Барние. Във вторник предстои изявление на главния прокурор Джефри Кокс относно необходимите промени, които да предотвратят правния риск от това Обединеното кралство да попадне за неограничано време в капана на т.нар. предпазен механизъм за междуирландската граница, предаде Ройтерс.  Тереза Мей е написала писмо до 317 консерватори от Камарата на общините, в което ги призовава  . Писмото бе предшествано от ново  поражение в парламента на плановете й за Брекзит. В текста на писмото си премиерката изразява \"разочарование\" от вота и отбелязва, че ", "date": "2019.02.17", "title": "Тереза Мей с евросовалки за Брекзит, ще говори и с Юнкер"}
{"url": "http://clubz.bg/79597-trymp_zove_evropa_da_prieme_800_bojci_ot_islqmska_dyrjava_i_da_gi_sydi", "text": "Европейските съюзници да приемат обратно над 800 \"бойци на \"Ислямска държава\", пленени в Сирия, и да ги изправи пред съда - за това призова президентът на САЩ Доналд Тръмп, предаде \"Ройтерс\", цитиран от БТА. Полевият командир на подкрепяните от САЩ Сирийски демократични сили обяви вчера, че неговите бойци са на път да превземат последния, малък анклав на \"Ислямска държава\" на р. Ефрат, което изправя самопровъзгласения \"халифат\" пред пълно поражение, припомня БТА. Тръмп загуби Сирия. Ще загуби ли и Близкия изток? Според американския сенатор Линдзи Греъм американският президент ще поиска още европейските държави да изпратят войски за установяване на буферна зона в североизточна Сирия по южната граница на Турция, съобщава Anadolu Agency. Новината идва от Мюнхенската конференция за сигурност, която се проведе в Германия. , каза още той. Тръмп оставя хаос в Сирия и Близкия изток В края на 2018 г. Тръмп обяви, че САЩ започват изтегляне на всички 2 000 американски военнослужещи от Сирия. Това създаде смут сред съюзниците на Вашингтон и доведе до оставката на министъра на отбраната Джеймс Матис.   Тръмп оставя хаос в Сирия и Близкия изток", "date": "2019.02.17", "title": "Тръмп зове Европа да приеме 800 бойци от \"Ислямска държава\". И да ги съди"}
{"url": "http://clubz.bg/79599-15_grada_v_indiq_punktove_za_bg_vizi", "text": "В 15 града в Индия от март месец вече ще се издават визи за пътуване до България. Това заяви вицепремиерката и министър на външните работи Екатерина Захариева след среща с дипломат №1 на Индия Сушма Сварадж, съобщиха от МВнР. Това е първото посещение на външен министър на Индия в България от две десетилетия насам, въпреки че днес се навършват 65 години от установяването на дипломатическото партньорство между България и азиатската страна.  Според данните за първите десет месеца на 2018 г. ръстът в търговията между България и Индия е 25% на сто на годишна база. Над 14 500 индийци са посетили страната ни миналата година. Това е с 23% повече на годишна база в сравнение с 2017 г., обясни още министър Захариева. По думите й връзките между двете държави ще се засилят още повече, когато бъде открита директна въздушна линия. За гостенката си Сушма Сварадж Захариева заяви: По думите на българската вицепремиерка България можела да се превърне  Тя изброи и предимствата на страната ни - като членството в ЕС и ниското данъчно облагане. , изтъкна министър Захариева. Тя подчерта, че дипломацията на двете държави следва да работи за свързването на бизнеса и хората. „Това ще създаде добра основа за развитие на отношенията ни“, заяви Екатерина Захариева. Сред областите с голям потенциал за развитие по време на срещата бяха посочени високите технологии, фармацевтиката, земеделието, хранително-вкусовата промишленост, туризма.", "date": "2019.02.17", "title": "15 града в Индия - пунктове за БГ визи"}
