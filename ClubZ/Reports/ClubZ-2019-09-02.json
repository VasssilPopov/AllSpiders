{"url": "https://clubz.bg/87335-shefyt_na_sofijskiq_zatvor_osvoboden_ot_dlyjnost", "text": "Десислав Трайков, изпълняващ длъжността началник на Софийския затвор, е отстранен от поста, съобщиха от министерството на правосъдието. Това е станало по заповед на министъра Данаил Кирилов. В края на миналата седмица Трайков подаде оставка с условие - ако проверка открие негови нарушения в случая с излежаващия 16-годишна присъда за наркотрафик у нас черногорец Будимир Куйович. Куйович, който излежава последните 3 години от присъдата си, бе арестуван да шофира с фалшива книжка по време на отпуската си за добро поведение. Причината - карал е с превишена скорост по магистрала \"Тракия\". Румен Петков: Уволнение за шефа на затвора на Куйович, този Архимед на затворническия труд Случаят доведе до остри коментари към шефа на затвора от бившия вътрешен министър Румен Петков. Преди повече от десетилетие Петков подаде оставка от поста, след като заловения Куйович го обвини, че е вземал пари от него. Трайков заяви, че не той е променил режима на Куйович, нито пък го е преместил в общежитие от открит тип. ", "date": "2019.09.02", "title": "Шефът на Софийския затвор освободен от длъжност"}
{"url": "https://clubz.bg/87322-zaradi_techa_chujdi_danychni_slujbi_spirat_obmena_na_nqkoi_danni_s_nap", "text": "Изтичането на данните на над 5 милиона граждани и фирми от Националната агенция за приходите (НАП) доведе до спиране на обмена на данни между българската и чужди данъчни служби. Сред тях е и Германия, става ясно от публикация на в. \" \".  Пробивът в системата на НАП беше направен точно през електронната услуга за възстановяване на ДДС, платен в чужбина. Тогава българската приходна агенция е уведомила партньорските данъчни служби (общо 300) за временното спиране на услугата, както и за проблема с хакерската атака. НАП оспорва глобата за теча на лични данни. Щяла да съди... хакерите Говорителят на агенцията Росен Бъчваров не отговаря на мобилния си телефон.  Заради теча на данни НАП ще бъде глобена с 5,1 млн. лв.  Германия е спряла временно обмена на информация по Директива 2011/16/ЕС. Тоест става въпрос за получени доходи от трудови правоотношения на български данъчно задължени лица в Германия, на изплатени директорски възнаграждения, пенсии, собственост и доходи от недвижимо имущество. Не става ясно при какви точно обстоятелства обменът на данни ще бъде възстановен. Към момента има трима обвиняеми за източването на данните - собственикът на \"ТАД Груп\" Иван Тодоров (подбудител), търговският директор Георги Янков (подбудител) и служителят Кристиян Бойков (извършител). \"Капитал\" съобщава за поне още няколко чужди данъчни служби, които вече са спрели или обмислят спиране на връзката с българската НАП. Сред тях са  Междувременно Комисията за защита на личните данни реши да глоби НАП с 5,1 милиона лева по силата на новия регламент за защита на личните данни GDPR, а данъчните решиха, че ще обжалват тази глоба. Заради теча на данни НАП ще бъде глобена с 5,1 млн. лв. ", "date": "2019.09.02", "title": "Заради теча: чужди данъчни служби спират обмена на някои данни с НАП"}
{"url": "https://clubz.bg/87333-uraganyt_dorian_udari_bahamite_s_270_kmch_video", "text": "Бахамите бяха в понеделник вечер в окото на най-силния ураган, който са виждали в историята си, предаде Би Би Си. Дориан отнесе покриви и причини големи наводнения. Засега той е вторият по сила ураган минавал някога над Атлантика. Още няма официални сведения за жертви (освен едно удавило се седемгодишно момче), но Червенията кръст се опасява, че 13 000 домове са били засегнати или разрушени от бедствието. Ураганът се движи бавно на запад, застрашавайки източното крайбрежие на САЩ. Щатите Флорида, Джорджия, Южна и Северна Каролина обявиха извънредно положение. О. Гранд Бахама с население 50 000 души е само на 100 км на изток от Палм бийч, Флорида. Ураганът се придвижва с 2  км/ч на запад. Meстни жители публикуваха в Туитър сцени на разрушения и хаос", "date": "2019.09.02", "title": "Ураганът Дориан удари Бахамите с 270 км/ч (ВИДЕО)"}
{"url": "https://clubz.bg/87328-nad_30_dushi_ginat_v_pojar_na_korab_kraj_kaliforniq", "text": "Най-малко 34 души за загинали в пожар на кораб близо до о. Санта Крус, Калифорния рано сутринта днес, предаде Фокс нюз, цитирайки местната противопожарна служба. Петима души са спасени в спасителна операция на бреговата охрана на САЩ. Местната KKFX-TV, част от веригата на Фокс предаде, че бреговата охрана в Лос Анджелис е реагирала на сигнал за напълно обзет от пламъци 23-метров кораб край О. Санта Крус. Спасителната операция е предприета по въздух и вода.", "date": "2019.09.02", "title": "Над 30 души гинат в пожар на кораб край Калифорния"}
{"url": "https://clubz.bg/87330-veche_oficialno_gyrciq_premahna_kapitaloviq_kontrol", "text": "Гърция официално премахна останалите банкови ограничения, наложени преди четири години по време на финансовата криза, която едва не доведе до отпадането на Гърция от еврозоната, предава БТА. Решението беше взето още миналата седмица, но от днес то реално влиза в сила. Така факт става премахването на лимитите при международните бизнес транзакции, теглене на пари от чужбина, изпращането на пари на студенти зад граница и пр.  Гърция премахва изцяло капиталовия контрол Атина наложи строгите мерки за капиталов  контрол през юни 2015 г., за да предотврати срив на банките заради масово теглене на депозити, когато преговорите между правителството и международните кредитори бяха на ръба да се провалят. В пика на кризата гръцките банки бяха затворени за три седмици, а тегленията от банкомати бяха ограничени до 60 евро.  Оттогава, заедно с подобряването на показателите на гръцката икономика, ограниченията бяха постепенно облекчавани. Определеният лимит за теглене на пари в брой беше напълно премахнат още през октомври минилата година, но останаха ограниченията за прехвърляне на пари в чужбина. Премиерът Кириакос Мицотакис нарече премахването на ограниченията \"необходимо условие за привличането на инвестиции и растеж\". Гърция излезе от третата си програма за подпомагане през август миналата година и оттогава насам възстановява достъпа си до международните финансови пазари.", "date": "2019.09.02", "title": "Вече официално: Гърция премахна капиталовия контрол"}
{"url": "https://clubz.bg/87329-kitaj_vnese_jalba_sreshtu_us_mitata_v_sto", "text": "Китай депозира в Световната търговска организация (СТО) жалба срещу САЩ заради вносните мита, съобщи днес китайското министерство на търговията, цитирано от Ройтерс и Франс прес. Китай обезценява юана в отговор на US митата От 1 септември Съединените щати започнаха да облагат с 15 процента най-различни внасяни китайски стоки, сред които обувки, смарт часовници и телевизори с плоски екрани. Това стана, след като Пекин наложи нови мита върху американския суров петрол като поредна ескалация на двустранната търговска война. Най-новите мита нарушават консенсуса, постигнат от лидерите на Китай и САЩ на среща в Осака, отбелязва в изявление китайското търговско министерство. Китай твърдо ще защитава законовите си права в съответствие с правилата на СТО, подчертава ведомството, цитирано и от ТАСС.", "date": "2019.09.02", "title": "Китай внесе жалба срещу US митата в СТО"}
{"url": "https://clubz.bg/87313-reshitelnata_bitka_za_brekzit_zapochva", "text": "Депутати от вътрешната опозиция в управляващата Консервативна партия казаха днес, че са готови да гласуват с лейбъристката опозиция, за да попречат на министър-председателя Борис Джонсън да изведе Обединеното кралство от ЕС без споразумение.  Джонсън предупреди, че всички, които гласуват против правителството, ще бъдат изключени от партията и няма да бъдат нейни кандидати в следващите избори. Гонят депутати, които пречат на \"Брекзит\" без сделка Лидерът на лейбъристите Джереми Корбин обеща да направи всичко възможно след като парламентът се събере на първата си сесия след ваканцията, за да осуети плановете на Джонсън за Брекзик без сделка.Изключването на консервативни депутати означава, че Джонсън би останал без мнозинство - торите в момента имат само едно място повече от опозицията. В този случай той най-вероятно ще поиска предсрочни избори с надеждата да прочисти партията си от противниците на Брекзит без сделка.  В същото време бившият лейбъристки премиер Тони Блеър, посъветва партията си \"да не пада в капана за слонове\", който й готви Джонсън с евентуални предсрочни избори. По думите му консерваторите могат да ги спечелят, разчитайки на страха на британската публика да види твърде левия Корбин като премиер. Миналата седмица кралицата по искане на Джонсън се съгласи да прекъсне временно сесията на парламента до 14 октомври, за когато е насрочена нейна реч, в която да очертае законодателните приоритети на правителството.  Опозицията заяви, че ще се опита да прокара закон против Брекзит без сделка, веднага след като депутатите се съберат утре. В такъв случай се очаква Джонсън да поиска предсрочни избори. Джонсън свиква предсрочни избори през ноември Европейският съюз даде на Великобритания срок до 31 октомври т.г. да ратифицира споразумението за оттегляне, подписано от предшественичката на Джонсън Тереза Мей или да излезе от съюза без споразумение. Джонсън декларира, че е решен да изведе Обединеното кралство от ЕС на посочената дата със или без сделка. Междувременно, в неделя британското правителство започна   за 100 милиона лири, за да подготви населението за Брекзит. Между специфичните групи, към които тя е насочена, са британските граждани, които се готвят да пътуват до страните на ЕС и фирмите, които изнасят за неговия пазар. Джонсън свиква предсрочни избори през ноември", "date": "2019.09.02", "title": "Решителната битка за Брекзит започва"}
{"url": "https://clubz.bg/87316-pompeo_idva_da_se_zapoznae_s_novite_lideri_na_es", "text": "Държавният секретар на САЩ Майк Помпео пристига днес в Брюксел за опознавателна среща с новите лидери на европейските институции, съобщиха от Еврокомисията. Тази вечер той ще бъде приет от новоизбраната председателка на ЕК Урсула фон дер Лайен. Другите бъдещи лидери на иституциите са избраните за председател на Европейския съвет Шарл Мишел и за върховен представител за външната политика Жозеп Борел. Утре Майк Помпео ще се срещне с генералния секретар на НАТО Йенс Столтенберг.", "date": "2019.09.02", "title": "Помпео идва да се запознае с новите лидери на ЕС"}
{"url": "https://clubz.bg/87317-ot_esenta_bankite_vdigat_taksi_i_komisioni", "text": "Банките готвят масови повишения на такси и комисиони от есента. Някои от големите трезори в страната дори вече са пуснали предупреждения на сайтовете си, че променят тарифите от началото на октомври, като завишават цената на редица услуги, съобщава в. \" \". Една от основните причини за увеличенията са постоянно падащите лихви по кредитите, които вече достигат рекордни нива. Банките предпочитат да компенсират именно по този начин поевтиняването на заемите. БНБ: Печалбата на банките се увеличава, достига 1 млрд. лв Политиката на постоянно вдигане на такси и комисионни има голяма заслуга и за все по-големите печалби на банките през последните години. Последният доклад на БНБ за състоянието на банковата система у нас показва, че само за 7 месеца - от началото на годината до юли - печалбата на банковия сектор достига до 1 млрд. лв. или нарастване с цели 10% от същия период на миналата година. Доходите от такси и комисионни са малко над 640 млн. лв., което е с 30 млн. лв. повече сравнение с януари - юли за миналата година. Така например от есента ОББ двойно ще завиши комисионната за вноска на каса на суми над 3000 лв. Размерът на таксата е проценти, като все пак има таван и той в момента е 200 лв., но ще се удвои и ще стане 400 лв. Увеличение има и при стандартната такса за преводи от и по сметка в системата на ОББ - от 1,50 лв. сега до 2 лв. от есента. Междубанковите преводи пък вече ще струват 4 лв., вместо сегашните 3 лв. Двойно скача цената и на услугата директен дебит - когато банката превежда плащания по битовите сметки на клиентите си. Месечна такса обслужване за дебитни карти Mastercard и Visa пък въвежда банка ДСК. Това е новост за трезора, който до момента не събираше такива такси нито за левовите, нито за евровите, нито за доларовите дебитни карти. От първи октомври обаче банката ще взима съответно по 4,15 лв. на месец за, 2,15 евро или 2,75 щ.д. ДСК ще увеличи и годишната си такса за поддръжка на кредитните си карти. По-скъпо ще бъде и внасянето на пари по сметка. Падат цените на акциите на банки от еврозоната с дейност в Турция Банката с най-големи активи в страната към месец юли - Уникредит Булбанк, пък вдига с 50 стотинки месечните такси за поддръжка и обслужване на сметки. По разплащателните клиентите на трезора ще дават по 3 лв. на месец, а по спестовните - по 2.50 лв. Увеличават се и таксите за преводи по сметки, за комунални и периодични плащания, за директен дебит, за внасяне и теглене на пари от сметка, дори и за броене на монети.  Първа инвестиционна банка също е оповестила за промени в тарифата от началото на октомври. Въвежда се нова такса при \"специфични транзакции\" с кредитни карти на Diners club  - 1% от сумата, без да се посочва какво представляват тези транзакции. Падат цените на акциите на банки от еврозоната с дейност в Турция", "date": "2019.09.02", "title": "От есента: банките вдигат такси и комисиони"}
{"url": "https://clubz.bg/87331-majk_pens_prizova_za_bditelnost_sreshtu_ruska_namesa_v_izbori_po_sveta", "text": "Трябва да останем бдителни за руска намеса в избори по света, заяви във Варшава вицепрезидентът на САЩ Майк Пенс, цитиран от Ройтерс. Дуда заяви, че полското контраразузнаване е засякло възможна китайска шпионска дейност в страната. Той добави, че прокурори анализират получената информация и ще преценят дали да повдигат обвинения. САЩ и Полша подписаха обща декларация за сътрудничество по нова технология 5G, предаде Асошиейтед прес. Документът беше подписан от Пенс и полския премиер Матеуш Моравецки.  Подписването става в обстановка на глобална борба между САЩ и китайския телекомуникационен гигант Хуавей. САЩ оказват натиск на съюзниците си да изключат Хуавей от новите мобилни мрежи 5G, отбелязва Ройтерс. С декларацията се приемат принципите, разработени от специалисти по киберсигурност от десетки страни на среща на върха в Прага тази година за борба с киберзаплахи и обезпечаване на сигурността на мобилните мрежи от следващо поколение. Пенс заяви, че декларацията за обезопасена дигитална мрежа \"дава жизненоважен пример на останалата част от Европа\". Европейските съюзници на САЩ трябва да направят допълнителни инвестиции в Украйна, каза Пенс, цитиран от ТАСС. Украинският президент Володомир Зеленски е информирал Пенс на срещата им, че в украинския парламент са внесени над 250 законопроекта за борба с корупцията.", "date": "2019.09.02", "title": "Майк Пенс призова за бдителност срещу руска намеса в избори по света"}
{"url": "https://clubz.bg/87318-djyd_lou_papa_samo_po_salfetka", "text": "Неочаквано признание направи Джъд Лоу по време на пресконференцията във Венеция за „Новият папа“ – продължение на сериала на Паоло Сорентино за HBO „Младият папа” (да не се бърка с предстоящия и несвързан филм на „Нетфликс” „Двамата папи”, който вчера имаше премиера в Телюрайд, Колорадо). Актьорът разказа, че за една сцена е получил най-малкия костюм, който някога е носил: една салфетка, съобщава „Дедлайн”. „Новият папа” събира Джъд Лоу и Джон Малкович В епизоди 2 и 7, които бяха показани във Венеция, Лоу се появява в бански костюм, който оставя много малко на въображението. Паоло Сорентино също се пошегува относно голотата във филма си: Точно както в „Младия папа”, новият сериал на Сорентино ни показва арогантния глава на Римокатолическата църква, но този път ще представи и втори понтифик, изигран от Джон Малкович. Джъд Лоу си спомни, че Сорентино беше намекнал за продължение, още когато бяха във Венеция с първия сезон: Изпълнителният вицепрезидент на HBO за драматичните програми Франческа Орси добави: И на Лоу (46-годишен), и на Малкович (65) бе поставен въпросът дали имат планове за пенсиониране, но и двамата отвърнаха, че засега този въпрос изобщо не стои пред тях. Малкович уточни: \n\t", "date": "2019.09.02", "title": "Джъд Лоу, папа само по салфетка"}
{"url": "https://clubz.bg/87319-kak_mogat_da_sprat_brekzit_bez_sdelka", "text": "Британските законодатели ще задействат тази седмица плановете си да попречат на министър-председателя Борис Джонсън да изведе страната от Европейския съюз без сделка за напускане.  \n\tДжонсън казва, че все още иска да убеди Брюксел да му даде подобрено споразумение за напускане, но ако трябва, на 31 октомври ще напусне и без да го има. Крехко мнозинство от законодатели в парламента по-рано беше гласувало да се опита да възпре такъв резултат, известен като Брекзит \"без сделка\". Но само няколко седмици преди крайния срок и предвид ограниченото време на парламента да се заеме с това, какви възможности имат законодателите да спрат министър-председателя? Британският закон гласи, че страната ще приключи членството си в ЕС на 31 октомври. Тази дата може да бъде променена само от действащото правителство. Това означава, че членовете на парламента трябва да намерят начин да приемат закон, който изисква Джонсън да поиска от ЕС да отсрочи Брекзит и тогава, ако ЕС се съгласи с молбата, да направят нужните промени в националното законодателство. При изключителни обстоятелства, промяна в закона може да бъде използвана дори за принуждаване на Джонсън да оттегли правителственото намерение за напускане на ЕС. Приемането на закон срещу желаното от правителството обаче не е лесно, защото министрите имат почти пълен контрол върху програмата на парламента. За да бъде направено това, се изисква законодателите да преодолеят три главни препятствия: да намерят процедурна възможност да изземат дневния ред в парламента; да спечелят няколко гласувания, за да прокарат законопроект в долната камара; и тогава да спечелят поредица от гласувания в горната камара. Всеки етап е изпълнен с рискове. Налагане на контрол върху парламентарната програма вероятно ще изисква помощ от председателя на камарата на общините Джон Бъркоу, който в миналото е подкрепял усилия да се попречи на напускане без сделка. Опозиционната Лейбъристка партия се надява да използва извънреден дебат идната седмица, за да го направи, но този начин не е изпробван. За да бъдат спечелени гласувания в 650-местната камара на общините, ще трябва членове на управляващата Консервативна партия на Джонсън да се опълчат на лидера си. В миналото те са давали да се разбере, че са склонни да го направят, но някои неотдавнашни решения бяха взети само с един глас мнозинство. Камарата на лордовете, която е до голяма степен проевропейска, също може да се окаже препъникамък, ако евроскептични консервативни законодатели в нея се опитат да правят обструкции. Най-вече, всяка от тези стъпки изисква парламентарно време, което не достига, след като Джонсън обяви в сряда, че ще разпусне парламента за повече от месец от средата на септември до средата на октомври. Въпреки това този подход веднъж вече беше успешен - по-рано тази година, когато парламентът прие закон, изискващ тогавашната министър-председателка Тереза Мей да отложи Брекзит. В крайна сметка тя реши така или иначе го направи, затова резултатността на това законодателстване не беше напълно изпробвана. Парламентът може да свали правителството на Джонсън с вот на недоверие и да създаде две възможности законодателите да се опитат да спрат Брекзит без сделка. На първо място, ако правителството загуби вот на недоверие, това може да доведе до избори, с които да дойде на власт ново правителство със стратегия или да отложи Брекзит, или да отмени решението за напускане на ЕС. Но е изцяло във властта на Джонсън да отложи всякакви избори за след 31 октомври и неговите помощници показаха, че той е склонен да направи тази стъпка, за да гарантира, че Великобритания ще напусне ЕС.  Вторият начин не е изпробван и е по-труден за предсказване. Загуба на вот на доверие ще даде начало на 14-дневен период, в който трябва да бъде формирана нова администрация. Ако мнозинството, гласувало срещу Джонсън, е в състояние да докаже, чрез гласуване в парламента, че може да формира стабилно алтернативно правителство, то може да се опита да удължи членството на Великобритания в ЕС след 31 октомври. Досега обаче съперничещите партии се отнасяха неохотно към сплотяване около един кандидат, който да оглави алтернативно правителство. А и изборното законодателство, което позволява това, влезе в сила през 2011 г. и никога не е било прилагано по този начин. То беше критикувано, че не дава ясно определение как точно функционира 14-дневният период и кой и какво точно има власт да прави през това време. Джонсън би могъл да твърди, че не е длъжен да подава оставка, да реши да издържи докато не бъде задействана процедура за насрочване на избори и тогава да свика такива избори след 31 октомври.", "date": "2019.09.02", "title": "Как могат да спрат Брекзит без сделка?"}
{"url": "https://clubz.bg/87309-fandykova_obqvi_kandidaturata_si_za_kmet_na_sofiq", "text": "Йорданка Фандъкова обяви днес, че ще се кандидатира за трети път за поста кмет на София. Това стана по време на проверка на строителството на участък от третата линия на метрото от Орлов мост до бул. \"България\". Според Фандъкова да не се кандидатира би било \"предателство към софиянци\", тъй като имало още много работа за вършене в столицата. Тя маркира и трите си основни приоритета за следващия мандат - осъвременяване на крайните квартали, озеленяване на София и нови паркове, както и дигитализация на града. Издигат Манолова за кмет на 4 септември, подава оставка като омбудсман Кметицата обеща и нов екип, но не навлезе в детайли кои ще са в него. Посочи, че продължава с \"нови хора и нова енергия\" и ще предложи план-график за работа.  Допълни, че за нея гражданската енергия и подкрепа били много важни и чувала хората, в това число когато я критикуват. , допълни. Очаквано: Борисов, Фандъкова и СДС подписаха за София и големи градове за местните избори И призна: Йорданка Фандъкова е кмет на София от 2009 г., когато кметът тогава Бойко Борисов спечели с ГЕРБ парламентарните избори и за първи път стана министър-председател. И на практика сега ще се бори за трети пълен мандат. Очаква се до два дни официално кандидатурата си да обяви и омбудсманът Мая Манолова, считана за най-сериозния съперник на Фандъкова. \n\t Очаквано: Борисов, Фандъкова и СДС подписаха за София и големи градове за местните избори", "date": "2019.09.02", "title": "Фандъкова обяви кандидатурата си за кмет на София"}
{"url": "https://clubz.bg/87321-telenor_otkriva_novi_pozicii_za_hora_s_uvrejdaniq", "text": "\"Теленор\" дава начало на петото издание на програмата за кариерно развитие за хора с различни възможности Open Mind. Компанията открива нови позиции в седем различни направления. Инициативата дава възможност на хора с увреждания да повишат своята професионална квалификация и конкурентоспособността си на трудовия пазар, както и да развиват и показват способностите и уменията си в реална работна среда. Вече четири години програмата реализира отлични резултати за приобщаване на хората с увреждания към пазара на труда в страната. Желаещите да се включат в програмата могат да кандидатстват за позиции в следните звена в \"Теленор\" – \"Маркетинг\", \"Снабдяване и логистика\", \"Автопарк\", \"Привличане на таланти\", \"Счетоводство\", \"Разработка на системи за управление на бизнеса\", \"Бази данни\" и \"ИТ поддръжка\". Компанията предлага отворена и достъпна работна среда, обучения – както по личностни умения, така и по придобиване на функционални знания, и подходящо за позицията финансово възнаграждение. След приключване на двугодишната програма, участниците ще получат подкрепа за професионалната си реализация в или извън компанията. И тази година подборът на кандидатите в програмата ще се осъществи с помощта на неправителствената организация JAMBA, която помага на хората с различни възможности да се реализират на трудовия пазар. Благодарение на JAMBA, Open Mind ще достигне до над 3000 души, като екипът на платформата ще проведе първоначалния подбор и телефонните интервюта на кандидатите. Кампанията ще бъде подкрепена и от професионалната експертиза на създателите на   – Йоана Колева и Ива Цолова. Open Mind е двугодишна програма за хора със затруднения, която им дава възможност да развият своите социални и функционални умения, да придобият самочувствие и да бъдат по-успешни в професионален план. Чрез програмата \"Теленор България\" обогатява своите екипи и повишава ангажираността на служителите. В рамките на двете години участниците в програмата работят по проекти в различни отдели на компанията и обменят опит с водещи експерти в съответните области, както и се възползват от различните възможности за развитие в \"Теленор България\". Кандидатите трябва да изпратят своите автобиография и мотивационно писмо като се регистрират  от 29 август до 17 септември 2019 г включително. Те трябва да имат завършено средно или висше образование в зависимост от избраната област, компютърна грамотност, силна мотивация и желание за учене. Владеенето на английски език е предимство.", "date": "2019.09.02", "title": "\"Теленор\" открива нови позиции за хора с увреждания"}
{"url": "https://clubz.bg/87325-fifa_nominira_obichajnite_zapodozreni_za_godishnite_si_nagradi", "text": "ФИФА обяви имената на тримата претенденти за престижните си годишни награди The Best. В основната класация това Лионел Меси (\"Барселона\"), Кристиано Роналдо (\"Ювентус\") и Върджил ван Дайк (\"Ливърпул\"). Тримата бяха номинирани и от УЕФА, а отличието през миналата седмица грабна холандският бранител на „червените”. Всичките кандидати в треньорския раздел са от английската Висша лига - Жосеп Гуардиола (\"Манчестър Сити\"), Юрген Клоп (\"Ливърпул\") и Маурисио Почетино (\"Тотнъм\"). \"Барселона\", \"Борусия\" и \"Интер\" в една група на Шампионската лига Тримата най-добри вратари са Алисон (Бразилия и \"Ливърпул\"), Едерсон (Бразилия и \"Манчестър Сити\") и Марк-Андре тер Стеген (Германия и \"Барселона\"). Наградата \"Пушкаш\" за най-добър гол ще отиде при Меси, Хуанфран Кинтеро или Даниел Сори. Не са пропуснати и дамите - в аналогични категории. Наградите ще бъдат връчени на 23 септември. Периодът за гласуване беше между 31 юли и 19 август. Във вота взеха участие фенове, журналисти, селекционери и капитаните на национални отбори. За гласуването предвид се взимат изявите на клубно и национално ниво.", "date": "2019.09.02", "title": "ФИФА номинира обичайните заподозрени за годишните си награди"}
{"url": "https://clubz.bg/87307-5800_abonati_na_chez_ostanaha_bez_tok_stroitelna_kompaniq_skysala_kabel", "text": "Строителна фирма е скъсала 20-киловолтов кабел, собственост на \"ЧЕЗ-Разпределение\" и така е оставила без електрозахранване около 5800 души на територията на Сапарева баня, Паничище и селата Сепарево, Овчарци, Крайници и Червен брег. Сред засегнатите клиенти са хотели, почивни станции и къщи за гости, съобщава Нова телевизия. Строителни фирми оставили 60 000 абоната на ЧЕЗ без ток Новинината идва само ден след като от \"ЧЕЗ-Разпределение\" в Западна България алармираха, че само от началото на лятото до средата на август в резултат на незаконни или несъобразени строителни дейности без електрозахранване са останали над 60 000 домакинства в региона. Клиентите на дружеството са били засегнати от изключвания, продължили сборно повече от 90 часа. Начело на статистиката е София, където неудобства са предизвикани за 23 000 клиенти. Близо 40 пък са скъсаните кабели средно напрежение. Ремонтите оставят белези на съоръженията и създават рискове от нови аварии, казват още от ЧЕЗ. За да отдели ресурс за строителните обекти, е необходимо компанията да бъде информирана поне две седмици предварително за деня, в който ще бъдат извършвани изкопни дейности. \"ЧЕЗ-Разпределение\" очаква от фирмите да информират компанията поне две седмици предварително къде ще извършват изкопни дейности. Това може да става на телефон 0700 10 010 или на имейл  .", "date": "2019.09.02", "title": "5800 абонати на ЧЕЗ останаха без ток, строителна компания скъсала кабел"}
{"url": "https://clubz.bg/87314-pishi_loko_sofiq_i_da_bqgame", "text": "Спортът и графитите би трябвало да вървят ръка за ръка. Какво друго да напишеш (нарисуваш) на стена, ако не името на любимия отбор, играч, мач, постижение и т.н.?  И в това отношение сме дали нещо на света. В средата на октомври миналата година двама осветители на Софийската опера написаха \"Локо София\" на стена в Мемориала на мира в Хирошима, докато бяха част от турне в Страната на изгряващото слънце. За случая се говореше и пишеше седмици наред. Така както по време на Световното в Русия една от водещите теми беше за японските национали, изчистили (направо излизали) съблекалнята си след драматичната загуба от Белгия на осминафиналите. Въпрос на цивилизационна разлика. И все пак българинът поне видя, че фенове все още имат не само ЦСКА-София, \"Левски\", пловдивските отбори и напоследък \"Лудогорец\". Друг е въпросът как се изразява фенството. Народното творчество получи тласък и във фейсбук се появиха колажи с надписа \"Локо София\" на всичко, което ви хрумне - Хеопсовата пирамида, Тадж Махал, Белия дом, Звездата на смъртта от Междузвездни войни, новото име на Македония и т.н. и т.н. Накъдето и да се обърнеш в България ще видиш футболни графити. Имената на отборите, паметни резултати, символи, обиди към големия съперник - \"Левски\", ЦСКА-София, \"Ботев\", \"Локомотив\"... Феновете драскат едни върху други и така до безкрай. Напоследък обаче липсва творчеството. Някога имаше стихове или оригинални послания със закачка, а не само директни обиди. А фантазия във футболните графити може да се види в страните, в които играта все още носи радост и пълни стадионите - Великобритания, Италия, Испания, Франция, Германия, Сърбия, Аржентина, Бразилия... Най-добрите улични художници рисуват образите на любимците си, знакови голове, радостни мигове и т.н. В България такива графити могат да се видят на няколко места в София - под Моста на влюбените до НДК и подлеза на Спортната палата на бул. \"Васил Левски\", но те са направени \"по поръчка\" - в случая от държавата, а не са народно творение. На тях можем да видим идоли като Йордан Йовчев, Стефка Костадинова, Кубрат Пулев, Григор Димитров, Ивет Лалова... Не е същото. Което също показва, че българинът е обърнал гръб на спорта като цяло. Може би и спортът му е обърнал гръб. А това не е хубаво, защото по цял свят успешните спортистите са следвани. Те палят искрата по спорта и в това да гледаш спорт и да тренираш, пък и по-лесно да се справяш с живота.  Никой не сътвори графит, когато Григор Димитров стана трети в света и спечели турнира в Лондон. Добре поне, че няма и анти произведения, когато не триумфира толкова често. И все пак остава надежда - че футболът някога ще \"се оправи\", надежда, че някой като Бербатов, Григор, Радо Янков или Алебрт Попов все ще излъже системата и ще изгрее... И че уличното творчество ще обърне внимание на това по красив и нестандартен начин.    ", "date": "2019.09.02", "title": "Пиши \"Локо София\" и да бягаме"}
{"url": "https://clubz.bg/87308-bivsh_ministyr_na_reformatorite_i_mestan_v_koaliciq_za_mestniq_vot", "text": "Изненадата на тези избори (засега) дойде от обявеното обединение между БЗНС и ДОСТ. Лично лидерите на двете партии - Николай Ненчев и Лютви Местан - обявиха общите си действия. Формациите ще излязат с общи номинации за кметове и за листи за общински съветници. Николай Ненчев е бивш министър от квотата на бившия вече Реформаторски блок, а Местан бе лидер на ДПС преди да изпадне в немилост пред почетния председател Ахмед Доган и да потърси \"убежище\" в турското посолство у нас. Че ДОСТ и една от най-старите партии у нас - БЗНС ще са коалиционни партньори за вота на 27 май Местан и Ненчев обявиха в хитринското село Черна. Председателите на двете партии бяха там, за да открият традиционния турнир по борба \"Коджа Юсуф\", съобщава БНР. Николай Ненчев - независим кандидат за ЕП. Кампанията му води Евгени Минчев Мотото на новото обединение е \"Демокрация без корупция и олигарси\", заяви Местан Местан: Без Турция Европа ще остане един затворен християнски клуб  Председателят на БЗНС Николай Ненчев заяви, че двете партии влизат в сътрудничеството равнопоставени: Лидерите на ДОСТ и БЗНС обвиха и името на първия кандидат за кмет, издигнат от коалицията - това е настоящият кмет на Хитрино - Нуридин Исмаил. Самата ДОСТ не крие протурската си ориентация и на изборите, на които се е явявала досега, разчита на гласове от южната ни съседка. През 2017 г. формацията спечели повече гласове от Турция отколкото ДПС. На местния вот обаче се изисква 6-месечна уседналост в съответния район и населено място в страната. Местан: Без Турция Европа ще остане един затворен християнски клуб ", "date": "2019.09.02", "title": "Бивш министър на \"реформаторите\" и Местан - в коалиция за местния вот"}
{"url": "https://clubz.bg/87323-djonsyn_obmislq_predsrochni_izbori", "text": "Британският министър-пресдател Борис Джонсън Boris обмисля да поиска предсрочни избори, ако депутатите, които се оптиват да блокират Брекзит без сделка, надделеят над правителството тази седмица, предаде Би Би Си. Решителната битка за Брекзит започва На \"Даунинг стрийт\" 10 текат дискусии за това кабинетът да поиска парламентът да одобри предсрочния вот. Как могат да спрат Брекзит без сделка? Това може да стане още в сряда, но още няма окончателно правителствено решение. Джонсън свиква предсрочни избори през ноември Бивши министри на торите си подават ръка с лейбъристката опозиция, за да спрат излизането но Обединеното кралство от ЕС без сделка на 31 октомври, посочва Би Би Си. Сред нарастващите спекулации за предстоящи избори, Джонсън свика извънредно заседание на правителството в 20 часа българско време днес и се очаква да говори пред консервативните депутати. Как могат да спрат Брекзит без сделка? Джонсън свиква предсрочни избори през ноември", "date": "2019.09.02", "title": "Джонсън обмисля предсрочни избори"}
{"url": "https://clubz.bg/87242-kral_na_svobodnite_udari_naj_nakraq", "text": "Една от основните причини Меси и Роналдо да се радват на подобна невероятно дълга кариера е умението им да намират начин да стават все по-добри с всяка изминала година. Макар че губят постепенно предишната си подвижност, те успяват да се адаптират към естествения процес на стареене и остават все така продуктивни, дори понякога са по-продуктивни в сравнение с ранните години на кариерата си. \n\tКонкретен пример за безспирния стремеж на Меси да се самоусъвършенства е забележителната трансформация в способността му да отбелязва голове от свободни удари. С изненада научаваме, че в началото на кариерата си в „Барселона\" той не е бил особено добър при изпълнението на свободни удари. Всъщност рядко му се е отдавала такава възможност, защото това изцяло е било задължение на майстора Роналдиньо. Корпорацията: Русия и КГБ по време на президента Путин  Изпълнени с носталгия, английските фенове си спомнят четвъртфинала на Световното първенство през 2002 г., по време на който бразилецът е истински виртуоз на свободните удари, способен да отправи елегантно топката към мрежата или да я забие в нея от всевъзможни ъгли и разстояния. През кариерата си той е вкарал 66 гола от свободни удари, които са забележителни с разнообразието си – горният десен ъгъл на вратата е любим на Роналдиньо, но той многократно е показвал, че е в състояние да насочи топката накъдето поиска. И така, преди Роналдиньо да си тръгне от „Камп Ноу\" през лятото на 2008 г., Меси почти няма шанс да изпълнява свободни удари, но след това той не чака дълго, за да започне го прави: дръзкият му, изпълнен бързо удар, преди стената да бъде построена, носи на отбора му домакинска победа над „Атлетико\" – Мадрид, два месеца след началото на новия сезон. На този етап обаче головете на Меси от свободни удари са рядкост и със сигурност той все още не е специалист по тях. Чак през 2009 г., пет години след началото на кариерата му в мъжкия отбор, броят им започва да се увеличава, главно благодарение на съвета, който получава от Диего Марадона, докато спечелилият Световната купа бивш капитан на националния отбор на Аржентина е негов треньор. Според едно интервю, взето за телевизионния канал „Ла Секста\" от Фернандо Синьорини, треньор на националния отбор по физическа подготовка по това време, на една тренировка Меси напуска игрището след три последователни слаби свободни удара, но Марадона го връща обратно на него. Старият майстор го прегръща и го кара да опита още няколко пъти, като задържа крака си до топката за част от секундата, преди да я ритне, тъй като иначе „топката няма да знае какво се иска от нея\". Той потъваше в Мъртво море Използвайки този съвет и тренирайки усърдно – нещо, което прави почти всеки ден, – Меси променя до неузнаваемост начина си на изпълнение на свободни удари. Днес той е един от най-големите специалисти по тези удари в историята на футбола. През сезон 2017 – 2018 г. отбелязва шест гола от фаул и постижението му се изравнява с рекорда, поставен по време на испанското първенство преди единайсет години, който принадлежи... познайте на кого? На Роналдиньо. Подобно на Роналдиньо, Меси си съставя богат репертоар от свободни удари и може да се възползва от всяко открито пространство, което стената или вратарят на противника му оставят. През пролетта на 2018 г. например той вкарва гол от фаул в три последователни мача. В първия мач, който е срещу „Жирона\", топката е пъхната умело под стената и е отправена към долния ляв ъгъл на вратата; във втория мач, който е срещу „Лас Палмас\", тя е изстреляна в горния ѝ ляв ъгъл, а след това е победен и намиращият се на второ място „Атлетико\" – Мадрид, и е спечелена и титлата на първенството след бомбен шут с невероятна траектория, при който топката попада в горния ѝ десен ъгъл. Интересен е фактът, че изобретателният удар под стената по време на срещата с „Жирона\" е трик, към който Меси е прибягвал и преди това – при победата над Уругвай в квалификациите за Световното първенство почти шест години по-рано. Всъщност той го е откраднал от свой бивш съотборник: през 2006 г. Меси става свидетел на изпълнението на свободен удар ниско под стената по време на мач на „Барселона\" за Шампионската лига срещу „Вердер\" – Бремен. А кой е изпълнителят му? Роналдиньо, естествено. Чиракът се учи от майстора, за да може в крайна сметка да го надмине. Решимостта да се учи и да се самоусъвършенства е един от ключовите фактори за величието на Меси и може би основният за удивителното му постоянство и за издръжливостта му, както и един от най-важните уроци, на които той ни учи: човек никога не е твърде добър или твърде стар, за да се усъвършенства. \"Да се изгубиш нарочно\" През 2009 г., когато получава съвета за изпълнението на свободните удари от Марадона, Меси е най-добрият футболист в света и както вече се убедихме, той се труди упорито, за да се издигне до този възвишен статут. \n\tНо дори и тогава, въпреки признанието и похвалите, които получава всеки ден, Меси не смята, че е разгърнал изцяло потенциала си. Той е достатъчно скромен, за да продължава да приема нови идеи и усъвършенстването на изпълнението на фаулове, следвайки съвета на Марадона, както и усвояването на някои специфични за футбола трикове като например удара на Роналдиньо под стената, показват, че той постига неща, които понякога изглеждат невъзможни, и става все по-добър. Ние обаче сме напът да открием, че независимо от решителността, страстта и всеотдайността, с които пос¬реща предизвикателството да стане възможно най-доб¬рият футболист, Меси никога няма да бъде перфектен. Дори и най-големите експерти не могат винаги да вкарат гол от свободен удар, а понякога най-важните за тях моменти се превръщат в съкрушителни провали. Той потъваше в Мъртво море \"Да се изгубиш нарочно\"", "date": "2019.09.02", "title": "Крал на свободните удари... най-накрая"}
{"url": "https://clubz.bg/87312-neli_ognqnova_zabelqzva_se_demontaj_na_mikrofoni_jurnalisti_i_medii", "text": "Забелязва се симптоматика на нова тенденция - за демонтаж на микрофони, журналисти и медии. Това коментира пред БНР експертът по европейско и българско медийно право и преподавател в Софийския университет проф. Нели Огнянова. Борисов и фон дер Лайен говорят пред журналисти с демонтирани микрофони Проф. Огнянова изброи и симптоматиката на явлението, което нарече „задушен достъп до информация“: Колко пъти за един ден свободните медии могат да обслужат Иван Гешев? Проф. Огнянова коментира и публичните съобщения за акциите на прокуратурата: \"Ролята на медиите не е да венцеславят силните на деня\" Колко пъти за един ден свободните медии могат да обслужат Иван Гешев? \"Ролята на медиите не е да венцеславят силните на деня\"", "date": "2019.09.02", "title": "Нели Огнянова: Забелязва се демонтаж на микрофони, журналисти и медии"}
{"url": "https://clubz.bg/87310-geshev_za_vas_sa_ciganski_baroni_za_nas_kriminalni_avtoriteti", "text": "Разбитата 5-членна ромска организирана престъпна група (ОПГ) в столичното гето кв. \"Христо Ботев\" се е занимавала с лихварство, и после рекет и телесни повреди, за да се върнат сумите дадени с колосална лихва. Това стана ясно от думите на зам.-главния прокурор Иван Гешев, който определи бандата като част от битовата престъпност. На групата не са били чужди насилствени действия, търговия с наркотици и дори купуване на гласове, когато има избори. Той призна, че по отношение на битовата престъпност се  и се самокритикува, че прокуратурата и МВР били длъжници на обществото в този сегмент и Но пък прокуратурата не прави разлика дали работи срещу хора с най-висок икономически или най-нисък социален статус - работи еднакво. И още подкрепа за Иван Гешев - този път от ДАНС Конкретното бандата е включвала 5 души, като , стана ясно от думите на главния секретар на МВР Ивайло Иванов. Вледствие на възникналата огромна задлъжнялост, Иван Гешев  определи лицата, че после стават \"бели роби\" и единственият им изход е \"докато не ти приберат всичко, което притежаваш\". Атанасов: КПКОНПИ е излишен орган, имитира борба с корупцията Той каза още, че веднага ще уведомяват КПКОНПИ, която предприема действия по конфискация на всякакви облаги от престъпна дейност и проверява несъответствие между доходи и имоти. Той даде пример с ромска група от гр. Левски, на която всички сме видели \"къщите и колите, а тези хора не са работили нито един ден\".  Той внесе и още един елемент - че се сигнализира ДНСК, която предприема действия свързани с незаконно строителство и проверка на строителните книжа на \"тези огромни палати\". Следвало бутане, отнемане на коли, злато и други ценности. Атанасов: КПКОНПИ е излишен орган, имитира борба с корупцията", "date": "2019.09.02", "title": "Гешев: За вас са цигански барони, за нас - криминални авторитети"}
{"url": "https://clubz.bg/87315-premieryt_na_gruziq_podade_ostavka", "text": "Премиерът на Грузия Мамука Бахтадзе обяви днес своята оставка, като каза, че е \"изпълнил своята мисия\", предаде ТАСС. Той написа във Фейсбук, че остава член на управляващата партия \"Грузинска мечта\" и \"предан войник\" на своята страна и пожела успех на бъдещия лидер на правителството.  \n\tБахтадзе обеща, че ще разкаже по-подробно за причините за оставката си и за извършената работа като премиер на среща с представители на медиите, която ще се състои по-късно днес.  \n\tТой пое премиерския пост през юни 2018 г., а преди това бе финансов министър. \n\tСпоред грузинската конституция заедно с премиера в оставка автоматически излиза и цялото правителство. Министрите ще продължат да изпълняват функциите си до утвърждаване от парламента на нов премиер и нов кабинет. Това трябва да стане в двуседмичен срок. \n\tОчаква се утре парламентарното мнозинство (на управляващата партия) да посочи името на приемника на Бахтадзе, каза пред журналисти днес заместник-председателят на парламента Георгий Волски. Според грузински медии овакантеният пост ще бъде зает от досегашния вицепремиер и министър на вътрешните работи Георгий Гахария, съобщава БТА.", "date": "2019.09.02", "title": "Премиерът на Грузия подаде оставка"}
{"url": "https://clubz.bg/87311-bnb_pechalbata_na_bankite_se_uvelichava_dostiga_1_mlrd_lv", "text": "Към 31 юли 2019 г. печалбата на банковата система у нас е 1 млрд. лв., което е с 10%  или 95 млн. лв. повече от тази за същия период преди една година. Това сочи последният доклад на Българската народна банка за състоянието на банковата система у нас към края на юли. На месечна база активите в  системата нарастват с 1.8 млрд. лв. до 110.3 млрд. лв. в края на юли. Увеличават се кредитите и авансите, другите депозити на виждане, паричните наличности и дълговите ценни книжа на сектор държавно управление. Делът на петте най-големи кредитни институции в активите достига 60.2%. Парламентът избра заместник на подалия оставка подуправител на БНБ Данните показват, че нарастване има при депозитите в банките, които към момента възлизат на 93,4 млрд. лв. Това е повишение с 1,8% или с около 1,6 млрд. лв. от спрямо месец юни на тази година. Депозитите на домакинства и на нефинансови предприятия се увеличават също съответно с 312 млн. лв. и 865 млн. лв. Депозитите на сектор държавно управление пък намаляват с 1.9% до 51 млн. лв БНБ отчита и увеличение на брутния кредитен портфейл - нарастването е с 481 млн. лв. и достига до 63,6 млрд. лв. Нарастват и средствата от кредитни институции  и от други финансови предприятия. При кредитите за домакинства увеличението е с 1% или 237 млн. лв., а при тези за нефинансови предприятия – с 0.6% до 198 млн. лв.. Кредитите за други финансови предприятия и за сектор държавно управление нарастват съответно с 0.8% (29 млн. лв.) и 2.3% (18 млн. лв.).  Посланикът на САЩ посети и БНБ за мерките срещу прането на пари Собственият капитал в баланса на банковата система намалява на месечна база с 0.4% (52 млн. лв.) в резултат основно от разпределянето на дивиденти. В края на юли собственият капитал възлиза на 14.1 млрд. лв., пише още в доклада на БНБ. УниКредит БулБанк е най-голямата банка в страната според размера на активите си към отчетния период. След нея са Банка ДСК, Обединена Българска Банка, Първа инвестиционна банка и Юробанк България. Посланикът на САЩ посети и БНБ за мерките срещу прането на пари", "date": "2019.09.02", "title": "БНБ: Печалбата на банките се увеличава, достига 1 млрд. лв"}
{"url": "https://clubz.bg/87305-kitaj_obezcenqva_yuana_v_otgovor_na_us_mitata", "text": "Китайската народна банка понижи днес курса на националната валута с 4 базисни пункта до 7,0883 юана за долар, предаде ТАСС. Според статистиката на регулатора това е минималната стойност от 13 март 2008 година. Китай е в търговска война със САЩ. Обезценяването на собствената валута подпомага ценовата конкурентоспособност на стоките, оскъпени от серията мита, които президентът Доналд Тръмп наложи. Юанът - новото оръжие на Китай? Министерство на финансите на САЩ причисли Китай към валутните манипулатори и призова Пекин към прозрачност по този въпрос. Централната банка на Китай заяви, че решението на Вашингтон е необосновано и и ще се отрази отрицателно на възстановяването на глобалната икономика и световната финансова система.  За цялата 2015 година юанът поевтиня спрямо долара с 6 процента, а през 2016 година - с 6,7 процента, актуализирайки няколко минимални стойности за осем и половина години. За цялата 2017 година юанът се повиши спрямо американската валута с 6,2 процента, а през 2018 година се понижи с 5,1 процента.  Търсенето за китайското производство е слабо на фона на търговската война с Вашингтон, сочат две проучвания, цитирани от Асошиейтед прес. Бизнес изданието Цайсин (Caixin) съобщи днес, че неговият индекс на мениджърите по доставките е нараснал през август до 50,4 спрямо 49,9 през юли по 100-степенна скала, в която всяко нива над 50 сочи растеж. В същото време показателят за новите поръчки е спаднал до най-ниско равнище за годината. Китай внесе жалба срещу US митата в СТО Друго проучване, публикувано в събота от Федерацията по логистика и доставки сочи спад на активността до 49,5 спрямо 49,7 през юли. И тук е установено, че търсенето е относително слабо. Китайските износители изпитват затруднения заради покачването на американските мита.  В същото време китайското министерството на промишлеността и информационните технологии съобщи, че електрическите автомобили на американската компания Тесла (Tesla) ще бъдат освободени от данък добавена стойност (ДДС). На Уолстрийт акциите на фирмата поскъпнаха. \n\tПремахването на 10-процентовия данък ще позволи на водачите да спестят до 99 000 юана (12 546 евро) на автомобил Тесла, според съобщение, публикувано в чат приложението на конструктора Уичат (WeChat). \n\tТесла продава 16 модела в Китай, най-вече Ес (S), Екс (X) и 3 и тази мярка ще обхване всички тях. Министерството все още не дало никакви обяснения по темата. \n\tТесла започна строителството на завод в Шанхай, първият за американската компания извън САЩ, който трябва да влезе в експлоатация в края на годината с производствен капацитет от 250 000 превозни средства годишно.   Китай внесе жалба срещу US митата в СТО", "date": "2019.09.02", "title": "Китай обезценява юана в отговор на US митата"}
{"url": "https://clubz.bg/87306-chehiq_sprq_razsledvaneto_sreshtu_premiera_si", "text": "Чешки прокурор спря разследване на премиера Андрей Бабиш по подозрения в измама, съобщи в. \"Деник Н\", като цитира два източника, предаде Ройтерс, цитирана от БТА. Канцеларията на прокурора съобщи, че той е променил становището си по този случай. Бабиш оцеля във вот на недоверие Полицията обвинява Бабиш в незаконно получаване на субсидия за 2 милиона евро преди десетина години, преди да се захване с политика. Разследването е препятствие за политическата кариера на Бабиш, тъй като повечето партии отказват да влязат в управляваща коалиция с премиер, който може да бъде даден под съд. Партията на Бабиш \"Действие на недоволните граждани\" (АНО) спечели последните избори през 2017 г. Междувременно днес изтече срокът, в който властите в Чехия трябваше да отговорят на проектодоклада на Еврокомисията, според който Бабиш е заподозрян в измама с европейски субсидии. До този момент ЕК не е получила отговора, каза говорителката на институцията Мина Андреева. Тя допълни, че не може да потвърди дали Комисията е поискала отговорът на бъде конфиденциален.", "date": "2019.09.02", "title": "Чехия спря разследването срещу премиера си"}
{"url": "https://clubz.bg/87304-zevzeci_sybirat_po_2_lv_za_nov_kurs_po_ispanski_na_plamen_georgiev", "text": "Зевзеци  на новоизбрания генерален консул на България във Валенсия Пламен Георгиев.  За място на импровизирания изпит е посочен адресът на Министерството на образованието и науката (МОН) в София. Сертификатът от \"Никанор\" на Пламен Георгиев - с грешки Организаторите на събитието припомнят, че през август Пламен Георгиев е предложен за консул на България във Валенсия, но всъщност е декларирал в своята автобиография пред парламента, че владее испански език на начално ниво (А2), което предизвика възмущение в медиите и обществото. Впоследствие е разпространена информация, че всъщност Пламен Георгиев е изкарал курс по испански език и го владее добре. Но преди дни стана известно, че за въпросния курс е платил 300 лв. на фирма \"Никанор\" ООД, докато е бил началник на КПКОНПИ, и то с държавни пари чрез обществена поръчка, пишат още организаторите.  Борисов: Пламен Георгиев е с образования, награди, милиарди конфискувани средства, няколко езика... И още: Пламен Георгиев трябва да получи акта за събаряне на барбекюто му Борисов: Пламен Георгиев е с образования, награди, милиарди конфискувани средства, няколко езика... Пламен Георгиев трябва да получи акта за събаряне на барбекюто му", "date": "2019.09.02", "title": "Зевзеци събират по 2 лв. за нов курс по испански на Пламен Георгиев"}
{"url": "https://clubz.bg/87300-myj_vlachi_kuche_s_kola_imalo_kyrleji_video", "text": "Пореден случай на издевателство над куче бе заснет от жител на варненското с. Горен Чифлик. Той засякъл с колата своя съселянин Жеко Димов, който влачел кучето си, а \"вината\" на животното била, че... има много кърлежи и поради тази причина не можел да го качи в колата. Ерфан Неджмединов от Горен Чифлик е заснел как Димов тегли завързаното куче за автомобила си и даже му снима номера, за да го покаже на властите. Грък получи 22 месеца затвор условно за убийство на куче Пред Нова Жеко Димов заяви, че кучето е имало много кърлежи и не знаел към кого да се обърне за помощ. \"Кучето се напълни с кърлежи, разболя се, взимаше лекарства, мажех го, лекувах го, но не можах да се спася от кърлежи. Вързах го отзад на колата, защото не можех да го сложа в багажника. Има много кърлежи. Влачех го леко. Той си вървеше, аз го наблюдавах в огледалото. Като наближих края на селото, то е започнало да се влачи. Скоростта беше много малка”, каза Димов. Той беше категоричен, че не е искал да убие кучето: Предстои представители на защитната организация Animal Hope да приберат Боби и да го откарат в приют, където да се погрижат за кучето.", "date": "2019.09.02", "title": "Мъж влачи куче с кола - имало кърлежи (ВИДЕО)"}
{"url": "https://clubz.bg/87293-gonqt_deputati_koito_prechat_na_brekzit_bez_sdelka", "text": "Депутатите от британската Консервативна партия, които се опитат да попречат на \"Брекзит\" без сделка, ги грози отстраняване от партията, предаде ТАСС, като се позова на телевизия \"Скай нюз\". \n\tСпоред \"Скай нюз\" на такива депутати ще им бъде отнето правото да продължават да са част от групата на Консервативната партия в Камарата на общините и няма да могат да са кандидати на партията на следващи парламентарни избори. \n\tДисциплинарната комисия на консерваторите разчита по този начин да повлияе на тези депутати, които са солидарни с опозицията по въпроса за предотвратяването на \"Брекзит\" без сделка. Тези, които не се вслушат в предупреждението, ще продължат работата си в парламента като независими депутати. \n\tПредставителят на опозиционната Лейбъристка партия Джон Макдонъл заяви, че утре британските депутати ще представят план за предотвратяването на \"Брекзит\" без сделка. \n\tКралица Елизабет Втора официално одобри на 28 август спирането на работата на британския парламент по искане на премиера Борис Джонсън. Парламентът няма да работи от 9-12 септември до 14 октомври. \n\tДжонсън отрече този ход да има за цел да попречи на депутатите да блокират \"Брекзит\" без сделка. \n\tВеликобритания се планираше да напусне Европейския съюз на 29 март тази година, но британските депутати три пъти отхвърлиха договореното между Брюксел и бившия премиер Тереза Мей споразумение за \"Брекзит\". Впоследствие ЕС се съгласи \"Брекзит\" да бъде отложен за 31 октомври, а Мей подаде оставка като министър-председател, припомня БТА.", "date": "2019.09.02", "title": "Гонят депутати, които пречат на \"Брекзит\" без сделка"}
{"url": "https://clubz.bg/87296-ot_dnes_v_21_oblasti_izplashtat_po_300_lv_za_umyrtveni_praseta", "text": "Започва изплащането на еднократната помощ от 300 лв. на стопанство в 21 области в страната. То ще става по утвърден график, съгласуван с кметовете на населените места за часовете и мястото на получаване на обезщетенията, уточняват от пресцентъра на Българската агенция по безопасност на храните, съобщава БТА.  Право на обезщетение имат стопаните с до пет броя прасета за угояване, предприели мерки за почистване и дезинфекция на обектите, след доброволно усвояване на месото от прасетата в личните си стопанства. Още 28 млн. лв. отиват за борба с чумата по свинете Областите, в които днес започва изплащането, са - Варна, Велико Търново, Видин, Враца, Добрич, Кюстендил, Ловеч, Монтана, Пазарджик, Перник, Плевен, Пловдив, Разград, Русе, Силистра, Смолян, София град, София област, Търговище, Шумен и Хасково. В някои от общините в тези области изплащането ще продължи и след 2 септември.  В областите Благоевград, Бургас, Габрово, Сливен, Стара Загора и Ямбол изплащането на средствата ще започне след 2 септември.  Плащания няма да се извършват единствено в област Кърджали, тъй като там няма подадени заявления за обезщетения.", "date": "2019.09.02", "title": "От днес: в 21 области изплащат по 300 лв. за умъртвени прасета"}
{"url": "https://clubz.bg/87302-arjentina_ogranichi_kupuvaneto_na_valuta", "text": "Аржентинското правителство прие указ, по силата на който компаниите, работещи за износ, трябва да искат разрешение от централната банка, за да купуват валута, предаде Франс прес, цитирана от БТА. Валутният контрол ще остане в сила до 31 декември 2019 година. Решението бе взето след седмица на несигурност на пазарите и силно обезценяване на аржентинската валута, след като   (МВФ). Аржентина, Парагвай и Уругвай пак имат ток След указа на правителството МВФ обеща подкрепа за Аржентина, информира Ройтерс. ", "date": "2019.09.02", "title": "Аржентина ограничи купуването на валута"}
{"url": "https://clubz.bg/87301-kitajska_sonda_otkri_gelopodoben_material_na_lunata", "text": "Китайският апарат \"Юйту-2\" откри странен гелоподобен материал на тъмната страна на Луната, съобщи Скай нюз, цитирана от БТА. Специалистите описват материала \"значително различен от околния лунен грунт\" по форма и цвят. Роувърът, който е част от мисията \"Чанъе-4\", изследва тъмната страна на Луната от януари. От 18 седмици той изпраща информация на Земята. Юй Тяни от наземния екип на сондата е открил материала, преглеждайки направените снимки. Така луноходът трябвало да се премести, но екипът е решил да го остави на място, за да изследва открития на повърхността материал. Според учени, цитирани от  , вероятно блестящият гел е вследствие на удар на космическо тяло в луната, от който се е образувал кратерът. Преди това \"Юйту 2\" установи, че повърхността на обратната страна на Луната е значително по-различна от това, което очакваха специалистите. Апаратът \"Чанъе-4\" беше изстрелян от космодрума Сичан в югозападната китайска провинция Съчуан на 8 декември миналата година. Той успешно кацна на далечната страна на Луната на 3 януари и пусна лунохода \"Юйту-2\". Малко по-късно изпрати първата снимка на повърхността на обратната й страна, направена от близко разстояние.", "date": "2019.09.02", "title": "Китайска сонда откри гелоподобен материал на Луната"}
{"url": "https://clubz.bg/87299-ministri_i_deputati_kyde_bqhte_vie_kogato_tova_se_sluchi_na_vakanciq", "text": "Адвокати подкрепят: извършителите на тежки престъпления да лежат \"до гроб\" С тези емоционални думи Милка Георгиева, бабата на зверски убитата и изнасилена Кристин от село Сотиря, се обърна към управляващите тази сутрин в ефира на бТВ. Убиецът на 7-годишното момиченце Мартин Трифонов направи пълни самопризнания след залавянето си. А законът позволява редуциране на максималната присъда при тези обстоятелства. По ирония на съдбата буквално дни след трагедията с Криси, в Сотиря бяха задържани двама души за случай на блудство с малолетна. Днес ще се гледат мерките за неотклонение на двамата извършители - 15-годишно момче и 68-годишен мъж. Нещо се случи В селото вече събират подписка с искане за изменения в наказателните закони, според които за посегателствата над деца да се присъжда най-тежката присъда - доживотен затвор без право на замяна. Настояват още за постоянно полицейско присъствие и заплашват, че няма да пуснат децата си на училище на 16 септември. Исканията на жителите на селото за законови изменения донякъде съвпадат с предложенията на БСП, както и на прокуратурата, които инициираха дискусия по темата след убийството на Криси и дадоха заявка, че ще прокарат нови текстове в Наказателния кодекс. Факт обаче е, че до момента не е инициирана среща или разговор от самите управляващи. Само вицепремиерът и лидер на ВМРО Красимир Каракачанов заяви своите виждания в публичните си изяви, като стана ясно, че ВМРО  - като убийство на дете или възрастен човек. Нещо се случи", "date": "2019.09.02", "title": "\"Министри и депутати, къде бяхте вие, когато това се случи? На ваканция\""}
{"url": "https://clubz.bg/87294-krajnata_desnica_nadiga_glava_v_iztochna_germaniq", "text": "Германските центристки партии удържаха лидерските си позиции на регионалните избори вчера в Източна Германия на фона на засилването на крайнодясната \"Алтернатива за Германия\", отбелязва ДПА. \n\tВ подкрепата и на двете партии обаче се наблюдава спад. \n\tХристияндемократическият съюз на канцлера Ангела Меркел остана на първо място в Саксония след преброяването на всички гласове, а социалдемократите спечелиха лидерска позиция в провинция Бранденбург. \n\tНа съществуващите управляващи коалиции в провинциите обаче вероятно ще бъде сложен край, като политическите експерти прогнозират трудни преговори за съставянето на стабилни регионални правителства. \n\tХДС и социалдемократите категорично отхвърлиха възможността да си сътрудничат с \"Алтернатива за Германия\", която обвиняват, че е партия с антиимигрантска и антидемократична линия. \n\tНамалялата подкрепа и за двете партии може да засили натиска върху партийните лидери да напуснат управляващата коалиция на федерално ниво начело с Ангела Меркел. Германската социалдемократическа партия преминава през напрегната фаза по избиране на нов лидер и може да промени курса си, отбелязва ДПА. \n\tВъпреки малките шансове \"Алтернатива за Германия\" да влезе в управлението, парламентарният секретар на партията Берндт Бауман заяви, че резултатът в Саксония е гигантско увеличение на подкрепата за крайнодясната политическата сила и това е израз на недоволството на германските граждани. \n\tВидният регионален лидер на \"Алтернатива за Германия\" в провинция Тюрингия Бьорн Хьоке призова за предсрочни парламентарни избори и край на \"ерата на Меркел\". \n\tКандидатът за лидер на социалдемократическата партия Олаф Шолц обаче заяви, че посланието от вчерашните избори е, че партията му може да печели избори. \n\tГерманският министър на икономиката и член на ХДС Петер Алтмайер заяви, че партията му е спечелила сериозна победа в Саксония и омаловажи резултата на \"Алтернатива за Германия\" - според Алтмайер крайнодясната партия се е представила силно на изборите, но резултатът й не е прекалено силен. \n\tВ Саксония ХДС спечели 32,1 процента от гласовете, \"Алтернатива за Германия\" - 27,5, а социалдемократическата партия - 7,7 процента. Този резултат изключва подновяване на коалицията между ХДС и ГСДП, отбелязва ДПА. \n\tИзбирателната активност в Саксония достигна 66,6 процента (за сравнение: през 2014 г. тя бе 49,1 процента).", "date": "2019.09.02", "title": "Крайната десница надига глава в Източна Германия"}
{"url": "https://clubz.bg/87295-evakuirat_krajbrejieto_na_djordjiq_zaradi_uragana_dorian", "text": "На жителите на шест крайбрежни окръга на щата Джорджия им бе наредено да се евакуират заради приближаването на урагана Дориан, предаде ТАСС, цитирана от БТА. По-рано същото решение взеха и властите на щата Южна Каролина.  Властите на Джорджия посъветваха жителите да са бдителни и да спазват всички мерки за сигурност. По-късно днес британският в. \"Мирър\" съобщи, че ураганът, чиито ветрове са със скорост 354 км/ч, е взел първата си жертва - седемгодишно момче на Бахамските острови. Лачино Макинтош се е удавил, докато семейството му се е опитвало да напусне дома си в Абако. Сестрата на момчето е в неизвестност.  Властите предупредиха, че паднали дървета, прекъснати участъци от електропреносната мрежа и наводненията, които неминуемо ще причини ураганът, ще създадат опасност за мрежата от автомобилни пътища и мостове на крайбрежието на Джорджия. В резултат на това много хора рискуват да останат в пълна изолация, ако не побързат да напуснат домовете си. Дориан премина в най-опасната степен, приближава Бахамите с 260 км/ч Режим на извънредно положение действа в щатовете Джорджия, Флорида, Северна Каролина и Южна Каролина.  По последни данни на Националния център за наблюдение на ураганите на Съединените щати Дориан се намира на разстояние от 250 км на изток от град Уест Палм Бийч, щата Флорида, и се движи в западна посока. Очаква се Дориан да достигне крайбрежието на Флорида тази вечер, отбелязва ТАСС. Дориан, връхлетял северните части на Бахамите, е една от най-големите бури в историята на този архипелаг на Карибите. Това е също и петият ураган от пета категория, който се формира в Атлантическия океан през последните години, отбелязва Франс прес. Силата на ураганите се измерва по петстепенната скала на Сафир-Симпсън. Ураганите от пета степен са с ветрове със скорост над 252 километра в час, според скалата. Ветровете на Дориан достигнаха 300 километра в час, което се случва за първи път в историята на Бахамите. Този тип мощни циклони стават и по-чести от 2015 г. насам. Преди това те са били много по-рядко явление. През 2016 г. ураганът Матю от пета степен вилня в Атлантика. През септември 2017 г. ураганът от пета степен Ирма опустоши Карибите и южните части на САЩ. През 2005 г. ураганът Катрина, също от пета категория, причини катастрофални наводнения и смъртта на над 1800 в районите в САЩ на брега на Мексиканския залив. Ураганът Флоранс през 2018 г. също беше пета категория, но се понижи до първа, преди да връхлети Северна Каролина и Южна Каролина. Въпреки това той причини наводнения и остави близо 500 000 домакинства без ток. Миналата година имаше и серия от особено мощни бури, включително Флоранс през септември и ураганът Майкъл месец след това. Десетки хора загинаха, а щетите бяха за 32 милиарда долара в двете Каролини и Флорида. Ураганът Майкъл, който също беше от пета степен, е смятан за най-мощната буря, връхлетяла САЩ от 1969 г. насам. Учените смятат, че климатичните промени ще направят в бъдеще тропическите бури още по-разрушителни. Според тях тази реалност се вижда още сега. Покачването на температурата на океаните, основна причина за засилване на ураганите, и покачването на морското равнище, биха могли да породят доста рискове за мерките за крайбрежна защита, взети от властите.", "date": "2019.09.02", "title": "Евакуират крайбрежието на Джорджия заради урагана Дориан"}
{"url": "https://clubz.bg/87297-zapochva_registraciqta_za_mestniq_vot_gerb_i_db_vnesoha_podpiski", "text": "Централната избирателна комисия работи с ГРАО и Комисията за защита на личните данни, за да опази данните на българските граждани, подкрепили дадена партиях или коалиция. Това обяви говорителят на ЦИК Александър Андреев в ефира на БНР днес. Днес започва и регистрацията на партии, коалиции и кандидати за местните избори. Очаквано първи се регистрираха от ПП ГЕРБ - представителите на младежката структура на партията традиционно дежуряха пред ЦИК от снощи, за да внесат нужните документи. Вместо Цветан Цветанов, който традиционно досега внасяше подписката на ГЕРБ и коментираше пред журналисти, днес това направи един от зам.-председателите на ГЕРБ - кметът на Бургас Димитър Николов. Той коментира, че през седмицата са проведени срещи с всички структури на страната, по време на които подробно са разгледани предложенията за кандидати за местна власт, както и предложенията за кандидати на други партии и формации, с които ГЕРБ ще си партнира в предстоящите избори. Непосредствено след ГЕРБ за вота се регистрира и \"Демократична България\". , заяви пред журналисти пред ЦИК Христо Иванов, съпредседател на дясната коалиция, цитиран от Нова тв. Иванов посочи, че очакванията им са да покажат допълнителна консолидация на подкрепата за движението като реална алтернатива на управленския модел в страната. Сайтът на ЦИК скоро ще пусне формата, в която всеки избирател ще може да провери дали името му не е в списъците в подкрепа на партия или коалиция. Всеки, който счита, че негови данни са неправилно ползвани, трябва да подаде жалба до КЗЛД, подчерта Андреев. Разбира се, за тази цел дадената партия или коалиция трябва първо да се регистрира. Румен Радев сезира Конституционния съд за партийните дарения от фирми  Той коментира и промяната в изборните правила, според която юридически лица могат да финансират партиите: В София ще има най-много секции - 1500 - и съответно там организацията ще е най-тежка. Три приемателни пункта ще приемат изборните книжа и материали. Приключен е и срокът на обществената поръчка за изготвяне на клипове за разясняване правата на гражданите в кампанията. Доклад на ДАНС твърдял: Има руска връзка в блокирането на сайта на ЦИК На въпрос дали са готови да се справят с нова хакерска атака срещу сайта на ЦИК, както стана при предишния местен вот през 2015 г., Андреев отговори: Доклад на ДАНС твърдял: Има руска връзка в блокирането на сайта на ЦИК", "date": "2019.09.02", "title": "Започва регистрацията за местния вот, ГЕРБ и ДБ внесоха подписки"}
{"url": "https://clubz.bg/87298-stan_vavrinka_detronira_v_nyu_jork_kontuzeniq_novak_djokovich", "text": "Откритото първенство на САЩ по тенис ще има нов шампион - Новак Джокович се отказа в осминафинала срещу Стан Вавринка. Швейцарецът водеше с 6:4, 7:5, 2:1, когато сърбинът прекрати участието си в турнира. Джокович преодоля контузия и е в третия кръг на US Open Водачът в световната ранглиста има проблеми с рамото, като във втория кръг му бе оказвана помощ от рехабилитатор. След това изглеждаше, че е преодолял травмата, но болките се появиха отново срещу Стан, който с играта си постави Ноле пред сериозно изпитание. В третия сет Вавринка поведе с пробив и тогава опонентът му \"хвърли кърпата\". На четвъртфинал Стан Вавринка, който е шампион в Ню Йорк от 2016 г. след успех именно срещу Джокович, ще спори с Данийл Медведев. Победителят ще срещне на полуфинал Роджър Федерер или Григор Димитров. Първи 1/4-финал на US Open за Григор. Излиза срещу Федерер Медведев обърна германеца Доминик Кьопфер - 3:6, 6:3, 6:2, 7:6(2). Снощи Григор Димитров победи с 3:0 сета Алекс де Минор и за първи път в кариерата си стигна толкова далеч на US Open. Преди това Федерер се разправи с Давид Гофен. Първи 1/4-финал на US Open за Григор. Излиза срещу Федерер", "date": "2019.09.02", "title": "Стан Вавринка детронира в Ню Йорк контузения Новак Джокович"}
