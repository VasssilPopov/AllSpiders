{"url": "https://clubz.bg/92510-zashto_italianskiqt_vog_izliza_bez_snimki_prez_qnuari", "text": "Италианското издание на сп. \"Вог\" се отказа от снимките в януарския си брой, за да предложи по-екологичен вариант на читателите, съобщи Асошиейтед прес, информира БТА. Като предлага илюстрации вместо снимки, списанието намалява негативното въздействие върху околната среда, свързано с организирането на фотосесии по целия свят. Според главния редактор Емануеле Фарнети сп. \"Вог\" не е било издавано без снимки, откакто съществува фотографията. В редакционната си статия той пише, че инициативата е в рамките на екологичните цели, формулирани и подписани миналия месец от главните редактори на 26-те издания на \"Конде Наст\". В септемврийския си брой, който е най-големият за годината, \"Вог\" показа колко голям е въглеродният отпечатък на едно модно списание. Така изглеждат част от изчисленията. Спестяванията от броя без скъпи фотосесии на сп. \"Вог\" са предназначени за студентска фондация във Венеция, пострадала сериозно от наводненията през ноември.", "date": "2020.01.04", "title": "Защо италианският \"Вог\" излиза без снимки през януари "}
{"url": "https://clubz.bg/92503-minimalnata_zaplata_na_dyrjaven_slujitel_v_turciq_stava_600_evro_a_pensiqta_minimum_400_evro", "text": "Минималната заплата на държавен служител в Турция става 600 евро, а пенсионираните чиновници ще получават месечно минимум 400 евро, съобщава турската частна телевизия СиЕнЕн-Тюрк. Това сочат данни на министерството на финансите и държавната хазна, цитирани от Анадолската агенция. Ердоган представи първия турски електромобил От януари за държавните служители и пенсионерите от държавния сектор влизат в сила увеличения с четири процента. Същевременно пенсии и заплати ще бъдат индексирани с инфлацията, която през второто полугодие на миналата година е била 6,50 процента. Надбавката, която ще получат, е от 1,49 процента. 2020 г.: вдигат осигурителния стаж и възрастта за пенсиониране Така от януари държавните служители и пенсионери в Турция ще получат възнаграждения с увеличение от минимум 5,49 процента. Това означава, че най-малката заплата на държавните чиновници в страната става четири хиляди турски лири (600 евро), а пенсионерите от държавния сектор ще получават най-малко 2661 лири (400 евро). 2020 г.: вдигат осигурителния стаж и възрастта за пенсиониране", "date": "2020.01.04", "title": "Минималната заплата на държавен служител в Турция става 600 евро, а пенсията - минимум 400 евро"}
{"url": "https://clubz.bg/92504-kak_bylgarskoto_horo_pobedi_terorizma", "text": "Небето след Нова година се отваряло и изпълнявало най-съкровените ни желания. Моите са само няколко и са желязна константа всяка година по това време. Да отслабна, да спра цигарите и световен мир. Ето, че 2020 започна добре – с изпълнение на едно от трите желания. Световният мир дойде с дрон. Оня ден още с отваряне на очите, разбрах, че дрон утрепал най-големия терорист в света. Викам си: „Сбогом, бай Тръмпе, весело беше с теб, ама стига толкова!“ Поразсъних се и ме обзе съмнение. Може да не е Тръмп, може Путин да е. Кой е най-големият терорист в света, който е причина за смъртта на десетки хиляди е въпрос, на който от няколко години може да се отговори многозначно. Твърде многозначно. Ако не е Тръмп, ще е Путин, казвам си, ама пак ми е хубаво едно такова. Край на тероризма, ще настане световен мир. От друга страна онзи, ретардът в Северна Корея, дето плаши всички ни с ядрени бомби, да не е по-малък терорист? Да не би па него да са свитнали, мисля си, докато си мия зъбите в банята. Ким някакъв беше, ма Чен ли Ун ли, чудя се и се сещам за нашия правосъден министър. Не знам що за него се сетих, вероятно защото прическите им с Ким са еднакви. И бузките. Ма нашият Дани не е толкова малоумен чак, казвам си и отпивам първата глътка кафе. С него и разумът ми се проясни, та се самоопровергах в последното си твърдение. Той Дани просто няма толкова власт като Ким, ако Ким беше само един министър на повикване, сигурно и той щеше да е безобиден. Пентагонът: Влиятелният генерал Касем Солеймани  е убит в Багдад В крайна сметка пуснах радиото и чух в новините. Най-големият терорист бил един ирански генерал. Явно за първото място по тероризъм съперничеството е ожесточено. Кой ли ще го заеме сега, след като се освободи? Само да не вземат сега Тръмп, Путин и приятели да се изтрепат от зор кой да замести генерала. Ама стига съм се занимавала с чуждите неволи, най-късно при следващия дрон ще се чуе кой е бил новият първенец. Новините продължават с репортаж от Йордания. Юначни българи превзели Петра в Йордания с хоро. „Бяла роза“, разбира се. Горките хора в Близкия Изток, казвам си, от най-големия терорист се оттърваха, ма от „Бяла роза“ няма да могат. Веднъж като тропне някъде крак в български цървул Еленкиното и край – никога повече не можеш да го разкараш. Ето, вижте пред Народния театър. Колко години вече рипат пред него истинските българи и никой не може да ги прогони от там. Направило ли ви е впечатление, че там, където българи играят хоро, никакви генерали Сулеймани не виреят? Конкуренцията за първото място по тероризъм е решена ясно и категорично в наша полза. София, Брюксел, Берлин, Лондон, Пиза, Париж, Виена, Мадрид, че и в Чикаго.... все места на планетата, на които шиитски милиции и генерали не виреят. Защото навсякъде по тях е играна „Бяла роза“, български юнаци са удряли в земята калпаци и български моми са извивали кръшно гласа си \"ихуууууу, ихахаха\"! Може би българите като един миролюбив и героичен народ трябва да започнат да изнасят световен мир като американците, но не с дронове, а с народни хора. Да извият на Йорданов ден едно хоро във водите на Тигър и Ефрат, да скокнат юнаците ни от Триполи та чак до Санаа, на Тодоров ден да тропнат правото в Пхенян и за Великден да писнат гайдите и да заудрят тъпаните в Техеран. И ето ти тогава световен мир на цялата планета, терористите ще треперят, навряни в миша дупка, Славка Калчева ще гърми от тонколоните от Ванкувър до Владивосток, а Ким, Тръмп и Путин ще подрусват мъжко хоро в Северния Ледовит океан и ще вдигат наздравици с бъклица и дрян!", "date": "2020.01.04", "title": "Как българското хоро победи тероризма"}
{"url": "https://clubz.bg/92505-kak_sofiq_otbelqza_142_godini_ot_osvobojdenieto_si_snimki", "text": "С благодарствен молебен и литийно шествие бе отбелязана 142-рата годишнина от освобождението на София от османска власт в столицата днес. София бива освободена официално на 4 декември 1878 г., когато в града влиза ген. Йосиф Гурко начело на руската армия. Това неочаквано става без битки и без кръвопролития - ден по-рано Осман Нури паша започва да се изтегля от града. Проваля се и планът да бъде запален при изтеглянето на османската армия, благодарение на западните консули, отказали да напуснат.  ", "date": "2020.01.04", "title": "Как София отбеляза 142 години от Освобождението си (СНИМКИ)"}
{"url": "https://clubz.bg/92507-napuk_na_zabavenata_ikonomika_evroto_izprati_spokojna_godina", "text": "Общата европейска валута - еврото, изпрати може би най-спокойната си година досега. На фона на постоянно забавящата се икономика и постоянните политически неразбории - 2019 г. беше все пак успешна за еврото, пише специализираното издание The Wall Street Journal.  Анализ на движението на валутата през годината показва, че еврото е имало един от най-тесните диапазони на търговия спрямо долара от създаването си преди 30 години. Всички това - въпреки негативната траектория на доходността на държавните облигации и неяснотата покрай Брекзит.  Конкретно - през2019 г. еврото никога не е падало под 1,09 долара или над 1,15 долара. На практика това означава, че валутата се е движела в разлика от максимум 6 точки разлика между най-ниските и най-високите си нова. За сравнение - от 1999 г. до 2018 г. средногодишните отклонения са били около 18%. До април - в ERM II, след три години плащаме с евро? Лий Хардман, валутен анализатор в японската банка MUFG, коментира пред изданието, че вероятно благоприятните данни се дължат на работата на централните банкери.  В същото време обаче по-бавния икономически растеж на Европа, сравнен с този на САЩ, ще продължи да оказва влияние върху еврото и да го \"задържат\". Разликата може би ще се запази и през 2020 г., имайки предвид, че американската икономика показва покачване на основните си индекси и вече се справя по-добре от всички други в света.  2020: какво ще се случи с Европа? Прогнозата обаче е ясна - еврото ще продължи да поскъпва, макар и с малко. Според анализаторите от Refinitiv - то може би ще достигне до цена от 1,15 долара в крайната средногодишна оценка.  Основният аргумент - увеличените европейски правилтествени разходи през следващата година.  2020: какво ще се случи с Европа?", "date": "2020.01.04", "title": "Напук на забавената икономика: еврото изпрати спокойна година"}
{"url": "https://clubz.bg/92508-syr_rod_styuart_udaril_ohranitel_v_opit_da_vleze_na_detsko_parti", "text": "Британската поп звезда Род Стюарт беше обвинен, че е нападнал охранител в хотел по време на детско парти във Флорида. Това се твърди в полицейски доклад, цитиран от щатските медии, съобщава АФП. 74-годишният изпълнител на \"Forever Young\" и множество други хитове бил отседнал със семейството си в  \"The Breakers\", луксозен хотел в Палм Бийч, за да отпразнува там Нова година. Спречкането с охраната на хотела започнала, след като на Род Стюарт му бил отказан достъп до парти в частта за децата в хотела. Род Стюарт се извини за видео в стила на ислямистка екзекуция Той се опитвал да влезе на партито заедно с 39-годишния си син Шон и други членове на семейството, сред които и деца, се казва в полицейския доклад. Род Стюарт бутал охранителя. Той и синът му Шон ще трябва да се изправят пред съда в Палм Бийч на 5 февруари. Двамата най-вероятно ще бъдат глобени. Род Стюарт вече е сър Род През 2016 г. певецът получи рицарско звание от кралица Елизабет Втора. Род Стюарт вече е сър Род", "date": "2020.01.04", "title": "Сър Род Стюарт ударил охранител в опит да влезе на детско парти"}
{"url": "https://clubz.bg/92506-amerikanski_gvardejci_ot_nevada_idvat_u_nas", "text": "Батальон на Националната гвардия на САЩ идва в Европа от щата Невада, съобщи АП. Борисов към страни от Балканите: Или си в НАТО и ЕС, или не си За пръв път гвардейци от щата ще са разположени на Стария континент в мирно време. 70 войници от щата ще имат едномесечно допълнително обучение в Тексас и ще бъдат пратени в Източна Европа - Полша, България, Естония, Латвия, Литва, Румъния и Унгария. Руският газ за България заобикаля Украйна - с доставки през Турция Съвместно с други роти те ще работят за гарантиране на сигурността на региона след руската намеса в Украйна преди 6 години. Руският газ за България заобикаля Украйна - с доставки през Турция", "date": "2020.01.04", "title": "Американски гвардейци от Невада идват у нас"}
{"url": "https://clubz.bg/92500-dve_dela_za_sekstormoz_sreshtu_majkyl_djeksyn_vyzobnoveni_11_g_sled_smyrtta_mu", "text": "Две дела за секстормоз срещу Майкъл Джексън бяха възобновени в апелативния съд на Калифорния, съобщава „Гардиън“. Ищците са Джеймс Сейфчък и Уейд Робсън, за чиито случаи разказва документалният филм „Напускайки Невърленд“. Предизвикал остър дебат между обвинителите и защитниците на певеца, в него Сейфчък и Робсън разказват как Джексън ги е тормозил сексуално, когато са били деца. На делата е даден нов ход 11 години след смъртта на изпълнителя. Музей на децата в САЩ премахва експонати на Майкъл Джексън Съдът първоначално не образува дело по обвиненията им, тъй като те не бяха отправени преди двамата да навършат 26 г., колкото е давността на подобни престъпления. Благодарение на нов закон, който влезе в сила от 1 януари 2020-а, давността бе вдигната до 40 г. 10 неоспорими факта за Майкъл Джексън и децата в живота му Делата са насочени срещу двете компании на Майкъл Джексън – „MJJ Productions“ и „MJJ Ventures“. Хауърд Уайтцман, адвокат на двете компании, разкритикува решението на апелативния съд, отрече обвиненията като „фалшиви“ и заяви, че делата „абсурдно твърдят, че служителите на Майкъл по някакъв начин са отговорни за сексуален тормоз, който никога не се е случил“. Филм поднови темата за Джако и сексуалното насилие над деца Преди години Сейфчък и Робсън опитват да заведат дело и срещу попечителския тръст на Джексън, но не успяват – отново заради изтекла давност. Тези дела не бяха възобновени след влизането в сила на новото изменение в закона. По думите на Финалди, по-важното е да се атакуват двете компании на певеца, тъй като „хората около него са улеснили и позволили тормоза“. 10 неоспорими факта за Майкъл Джексън и децата в живота му Филм поднови темата за Джако и сексуалното насилие над деца", "date": "2020.01.04", "title": "Две дела за секстормоз срещу Майкъл Джексън възобновени 11 г. след смъртта му"}
{"url": "https://clubz.bg/92496-trymp_hvanahme_solejmani_na_mestoprestyplenieto", "text": "Президентът на САЩ Доналд Тръмп заяви днес, че е наредил Касем Солеймани да бъде ликвидиран, за да предотврати война, а не за да започва такава, допълвайки, че иранският военен командир е планирал непосредствено предстоящи нападения срещу американци, предаде Ройтерс. Иранският върховен лидер: Ще отмъстим за смъртта на ген. Солеймани Кой е Касем Солеймани? Кой е Касем Солеймани?", "date": "2020.01.04", "title": "Тръмп: Хванахме Солеймани на местопрестъплението"}
{"url": "https://clubz.bg/92501-malkite_deca_razbirat_kogato_roditelite_im_piqt_alkohol", "text": "Децата разбират от ранна възраст кога е уместно да се пие алкохол и какво количество е допустимо, като наблюдават възрастните, които ги заобикалят, съобщи Ройтерс, позовавайки се на научно изследване. Безалкохолните напитки опияняват? Възможно е С порастването си децата осъзнават все повече социалните норми за консумацията на алкохол. Когато често гледат възрастните как пият, е възможно и те да посегнат към чашката по-рано, или да го правят по-често. Учени от института по психично здраве и пристрастявания в Утрехт са работили със 75 бащи и 83 майки, като са ги разпитали колко често пият по различни поводи - на празненства, на работа, докато гледат телевизия. След това са попитали 359 несвързани с тях деца на възраст от четири до осем години при какви обстоятелства мислят, че е обичайно или прилично възрастните да пият алкохол. Изследването показа, че мъжете пият повече от жените. За родителите алкохолът е обичаен предимно на празници в ресторанти или на приятелски събирания. По-малко от тях пият, докато вечерят или гледат телевизия. \"Сън\": България - най-евтината алкохолна ваканция Децата обаче твърдят, че възрастните пият най-много, докато гледат телевизия или се забавляват. Повечето младежи в Нидерландия започват да пият през пубертета и затова инициативите за предотвратяване на този навик се насочват предимно към тази възрастова група. Тогава може да е много късно, твърдят учените. Ранното присъствие на близки, които пият, \"може да създаде впечатление, че алкохолът е навсякъде и е приемлив социално\". \"Сън\": България - най-евтината алкохолна ваканция", "date": "2020.01.04", "title": "Малките деца разбират, когато родителите им пият алкохол"}
{"url": "https://clubz.bg/92249-30_vyprosa_koito_v_dps_ne_iskat_dori_da_chuqt_po_sluchaj_30_godini_dps", "text": "Днес ДПС става на 30 години. Партията е учредена официално на 4 януари 1990 г. Тържествата ще са помпозни, хвалебствията - шумни. А въпросите, които в ДПС дори не искат да чуят, най-вероятно отново ще останат без отговор.  Как така ДПС не е етническа партия, но всички турци и мюсюлмани, които не я припознават, са предатели?  Дали етническата същност на ДПС ще бъде успешно прикрита дори ако движението успее да привлече всички меркантилни българи?  Как така повечето политически активни турци и мюсюлмани у нас са либерали?  Либерална ли е наистина партия, на чиито конгреси винаги има само и единствено по един кандидат за лидер?  И като стана дума за либерали докога европейските либерали ще се правят, че Делян Пеевски не съществува?  Ако за европейските либерали Пеевски не е проблем защо тогава не го искат в европарламента?  Правилно ли е да се говори, че ДПС е последователна евроатлантическа партия, след като е основен стълб на криминално-олигархичното статукво, заради което непрекъснато сме критикувани както от Брюксел, така и от Вашингтон?  Споделя ли \"евроатлантическата\" партия ДПС критиките от Брюксел и Вашингтон, че у нас има сериозни проблеми с корупцията, върховенството на закона и свободата на словото?  Докога ДПС ще се хвали без почти никакви основания, че е изобретило българския етнически модел?  Кога ДПС ще признае, че българският етнически модел е формулиран от Васил Левски, а основният принос на движението към него е капсулирането на турците и мюсюлманите?  С какво основание от ДПС говорят за лош инвестиционен климат в България, след като очевидно климатът у нас е много добър за инвестициите на Ахмед Доган?  Ако приемем, че инвестиционният климат у нас наистина е лош една от основните причини за това не е ли именно факта, че същият този климат е изключително добър за почетния председател на ДПС и подобни нему бизнесмени?  Откъде Ахмед Доган има пари за сериозни инвестиции, след като единствените му официални доходи са депутатската заплата (каквато вече не получава) и един хонорар за хидроложки консултации - солиден наистина, но твърде скромен на фона на вложенията му.  Ако Доган наистина е недоволен, че ДПС не увеличава своите изборни резултати не смята ли, че виновен за това е най-вече той самият?  Ако Доган наистина е критикувал подопечните си за същите тези резултати то не смята ли, че с този почетен председател начело, те няма как да излязат извън рамката на пряко зависимите от ДПС и неговите обръчи?  Защо преди 15-20 години Ахмед Доган ходеше само с един бодигард, а сега охраната му е задача номер 1 за НСО?  Ако заплахите за сигурността на Доган са свързани с неговата политическа дейност това не е ли доказателство, че у нас няма достатъчно свобода на словото дори за политиците?  Ако заплахите за Доган са свързани с някаква друга дейност каква точно е тя?  Редно ли е политиците в демократични държави да се занимават и с други дейности извън политиката, особено ако са такива, които създават заплаха за собствената им сигурност?  Ще се намери ли в България държавна институция, която да провери как така в рамките на една година Делян Пеевски забогатя - официално, по документи - със 17 млн. лв. спестявания и придоби бизнес за около 62 млн. лв.?  Ще прочетем ли поне веднъж в медиите на Певски всички гледни точки - основен принцип за всяка професионална медия, който е и тънката разлика между журналистиката и пропагандата.  Докога водещите политици от всички големи партии ще се разграничават от медиите на Пеевски само по време на избори, а през останалото време именно те ще бъдат за тях най-предпочитаната трибуна?  Съзнават ли водещите политици от всички големи партии, че всяко тяхно изявление пред медии на Пеевски - които винаги им задават само и единствено удобни въпроси - допринася за сриването на България в класацията за свобода на словото?  Защо за главния прокурор Иван Гешев Иво Прокопиев е \"олигарх\", а Пеевски - просто депутат от ДПС?  Защо т.нар. умни и красиви не организират поне един протест пред ДПС - ако не пред Сараите, че са далеко, то поне пред централата - след като са убедени, че именно движението е основния проблем в България, пред който е безсилен дори Бойко Борисов?  Когато Иван Костов заяви, че ДПС е проклятието на България това звучеше обидно и провокативно, но не става ли тази фраза с течение на времето все по-актуална и все по-точна?  Докога ДПС ще отблъсква критиките към себе си като се опитва да ги определя и пренасочва като критики към турците изобщо? (например Костов не е казвал, че турците са проклятието на България).  Как така всеки който критикува ДПС всъщност критикува турците, но ДПС иначе не е етническа партия?  Не е ли гнусна политическа злоупотреба да заклеймяваш Възродителния процес, а да нямаш нищо против доказани ченгета от ДС в собствените ти редици, начело с почетния ти председател?  Възможно ли е при своето основаване ДПС наистина да е защитавало права и свободи, след като днес е най-безцеремонно потъпква права и свободи?", "date": "2020.01.04", "title": "30 въпроса, които в ДПС не искат дори да чуят. По случай 30 години ДПС"}
{"url": "https://clubz.bg/92493-tiranozavrite_djudjeta_vsyshtnost_sa_bili_tijnejdjyri", "text": "Тиранозаврите джуджета, считани досега за отделен род динозаври, всъщност са били тийнейджъри, съобщи ЮПИ, позовавайки се на американско проучване. Изследването, публикувано в сп. \"Science Advance\" (\"Сайънс адванс\"), показва, че считаните за отделен род динозаври, наречен Nanotyrannus, са били представители в тийнейджърска възраст на страховития вид Тиранозавър рекс. Тиранозаврите тичат само в Холивуд \"Кралските\" тиранозаври са известни с внушителните си размери. Десетилетия наред за ловците на фосили и музеите приоритет са най-едрите образци. Поради тази причина, както и поради факта, че дребните фосили са по-крехки и трудно откриваеми, учените знаят сравнително малко за растежа и съзряването на представителите на един от най-известните и страховити видове динозаври. За целите на настоящото изследване специалисти от университета на Оклахома са анализирали костни вкаменелости от двойка дребни динозаври, наречени Джейн и Пийти. Анализът е помогнал на учените да определят възрастта и самоличността на древните създания, чиито останки са открити преди десетилетия. Изследователите са установили, че растежните пръстени в костите им са на интервали - модел, който не се наблюдава при възрастни екземпляри. Учените са открили и специфични линии, свидетелстващи за завършен костен растеж. На базата на тези открития палеонтолозите са стигнали до извода, че двата динозавъра са млади екземпляри от вида Тиранозавър рекс, а не дребни представители на отделен род.", "date": "2020.01.04", "title": "Тиранозаврите джуджета всъщност са били тийнейджъри"}
{"url": "https://clubz.bg/92497-astyn_martin_razraboti_inovativno_avtomobilno_ogledalo_za_zadno_vijdane", "text": "Британската компания \"Астън Мартин\" разработи уникално автомобилно огледало за задно виждане, при което няма \"слепи зони\", съобщи в. \"Дейли мейл\". По две камери ще следят всеки китаец Новият уред използва три камери, които прожектират изображението върху огледалото. Обективите са монтирани върху двете странични огледала и върху покрива на возилото. По този начин се обхваща в реално време широк визуален спектър, при който няма \"мъртви зони\", виновни за много произшествия по пътищата. Иновационният артикул ще бъде представен на поредното изложение за потребителска техника в Лас Вегас следващата седмица. Образът от трите камери е комбиниран в общия дисплей на задното огледалото, като изображенията на страничните огледала фигурират в отделни квадратчета. Водачът на МПС може да ги нагласи самостоятелно, според предпочитанията си. Ако той не иска да използва видеопомощниците, съществува опцията огледалото да се завърти на 180 градуса и тогава се появява традиционно огледало. Това хибридно решение ще се хареса на онези шофьори, които не се чувстват достатъчно уверени при използването на дигитални дисплеи. Решението ще бъде полезно при лошо време и замъгляване на обективите на камерите.", "date": "2020.01.04", "title": "\"Астън Мартин\" разработи иновативно автомобилно огледало за задно виждане"}
{"url": "https://clubz.bg/92488-kapka_kasabova_mladite_shte_razchupqt_razpadashtite_se_patriarhalno_oligarhichni_strukturi", "text": "Георги Господинов за 2019-а: Балади и разпади. Особено добри бяхме в разпадите Мария Донева: Измъчва ме неравенството пред закона. Арогантността. Лицемерието. Неуважението. Палми Ранчев: Масовия човек у нас го удрят с чук Изцяло несъгласна. Това старо консервативно клише служи основно за оправдание на алчните и завистливи стари които не искат да делят зелника си с младите. Още Цицерон е казал: „Лоши времена. Децата не се подчиняват вече на родителите си, и куцо и сакато пише книги.“ Всъщност \"младото поколение\" е единствената ни надежда. Погледнете в световен план какви бедствия причинява ненаситното старо поколение, вкопчени във властта и ресурсите, и сеещи омраза, страх и разруха. Сатурн изяжда децата си. Като гледам хора като Грета Тунбърг каква вътрешна сила имат и каква яснота на погледа, и също протестиращите в Хонг-Конг, мисля, че планетата не би могла да бъде в по-добри ръце от тези на нейното поколение. То има по-хуманитарна планетна перспектива и то ще разчупи разпадащите се патриархално-олигархични структури. Христо Карастоянов: Човек вече не знае кое е позор и кое слава „Love Letter to the Earth“ на виетнамския зен маестро Тих Нат Кан „The Collector of Left Оver Souls“ на бразилската авторка Елиан Брум Не мога да коментирам, не прекарвам много време в социалните мрежи. Мога да говоря само от свое име и не обичам да обобщавам за цели нации и групи.  Но психологията ни казва, че човек който прехвърля отговорността за съдбата си на друг, вероятно не е напълно пораснал. Цялостно погледнато, като всяко друго общество в Европа: в процес на дълбоки промени на всяко ниво. Обхванато от безпокойство от бъдещето.  Нуждаещо се спешно от хора, символи, политически решения, култура, социални инициативи, събития и жестове, които сплотяват, обединяват, и ни припомнят какво обичаме, какво ни вдъхновява, какво ни дава душевна сила, и какво ни прави на първо място хора. За езерата Охрид и Преспа. И за балканските семейства, където понякога Сатурн изяжда децата си. \n\t  Юлиана Антонова-Мурата: Господ е дал акъл на магарето на Валаам, ще даде и на нас Мария Донева: Измъчва ме неравенството пред закона. Арогантността. Лицемерието. Неуважението. Палми Ранчев: Масовия човек у нас го удрят с чук Христо Карастоянов: Човек вече не знае кое е позор и кое слава Юлиана Антонова-Мурата: Господ е дал акъл на магарето на Валаам, ще даде и на нас", "date": "2020.01.04", "title": "Капка Касабова: Младите ще разчупят разпадащите се патриархално-олигархични структури"}
{"url": "https://clubz.bg/92490-koshlukov_za_svalqneto_na_%E2%80%9Eumno_selo%E2%80%9C_skypo_e", "text": "БНТ не е подновила договора за документалната арт поредица „Умно село“, защото производството ѝ е скъпо за телевизията, обяснява генералният директор на обществената медия Емил Кошлуков пред  . На 28 декември 2019-а бе излъчено последното издание на „Умно село“, след като договорът на авторите му Антоанета Бачурова и Владимир Люцканов с телевизията не е подновен. „Умно село“ е външна продукция, която се излъчва от 21 години по БНТ. Несъгласието си от свалянето на предаването в отворено писмо днес изрази скулпторът проф. Емил Попов, подписано от повече от 40 интелектуалци, сред които Стефан Цанев, Георги Господинов, директора на Националната галерия Ярослава Бубнова, председателя на СБХ Любен Генов, Станислав Памукчиев, Павел Койчев, Валентин Старчев, Минчо Минчев,Рада Москова, Деян Енев, Божана Апостолова, Манол Пейков, Нешка Робева… Според Кошлуков предаването не е спряно, а договорът му не е подновен поради „скъпата цена“ на външната продукция на фона на финансовата криза в БНТ. Директорът казва, че предаването ще бъде заменено с нещо подобно, но с обществената телевизия като продуцент и с участието на техни щатни служители. В БНТ имало хора, които „познават културата“, както и достатъчно архиви: „Площад Славейков“ потърси авторите на „Умно село“, за да научим колко плаща БНТ за производството на един брой на предаването. Антоанета Бачурова и Владимир Люцканов не посочиха сумата, но обясниха, че  . Предаването не се снима и монтира с техника на телевизията, „ .", "date": "2020.01.04", "title": "Кошлуков за свалянето на „Умно село“: Скъпо е"}
{"url": "https://clubz.bg/92492-kuizovete_novoto_stolichno_zabavlenie", "text": "Стефан Шварц е шведски футболист от близкото минало. Той е национал на страната си през 90-те години и е титуляр в мача за 3-тото място срещу България на \"Мондиал '94\". По-голямата част от клубната му кариера преминава в отборите на \"Бенфика\", \"Арсенал\", \"Фиорентина\" и \"Валенсия\". Обаче най-интересното нещо, свързано с него, е договорът, който подписва с английския \"Съндърланд\" през 1999-а. Контрактът съдържа клауза, която гласи, че Шварц няма право да лети в космоса. В противен случай договорът се анулира незабавно. С нетрадиционни факти като този ще се сблъскате, ако отидете на някой от футболните куизове, които се организират в София през последните 2 години. И лека-полека се превърнаха в същинска мания в столицата. До такава степен, че през пролетта и есента почти всяка седмица имаше викторини за футбол, спорт, музика, кино, „Междузвездни войни“, общообразователни и какви ли още не. През 2020-а едва ли ще е по-различно. Започнах да ходя на футболните и спортните куизове, след като един от приятелите ми от университета (също голям футболен фен) ме повика в своя отбор. Оттогава насам сме редовни участници и мерим знанията си с останалите ентусиасти. Ето и кратко резюме на преживяването, което ви очаква, ако решите да се пробвате и вие. Най-популярните футболни куизове се провеждат в клуб в подлеза на НДК и в спортно заведение близо до метростанция „Вардар“. Организаторите и на двете събития са спортни журналисти със сериозни познания за великата игра. Стилово обаче се различават значително. Авторите на единия куиз наблягат на въпроси, свързани с любопитни факти, които ще затруднят и най-запаления фен. Докато на другия разчитат повече на актуални събития и новини. И двата стила на провеждане имат своите привърженици, а средната посещаемост е между 50 и 150 души. Конкуренцията е жестока. Само след няколко дни (на 9 януари) е финалният футболен куиз в спортен бар \"Академията\", където сили ще мерят 10-те най-силни отбора от всички куизове, провели се там през 2019-а. Организаторите водеха генерално класиране през цялата минала година и най-добре представилите се 10 тима ще определят кой сред тях е най-знаещият.  Безспорно най-колоритното нещо са самите отбори. Сред редовните участници са тимовете на „Масена Моке“, „Боб с наденица“, „Чичо Венци“, „Ален Делон“, „Всезнайко Юнайтед“, „Акащи джуджета“ (от който съм част) и т.н. В някои от тях влизат и доказани спортни журналисти като Румен Пайташев, Филип Друмчев, Явор Кръстев и Борислав Борисов, макар и последния да съм засичал по-рядко. Мнозинството обаче са обикновени фенове. Както вече споменах, разнообразието тук е налице и има за всекиго по нещо. Има питанки за ретро футбол, за съвременен, визитки на играчи, видеа, снимки от албуми на Panini, емблеми на отбори, музикални въпроси... Всъщност в това се крие и тайната на доброто представяне - отделните членове на отбора да са добри в конкретна област и да допълват знанията на съотборниците си. Един да знае повече за първенството на Испания, друг за това на Англия. Нещо съвсем естествено, като се има предвид, че всеки си има любим футболен отбор и го следи с интерес всяка седмица. Не очаквайте да забогатеете кой знае колко много, ако спечелите който и да е куиз. Обикновено за челната тройка има различни видове алкохол - уиски, бира, шотове и по някоя спортна книга и/или билети за мач на националния отбор. Тук-там има и парични поощрения, като победителите в единия от двата големи футболни куиза си разделят 150 лева. Емоциите са това, което привлича хората. Да изпиеш бира с приятели, да поприказваш за футбол в добра компания, да тестваш знанията си, да провериш дали си запомнил името на съдията, когото Стоичков покани на представянето на книгата си, да премериш сили с някои от хората, които си изкарват хляба със спортна журналистика. Това е смисълът на куизовете, а не да се прибереш вкъщи с 15 лева по-богат или изпил 1 чаша безплатно уиски. През последните 12 месеца бавно, но сигурно честотата на провеждане на куизове растеше. Освен в София, ги има във Варна и Бургас. Въпрос на време е да се появят и в другите големи градове. Лавината вече тръгна. Няма нужда от повече приказки - съберете си отбор и заповядайте на някой от следващите куизове в София. Има голяма опасност да ви хареса. „Генерация Z“ – с подкрепата на „Америка за България“", "date": "2020.01.04", "title": "Куизовете - новото столично забавление"}
{"url": "https://clubz.bg/92491-ne_e_imalo_vyzdushen_udar_do_bagdad_tvyrdqt_sasht", "text": "Предвожданата от САЩ международна коалиция, сражаваща се срещу теростичната групировка ДАЕШ (\"Ислямска държава\"), обяви, че не е нанасяла никакви въздушни удари в района на лагера Таджи, който се намира северно от иракската столица Багдад, съобщава \"Ройтерс\". Демонстранти се опитват да щурмуват посолството на САЩ в Ирак (ОБНОВЕНА) Иракските \"Сили за народна мобилизация\", която е обединение на шиитски паравоенни групировки, подкрепяни от Иран, по-рано днес обяви, че при въздушен удар срещу нейни бойци е бил засегнат медицински конвой. По-късно обаче в ново изявление \"Силите за народна мобилизация\" отхвърлиха информацията, че в района на Таджи е бил нанесен удар по медицински конвой.", "date": "2020.01.04", "title": "Не е имало въздушен удар до Багдад, твърдят САЩ"}
{"url": "https://clubz.bg/92495-izbqgvajte_zdravisvaneto_syvetva_direktoryt_na_nacionalniq_centyr_po_zarazni_bolesti", "text": "Хората си мият повече ръцете и ползват кърпички, внимават повече - затова и има 30% по-малко болни в сравнение със същия период от миналата година, съобщи проф. Тодор Кантарджиев в ефира на Нова ТВ днес. Без грип по празниците Кантарджиев е директорът на Националния център по заразни и паразитни болести. Епидемия започва, когато имунитетът на повечето е нисък, отбеляза той. Важно е да се пазим от усложнения. Очаква се епидемия да има във втората половина на януари, и пик на гриповите щамове през втората половина на февруари. Наскоро са открити два различни щама при деца на 4 и 12 години, допълни профусорът. Най-много болни в края на 2019-та е имало в южните части на страната - Ямбол, Хасково и Бургас. ", "date": "2020.01.04", "title": "Избягвайте здрависването, съветва директорът на Националния център по заразни болести"}
{"url": "https://clubz.bg/92499-horata_gledat_i_pekat_zelenchuci_ot_170_000_godini", "text": "Южноафрикански учени установиха, че овъглените парчета, открити в пепел на 170 000 години в местна пещера, са от печени кореноплодни зеленчуци, съобщи \"Ню сайънтист\". Откритието показва, че в автентичната палеодиета, е имало много печени зеленчуци, които са богати на въглехидрати, като съвременните картофи. Идея: ДДС за родните зеленчукопроизводители да плащат търговците Нейният екип открива през 2016 г. десетки овъглени парчета в слой пепел в пещерата Бордър. Такъв слой остава от огнищата на ранните хора. Изследвайки след това овъглените останки от стотици съвременни растения под микроскоп, учените успяват да определят, че парчетата въглени са ризоми - подземните стебла, на растение от рода Xypoxis. Семена от кореноплодни зеленчуци и други растения бяха намерени на обект на 800 000 години в Израел, но според Уодли това е най-ранното ясно доказателство за печенето им. Как да мием правилно зеленчуците Изобилието на парчета ризоми показват, че печените зеленчуци са били обичайни в храната, за разлика от разпространеното схващане, че ранните хора са яли много месо. Повечето версии на популярната палеодиета, за която се предполага, че имитира храната на предшествениците ни, препоръчват да се избягват картофите и зърнените храни. Представите ни какво са яли ранните хора може да са неправилни, защото останките от растения оцеляват по-трудно от животинските кости, а и специалистите рядко търсят точно такива следи.  Как да мием правилно зеленчуците", "date": "2020.01.04", "title": "Хората гледат и пекат зеленчуци от 170 000 години"}
{"url": "https://clubz.bg/92494-shefyt_na_oon_otnovo_prizova_za_nezabavno_spirane_na_ogynq_v_libiq", "text": "Генералният секретар на ООН Антониу Гутериш призова отново за незабавно спиране на огъня в Либия и връщане към преговорите на всички враждуващи страни, предаде Асошиейтед прес. Шефът на ООН предупреди чрез изявление на заместник-говорителя си, че \"всякаква чуждестранна подкрепа за враждуващите страни само ще задълбочи продължаващия конфликт и ще затрудни още повече усилията да бъде постигнато мирно и всеобхватно политическо решение\". Гърция, Израел и Кипър се обявиха против турска намеса в Либия Изказването на Гутериш последва даденото в четвъртък разрешение от турския парламент за разполагане на войски в Либия в подкрепа на международно признатото правителство в Триполи, което воюва със сили, верни на конкурентно на него правителство, което иска да превземе столицата, отбелязва Асошиейтед прес. Германски политици: След убийството на Солеймани има опасност от терор в Европа Заместник-говорителят на генералния секретар на ООН Фархан Хак отказа да даде оценка за съответствието с международното право на въздушния удар на САЩ по летището в Багдад, в резултат на който загина иранският генерал Касем Солеймани, предаде ТАСС. Преди това вчера генералният секретар Антониу Гутериш публикува изявление, в което лидерите във Вашингтон и Техеран бяха призовани да проявят максимална сдържаност. Гутериш също така изрази и \"сериозно безпокойство от повишаването на напрежението\". Германски политици: След убийството на Солеймани има опасност от терор в Европа", "date": "2020.01.04", "title": "Шефът на ООН отново призова за незабавно спиране на огъня в Либия"}
{"url": "https://clubz.bg/92498-s_premiera_e_dobre_no_nadolu_po_verigata_stava_trudno_tvyrdi_kmetyt_na_pernik", "text": "Януари и февруари ще са болезнени за перничани заради затягането на режима на водата, заяви кметът на града Станислав Димитров пред бТВ. Това обаче е нужно, за да се овладее кризата, подчерта той. Водата в Перник - с час по-малко от днес Нладимиров подчерта, че не трябва да \"влагаме политика в тази кризисна ситуация\", но е нужно в парламента да има дебат за проблемите на ВиК сектора. Красимир Велчев видя конспирация срещу ГЕРБ в казуса с водата на Перник Проблем на местното ВиК не е само старата инфраструктура, която ще бъде ремонтирана с 35-те млн. лв., които правителството отпусна спешно, но и липсата на кадри. На въпрос дали вярна на регионалната министърта Петя Аврамова той не отговори, но настоя, че става дума за това кой как реагира в дадената ситуация. Държавата отпусна още 30 милиона на Перник И похвали Бойко Борисов за реакцията: Красимир Велчев видя конспирация срещу ГЕРБ в казуса с водата на Перник Държавата отпусна още 30 милиона на Перник", "date": "2020.01.04", "title": "С премиера е добре, но надолу по веригата става трудно, твърди кметът на Перник"}
{"url": "https://clubz.bg/92502-iran_shte_nakaje_amerikancite_navsqkyde_v_obsega_ni_zaqviha_mestnite_islqmisti", "text": "Иран ще накаже американците за смъртта на генерал Касем Солеймани, навсякъде, където са в обсега на Ислямската република, заяви генерал Голамали Абухамза, високопоставен командир на Корпуса на гвардейците на ислямската революция, цитиран от агенция Тасним, предаде Ройтерс. Тръмп: Хванахме Солеймани на местопрестъплението Генералът, командващ силите на Революционната гвардия в провинция Керман, заяви, че Иран си запазва правото да отмъсти на САЩ за смъртта на Солеймани. Иранският върховен лидер: Ще отмъстим за смъртта на ген. Солеймани Подкрепяната от Иран регионална \"ос на съпротивата\" ще даде категоричен отговор на убийството на Солеймани, увери Мохамед Раад, лидер на парламентарната група на ливанското шиитско движение Хизбула, цитиран от телевизия Ал Маядин. САЩ \"направиха грешка\" с убийството на Солеймани и ще го разберат през идните дни, добави депутатът. Пентагонът към Иран: Играта се промени \"Оста на съпротивата\" са подкрепяни от Иран групи в Близкия изток, от Ливан до Йемен, които увеличиха военното влияние на Техеран в региона, припомня Ройтерс Иранският върховен лидер: Ще отмъстим за смъртта на ген. Солеймани Пентагонът към Иран: Играта се промени", "date": "2020.01.04", "title": "Иран ще накаже американците навсякъде в обсега ни, заявиха местните ислямисти"}
{"url": "https://clubz.bg/92487-no_pyk_ne_e_li_losha_i_gadnata_muza", "text": "Откриха продължение на \"Портокал с часовников механизъм\" \n\tМалко по-късно Хог седеше, разтреперан, в една обществена тоалетна. Наблюдаваше как се тресат нежните вътрешни меса на бедрата му. Над него дизелови влакове потегляха – на запад, защото Хог се намираше на гара „Падингтън“, докъдето беше стигнал пеша, минавайки покрай музея на Мадам Тюсо и Планетариума, после надолу по Еджуеър Роуд и тъй нататък. Беше пуснал едно пени, но яростта, която изкарваше сега, беше с много по-голям обем. В момента целият поетоненавистнически свят го зяпаше с лицето на д-р Уопъншо, но, разсъждаваше Хог, който във въображението си се беше изсрал върху това лице заслужено и обилно и в допълнение се беше изпикал върху му, докато светът се задоволява просто да ненавижда, д-р Уопъншо отива по-далеч: той съзнателно унищожава поета. Или поне се опитва да го унищожи. Той, Хог, всъщност оклеветява света. Светът е лош, но не колкото д-р Уопъншо. Но пък не е ли лоша и гадната Муза, която стиска, стиска даровете си, а след това – хоп! – вземе, че ги изсипе точно в най-неподходящо време? Въпросът е: какво е положението? Какво точно иска тя от него, по дяволите, как очаква да постъпи той? Хог вдъхна изключително болезненото и миризливо ухание на собствения си Аз такъв, какъвто беше преди много време, седнал в същата поза в работната си стая в крайморския си апартамент, чешещ голи, опърлени от електрическата печка крака и упорито изглаждащ поредния стих заедно с Музата в спокойна и напълно професионална връзка. Ако ѝ се заумилква отново (което означава повече да не я нарича „лошотия“ или „прихватничава“, както по същото онова време), ще поиска ли Музата му да се върне и отново да домува у него за постоянно? Защото всеки нов остър спазъм, като възникналия при кавгата преди малко, носи само вреда. Но разбира се, в онези дни, преди проклетата жена да го ожени за себе си и да го принуди да разпилее капитала си, за него беше напълно възможно да се държи като професионален поет (с други думи, да не припечелва нищо или да припечелва много малко). Сега трябваше да си изкарва заплатата. И дори, ако дарът му истински се върне при него, ще се наложи да го използва като, според общоприетата приказка, приятно хоби.  \"Младата невеста грабнала камшиците, потопила ги в пепеливата вода и започнала да го шиба с всички сили\"  Разбира се, успя да поспести нещичко. В хотела може да разчита на спалничка, храна и по някой и друг бакшиш. И понеже и без това си беше смъкнал панталона, можа веднага да провери колко е спестил. Все още държеше парите си в торбичката, завързана с ширит, стегнат около копчето на дюкяна на панталона. Не се доверяваше нито на банките, нито на колегите си в хотела.  В хотела ключовете не бяха никакви ключове, ами отваряха всяка врата. Веднъж влезе в спалничката си и завари там Джон Испанеца, с една ръка сграбчил негова риза, с друга – едно от ножчетата му за бръснене, а Хог помнеше много добре, че преди да излезе, беше заключил. Джон се захили неискрено и захвана да обяснява как заварил вратата отключена и влязъл да си поиска назаем едно ножче за бръснене, щото му били свършили неговите, и как в този момент го обхванало желание да се повъзхищава на ризите на Хог, които според него били от много добро качество. Хог не му повярва.  Както и да е, пазеше възелчето с парите си в панталона си. Възелчето от своя страна пазеше тестисите му, защото между временно наетите като келнери малтийци и кипърци имаше някои големи мръсници. Сега Хог измъкна от вързопчето свитъка банкноти от по пет лири и трескаво ги преброи. От груба драсканица на стената го гледаше без завист мъж; според изображението – явно голият бог на плодовитостта. Двайсет и пет рисунки на крилати лъвове ограждат доста глуповата млада Британия. Не е зле. Това прави сто двайсет и пет лири. А в джобовете на панталона – още близо трийсет сребърни шилинга, това пък – от оскъдните бакшиши.  Още не си беше направил труда да установи сумата от няколкото други бакшиша в чуждестранни банкноти. Динари, лирети, нови франкове, дойче марки и прочее, тях той къташе надиплени в паспорта си, който пък беше във вътрешния джоб на якето му, в момента – увисено на закачалката на вратата.  Нужно е, беше научил, всеки от служителите на хотела много да пази паспорта си поради кражбите и незаконната търговия с паспорти, вихреща се сред физическите работници – тъмнокожи, измет от островите, същества с неясен етнически произход, лукави, злобни, безскрупулни. Въпреки новосъздалото се презряно положение на Великобритания по света, британският паспорт продължава да се цени.  Така, установихме положението. Достатъчно сухо, за да си купи време за писане; да напише наистина изпипан секстет или някакво повтарящо се звънтящо канто, стига Музата да пожелае да помогне. Той подпръцна. Не ти се подигравам, отправи уверение към Музата, в случай че тя се намира някъде наоколо; нито го правя като насмешка или от съклет; просто – напълно законно се облекчавам в аванс. Вече се усещаше по-спокоен.  \"Три възрастни жени разпарчетосваха контрольора\" Разбиращо огледа рисунките по стените и по вратата. Даде си сметка, че някои от тях могат да минат за произведения на изкуството, доколкото очевидно са опити за пречистване на мощна емоция чрез стилизирана форма. До рисунките имаше необуздани надписи, призиви за срещи на известни места, макар и, ако се съди по датите – с доста голяма давност; хвалби, прекалено крайни, за да се осъществят, сбито изразени пожелания към сексуални партньори, прекалено крайни, за да са реалистични. Секс. Добре де, самият Хог се беше опитал, следвайки рехабилитационния модел, наложен му от доктор, сега гадняр, Уопъншо, да се пробва в сексуални упражнения като всички останали, но не постигна особено голям успех.  Откъдето и да го гледаш, в наше време човек трябва наистина да е млад, за да прави секс както си му е редът: това му беше обяснено недвусмислено от онези младички италиански камериерки и прочее, с които се беше срещал; обясняваха му го и някои от поп артистите, с които, пак по кретенските препоръки на Уопъншо, неохотно се беше опитал да се сношава. Е, това е положението... Трябва да престане да повтаря тази фраза през цялото време.  На стените имаше изписани и стихчета, повечето от които – като ония произведения на Вяра Силна – оформени като проза. Всички те бяха традиционни стихчета, предимно на клозетни теми, но някак си му додража, когато установи, че стихът продължава да зачита своите гномични или мнемонични свойства. Тоест продължава съществуването си сред обикновените хора. Хог не можеше да си представи гадняра Уопъншо да пише или да рисува нещо в тоалетна. Забеляза на стената до дясната си ръка приятно незапълнено местенце.  Не му беше нужна Муза, за да увековечи хрумването си: извади химикалката си и написа:  „Когато смъкнал си гащета и дрискаш или чеп държиш, лице те гледа от клозета – на Уопъншо лицето, виж!“ Сто на сто някой ще наизусти това стихче и ще го възпроизведе или в метрото, или другаде и несъвършената памет може да замъгли рязката елегантност на адреса, но няма да забрави напълно името и ще го повтори в някаква аломорфна форма, в някакъв друг вариант. Ендърби Народния певец. Ендърби, не Хог Свинчото. И Уопъншо ще се сдобие с истинско безсмъртие. Сега Хогърби усети глад.  Запаса се, дръпна веригата, нахлузи си сакото и излезе. Кимна любезно на чистача, който четеше „Ивнинг Стандард“ до стъклената си кабинка, и се изкачи. Излезе от гарата и в една странична улица попадна на успокоително мръсна дупка, натъпкана със сърбащи мъже. Знаеше точно какво му се яде: нещо, което истински да разбунтува стомаха му. На очилатия мъж зад бара, който изсмукваше храна от зъбите си, поръча чаша много силен чай, яйца и тлъст бекон, после изкачи стъпалата до вратата. Нека си разстрои стомаха, това му е целта, това ще му даде да се разбере на оня гадняр Уопъншо. \n\t  \"Младата невеста грабнала камшиците, потопила ги в пепеливата вода и започнала да го шиба с всички сили\"  \"Три възрастни жени разпарчетосваха контрольора\"", "date": "2020.01.04", "title": "Но пък не е ли лоша и гадната Муза"}
