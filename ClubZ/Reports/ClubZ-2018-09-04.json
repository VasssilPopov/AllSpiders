{"url": "http://clubz.bg/72731-opasna_bakteriq_po_bolnici_v_cql_svqt", "text": "Специалисти от университета в Мелбърн открили три вариации на мултирезистентната бактерия в проби от 10 държави, включително в щамове от Европа, с които не може да се води борба с нито едно от пуснатите на пазара лекарства. \"Започнахме с проби в Австралия, а след това с помощта на други проби придобихме глобална представа и установихме, че бактерията се е разпространила в редица страни в целия свят\", заяви експертът по микробиологична диагностика Бен Хоудън от института \"Дохърти\" към университета в Мелбърн. Бактерията Staphylococcus epidermidis нормално присъства по кожата на хората. Резистентната към антибиотиците разновидност на St. epidermidis най-често засяга възрастните хора, чиято имунна система е отслабена, или пациенти с импланти, като катетри и ставни протези. Бактерията е близка до резистентния към антибиотика метицилин златист стафилокок.  Екипът на Хоудън изследвал стотици проби от St. epidermidis от 78 болници в целия свят. Било констатирано, че някои щамове на бактерията модифицирали своята ДНК, предизвиквайки резистентност към често използвана в болниците комбинация от два антибиотика. \"Тъй като тези антибиотици не са свързани, не се очакваше мутацията да има подобен едновременен ефект върху тях\", поясни Джийн Лий от екипа. Според учените, въпросната мултирезистентна бактерия се разпространява бързо вследствие на значимата употреба на антибиотици в интензивните отделения в болниците. Резултатите от изследването са публикувани в Nature Microbiology. ", "date": "2018.09.04", "title": "Опасна бактерия по  болници в цял свят"}
{"url": "http://clubz.bg/72721-trymp_tlaska_germaniq_kym_rusiq_i_kitaj_preduprejdava_veteran_na_germanskata_diplomaciq", "text": "Колкото по-дълго Доналд Тръмп е американски президент, толкова по-голяма е вероятността антиамерикански сили да вземат връх в Германия и да я хвърлят в прегръдките на Русия и Китай, предупреждава ветеран на германската дипломация в интервю за Ройтерс днес. Ройтерс припомня, че Тръмп изтегли САЩ от Парижкото споразумение за климата и от ядрената сделка с Иран и заплаши да оттегли страната си от Световната търговска организация. Той неколкократно нападна Германия заради външнотърговския й излишък и недостатъчните според него отбранителни разходи, разочаровайки страна, която дълго беше виждала в Америка своя най-близък съюзник извън Европа и опора на своята сигурност и отбрана. Изследване на центъра за проучване на общественото мнение \"Пю\" миналата година показа, че само 35 процента от германците имат благоприятно мнение за Съединените щати на Тръмп. Според друго изследване, на фондация \"Кьорбер\", германците виждат Тръмп като по-голям външнополитически проблем от авторитарните лидери в Северна Корея, Русия и Турция. На този фон някои германски политици призовават правителството да търси по-близки връзки с Москва и с Пекин - две авторитарни сили, чиито ценности се различават от либералната демокрация, изградена от Германия през седемте десетилетия, които с американска помощ я вдигнаха от пепелищата на Втората световна война. Канцлерката Ангела Меркел, силна привърженичка на близките отношения със САЩ, се противопоставя на тези призиви. Ишингер изразява особена загриженост за това, че Тръмп използва санкциите като оръдие на външната политика и заплашва да накаже германски и други фирми, включени в съвместния с Русия проект за газопровод \"Северен поток\"- 2. Ишингер похвали Меркел за това, че е формулирала необходимостта Германия да стане по-независима, но каза и че е край време думите й да се превърнат в дела.", "date": "2018.09.04", "title": "Тръмп тласка Германия към Русия и Китай, предупреждава ветеран на германската дипломация"}
{"url": "http://clubz.bg/72723-23_m_do_udara_15_sek_za_reakciq_podskok_ot_bordyura_i_avtobus_v_dereto", "text": "След първата загуба на контрол автобусът с туристи край Своге е минал само 23 м до първото си съприкосновение - с един от автомобилите в насрещното. Това при 53 км/ч означава скромните   за реакция на шофьора Григор Григоров. През това време вода е минавала на поне 3 места през пътното платно, тъй като дренаж на практика на това място няма. Адекватна вертикална и хоризонтална маркировка - предупреждение за остър завой и свястна осева линия, също е липсвала, а твърде приближената мантинела вкарва водачите в насрещното платно. За финал малкият бордюр е подействал като трамплин за смъртоносния скок в дерето. Това са в общи линии изводите, изнесени днес в т. нар. предварителен доклад за трагедията убила 17 души, подготвен от неправителствения Институт за пътна безопасност. (ИПБ). Институтът, базирайки се само на собствени изследвания и замервания, плюс медийни публикации и  в доклада си и те до един са отрицателни за всички по веригата на стопани, изпълнители, приемащи пътя и контролиращи безопасността на движението. Оттам специално подчертаха, че засега  . Причината е комплексна, заключават оттам. Ето накратко изводите: , но пък има измислена... табела, която имала само художествена стойност - защото  Напротив - тя само разсейва водачите, докато опитват да я разгадаят, смята Русинова. Дори  не отговаря на стандартите - те са на  Интересни са изводите на ИПБ за двата финални компонента, с които се сблъсква автобусът: т. нар. еластична преграда (  който дори с просто око се вижда къде е деформиран и обрушен от контакта с Ман-а Без да се говори за качествата на самата мантинела (за което от института не са получили данни), тя по нормативна база трябва да отстои  . Тази  , като на места  , сочат данните на независимите изследователи. Това естествено  . В тази ситуация се добавя и това, че   защото боята й е изтрита. Тротоарът, който е положен от общината, би трябвало  , което според изследващите го превръща в смъртоносен трамплин. На горната снимка личи и още нещо - след ПТП-то , които не се знае откъде са се появили. Най-вероятно това има връзка с установеното от изследователите отсъствие на дренаж на пътя. Както и със свидетелския разказ, който Клуб Z описа - че на мястото заради пороя се е леела кална река от вода и малки камъчета, която шофьорът не е могъл да предвиди, навлизайки от правата в завоя. Свидетел: Течеше 10 см кална река от вода и камъни - тя е поднесла автобуса От ИПБ още не са правили замервания на хоризонталната и вертикална наклон, но смятат, че геометрията е изменена неправомерно след ремонта, започнал през 2012 г. За финал Богдан Милчев - шеф на института, напомни: Той отявлено подкрепи идеята на правителството да има една институция, която да координира пътната безопасност.", "date": "2018.09.04", "title": "23 м до удара, 1,5 сек. за реакция... Подскок от бордюра и автобус в дерето "}
{"url": "http://clubz.bg/72733-qponski_ucheni_shte_testvat%C2%A0mini_kosmicheski%C2%A0asansor", "text": "Японски специалисти, които работят над създаването на космически асансьор, скоро ще тестват негова миниатюрна версия, предаде Франс прес. Учени от университета Шизуока се надяват да преместят кутия, дълга 6 см, широка 3 см и висока също 3 см, по 10-метров кабел, обтегнат между два малки спътника в космоса. Канадци правят 20-километров космически асансьор Ракета \"Н-2В\", пренасяща материала, трябва да бъде изстреляна на 11 септември от космодрума на остров Танегашима.  Преместването ще бъде проследено с камери, инсталирани на двата спътника.  Виждането за космически асансьор, който изминава хиляди километри по кабел до станция в геостационарна орбита, датира от 19-и век и принадлежи на основателя на съветската астронавтика Константин Циолковски. Идеята му хрумнала през 1895 г., след като видял Айфеловата кула в Париж.", "date": "2018.09.04", "title": "Японски учени ще тестват мини космически асансьор"}
{"url": "http://clubz.bg/72725-bez_iznenadi_zabranata_za_cigari_na_zakrito_ostava", "text": "Забраната за тютюнопушене на закрити обществени места остава в сила - очаквано. Провените в Закона за здравето на депутатите от НФСБ на вицепремиера Валери Симеонов бяха отхвърлени с шарено мнозинство и солидна доза \"въздържали се\" депутати в първия пленарен ден за есенния политически сезон. 25 избраници изразиха подкрепа, 65 бяха против, а 45 отказаха да вземат отношение. Решението идва ден, след като Симеонов и НФСБ поставиха условие да бъде спрян \"законодателния бойкот\" на предложенията им. Въпросният \"бойкот\", според партията на вицепремиера, се организира от коалиционните му партньори и в \"Обединени патриоти\", и от ГЕРБ.  НФСБ остава под условие: ако има диалог - има коалиция. Ако не - няма смисъл Предложенията на НФСБ предвиждаха хотелите, заведенията, корабите, летищата и стадионите да имат разрешение за обособяване на зони за пушачи - тоест да се върне стария режим за пушене, който бе заменен с тотална забрана на тютюневия дим, въведена от ГЕРБ на 1 юни 2012 г. Условието беше зоните да не заемат повече от 50% от търговските площи. Разписаните предложения включваха и двойно увеличаване на глобите при констатирани нарушения на забраната за тютюнопушене. Контрира го социалистката Валентина Найденова:  Шефката на комисията по здравеопазване в НС Даниела Дариткова (ГЕРБ) обяви, че неспазването на забраната за тютюнопушене не е основателен мотив за промяна в закона, а по-скоро налага извода, че контролът трябва да бъде засилен. В същото време за обществено обсъждане е пуснат друг законопроект за промяна в Закона за здравето. Той е на ресорното министерство и в него се настоява за точно обратното на идеите на Симеонов и НФСБ. А именно - още по-строги правила против тютюневия дим на закрито, нова дефиниция що е то \"закрито помещение\", завишени санкции при нарушения на забраната и спиране и на пушенето на \"водна лула\" - тоест на наргилета, в които няма тютюн.  Забраняват наргилето на закрито Забраняват наргилето на закрито", "date": "2018.09.04", "title": "Без изненади: забраната за цигари на закрито остава"}
{"url": "http://clubz.bg/72727-krajnata_desnica_e_vtora_politicheska_sila_v_germaniq", "text": "Крайнодясната, антиевропейска и популистка партия Алтернатива за Германия стана втора политическа сила във ФРГ, измествайки социалдемократите. Това сочи актуалното политическо изследване на авторитетния социологически институт “Инса”, направено по поръчка на в. “Билд” и оповестено днес. Анкетата е направена между  31 август и 3 септември. Германската социалдемократическа партия (ГСДП), коята доскоро беше втората политическа сила в страната, в момента се ползва с едва 16 на сто одобрение, което е най-лошият резултат в съвременната история на партията. Алтернатива за Германия ги изпреварва с един процентен пункт при 17 на сто одобрение. Така той намекна, че социалдемократите трудно ще си върнат втората позиция като политическа сила в страната.  \"Алтернатива за Германия\" отряза амбициите на Банън за партньорство Според проучването 28,5 на сто подкрепят консервативния блок на Християндемократическия съюз (ХДС) на Ангела Меркел и на баварския Християнсоциален съюз (ХСС), които винаги са заедно на избори, в управление и в опозиция. Това означава, че ако изборите биха били сега, управляващата в момента широка коалиция между ХДС/ХСС и социалдемократите би събрала общо 44,5 на сто от гласовете. При това положение те губят мнозинство в парламента и не биха могли да управляват. Екопартията \"Съюз 90/Зелени\" е с подкрепа от 13,5 на сто, крайната левица \"Ди Линке\" - с 10 на сто, либералите от Свободната демократическа партия – с 9,5 на сто. Така при избори сега единственото възможно управление е коалиция  между ХДС/ХСС, зелените и либералите при общо 51,5 на сто подкрепа. До следващите парламентарни избори в Германия обаче има още три години. Достатъчно време лидерите на демократичните партии да осъзнаят отговорността си, за да не допуснат крайната десница във властта. Дори да се запази сегашната тенденция \"Алтернатива за Германия\" да печели популярност, едва ли би имало политическа сила, която да се коалира с нея. Остава трудният, но и по-добър вариант за управленска коалиция от поне три политически сили.", "date": "2018.09.04", "title": "Крайната десница e втора политическа сила в Германия"}
{"url": "http://clubz.bg/72732-amazon_veche_struva_1_trilion_dolara", "text": "Онлайн-гигантът Amazon струва над 1 трилион долара, след като днес анализатор на Стандарт енд Пуърс оцени, че пазарната капитализация на компанията е минала тази граница, съобщи СиЕнЕн. Така интернет-магазинът става втората американска компания над тази бариера - след Apple. Двете компании доскоро се състезаваха коя първа ще мине бариерата. В момента те представляват 8% от стойността на първите 500 на борсата. Основателят на Amazon иска човешка колония на Луната В началото на годината Amazon беше на стойност едва 580 милиарда долара. Във втората четвърт на годината обаче приходите им нарастнаха десетки пъти спрямо същия период за 2017 г. Основна причина според анализаторите е клауд услугите, които компанията започна да предлага още преди години, и приходите от абонаментите към Prime, комбинираща бърза доставка на стоки и стрийминг на музика и видео, ллюс други бонуси към услугите, които гигантът предлага. Сериозно ли, Amazon? Зад Amazon са Google и Microsoft, които са близо до 900 милиона, по-назад е половинмилиардната социална мрежа Facebook, чийто растеж обаче замръзна след поредицата скандали. Напоследък компанията е критикувана от президента на САЩ Доналд Тръмп, който смята за проблемен ефекта върху американската поща и другите доставчици на стоки, и твърди, че укриват данъци. Половината пари, които американците харчат онлайн, минават през Amazon. Amazon e най-скъпият бранд в света с оценка за $150.8 млрд. Компанията е създадена преди 24 години от Джеф Безос, първоначално под името \"Cadabra\". Първоначално онлайн-магазинът продава само книги, но по-късно започва да предлага музика и видео, а след това и всякакви други стоки. През 2000 г минава близо до банкрута, но се възстановява бързо. Днес за компанията работят над 560 хил. души. Сериозно ли, Amazon? Amazon e най-скъпият бранд в света с оценка за $150.8 млрд.", "date": "2018.09.04", "title": "Amazon вече струва 1 трилион долара"}
{"url": "http://clubz.bg/72724-grajdani_probvaha_da_arestuvat_zam_ministyr", "text": "Десетина граждани нахлуха днес в Министерството на транспорта, информационните технологии и съобщенията, за да \"арестуват\" заместник-министъра Ангел Попов. Но полицаи осуетиха гражданския арест. Към 14.30 часа група от десетина души се опита да влезе в сградата на министерството и да извърши граждански арест на заместник-министър Ангел Попов, съобщи БНР. За момента не е ясна причината за действията на хората. Част от тях са привърженици на Николай Колев-Босия, който прекрати над 80-дневната си гладна стачка, след като министърът на транспорта Ивайло Московски подаде оставка миналата седмица. Босия обяви, че спира гладната стачка Част от гневните граждани са били отведени от полицията.", "date": "2018.09.04", "title": "Граждани пробваха да \"арестуват\" зам.-министър "}
{"url": "http://clubz.bg/72730-utre_slagat_nov_asfalt_na_onq_uchastyk_do_svoge", "text": "От утре, 5 септември, започва преасфалтирането на пътния участък край Своге, където на 25 август при автобусна катастрофа загинаха 17 души, става ясно от съобщение на Агенция \"Пътна инфраструктура\" (АПИ). Започна ремонтът на \"черния\" път към Своге Днес продължава фрезоването на пътната настилка и почистването на трасето в участъка от второкласния път, което е част от подготовката за предстоящите асфалтови работи. Новият асфалт ще се полага в участък от 470 метра преди пътния инцидент до моста над река Лесковдолска. В Своге протестите няма да спрат, искат сигурни пътища Дейностите се извършват без спиране на движението в една лента. Необходимо е шофьорите да карат внимателно и със съобразена скорост заради строителните работи, напомнят от АПИ. След като приключи фрезоването на 5 септември, ще започне преасфалтирането и движението по пътя Своге - София ще бъде спряно. Обходните маршрути за леките автомобили са второкласния път София - Монтана и след това по третокласния пътСвоге - Искрец - Бучин проход, е посочено в съобщението на АПИ. Пътят през проход \"Петрохан\", на територията на Софийска област, също е в ремонт и в този участък шофьорите трябва да карат с по-ниска скорост и да спазват стриктно пътната сигнализация, посочват от АПИ. 23 м до удара, 1,5 сек. за реакция... Подскок от бордюра и автобус в дерето  Камионите и автобусите, идващи от Видин по главния път Е-79 и пътуващи към Своге, за да не влизат в Искърското дефиле ще бъдат отклонявани при Ребърково в посока Ботевград. Леките автомобили и локалният трафик, пътуващ от София към Своге, ще могат да преминават по второкласния път в двете посоки до отклонението за село Редина. След катастрофата, от Министерството на регионалното развитие и благоустройството посочиха, че асфалтът е бил некачествен. Нанков: В асфалта край Своге е използван недопустим материал В Своге протестите няма да спрат, искат сигурни пътища 23 м до удара, 1,5 сек. за реакция... Подскок от бордюра и автобус в дерето  Нанков: В асфалта край Своге е използван недопустим материал", "date": "2018.09.04", "title": "Утре слагат нов асфалт на \"оня\" участък до Своге"}
{"url": "http://clubz.bg/72719-hvanaha_kradec_na_tabeli_po_obqva_v_neta", "text": "Полицията разкри кражба на табели от град Чипровци чак след като крадецът ги пусна в сайт за онлайн продажби. Така полицаите в Монтана записаха едно разкрито престъпление. Кражбата била извършена между 15 и 30 юли т.г., когато от различни улици в балканския град изчезнали 44 табели с имената на улиците и с конкретни адреси. И почти целият Чипровци останал без никакво обозначение на отделните улици в навечерието на честването на 330-годишнината от Чипровското въстание. За гостите на града станало невъзможно да намерят конкретен адрес и дадена улица в Чипровци, тъй като улиците станали анонимни. КАТ окончателно \"фалира\" откъм табели Крадецът се оказал 16-годишен тинейджър от Монтана, който прекарвал лятото при роднини в Чипровци. Той обявил цени от 25-35 лева на една табела и адрес в промишлената зона на град Монтана. Там бил открит от полицията заедно с всички табели, иззети и върнати на общината в Чипровци. Тийнейджърът е предаден на Районната прокуратура в Монтана за повдигане на обвинение, уточниха от полицията в града.", "date": "2018.09.04", "title": "Хванаха крадец на табели по обява в нета"}
{"url": "http://clubz.bg/72726-i_turciq_zapochva_sondaji_za_neft_i_gaz_kraj_kipyrskiq_brqg", "text": "Турция смята да започне сондажи в Източното Средиземноморие, като за целта е осигурена и платформа, съобщи външният министър Мевлют Чавушоглу, цитиран от \"Хюриет\". САЩ пратиха военна флота край Кипър заради ExxonMobil На пресконференция в Кипър заедно с външния министър на Севернокипърската турска република Кудрет Йозерсай, първият дипломат на Турция заяви, че непризнатата от международната общност \"държава\" в северната част на острова има териториални води и континентален шелф, за които Анкара ще предприеме мерки за защитата им. Министърът на външните работи на Турция също така спомена, че Турция е предотвратила някои сондажи по-рано в района. Все повече и повече газ във водите на Кипър Чавушоглу добави, че ще се срещне с гръцкия външен министър Никос Кодзиас на 4 септември в турската провинция Измир, за да обсъдят кипърския въпрос. По думите му, ако кипърските гърци продължат да предприемат \"едностранни стъпки\", Турция ще започне сондажни дейности.. - в съответствие с предоставения на Turkish Petroleum лиценз. Остров Кипър е разделен от 1974 г. насам. След преговори, продължили години наред, (пред)последният опит за обединение през 2017 г. приключи с неуспех. Още през 2015 г. италианската енергийна група ENI съобщи за открито голямо находище в египетския проект \"Зохр\", най-голямото, откривано някога в Средиземно море със залежи от 30 трилиона кубически фута газ (1 куб. м е равен на 35.31466672 куб. фута). \"Калипсо\" във водите на Кипър е на около 80 км от него. Кипър е близо до две огромни газови находища в Левантийския басейн – \"Левиатан\" на Израел и египетския \"Зохр\". В кипърското находище \"Афродита\" има още 128 милиарда кубични метра, а очакванията са за още залежи във водите на Кипър. Идеята да се построи газопровод, който да свърже газовите находища на Израел и Кипър с Гърция и евентуално да продължи до бреговете на Италия. Планираната тръба с дължина 2000 км и около 6 милиарда евро стойност е проект, горещо подкрепян от Европейската комисия, тъй като ще намали зависимостта от руски прирорен газ.  Все повече и повече газ във водите на Кипър", "date": "2018.09.04", "title": "И Турция започва сондажи за нефт и газ край кипърския бряг"}
{"url": "http://clubz.bg/72708-zastroqvaneto_na_silistar_na_syd", "text": "След министър-председателя Бойко Борисов, областният управител на Бургас Вълчо Чолаков и прокуратурата, с казуса с евентуалното застрояване на Силистар ще се занимае и съдът.  Общинските съветници от БСП в Царево, начело с Живко Жеков са сезирали Административния съд в Бургас с искане решението на местния парламент, с което се допуска изработване на проект за подробен устройствен план, с който на практика ще се разреши строителството на вилно селище върху 22 дк в защитената местност, да бъде отменено. Мотивите са няколко - липса на правно основание, позоваване на текстове от законите, които не съотвестват на материята, както и фактът, че \"Силистар\" е защитена местност в територията на защитения парк \"Странджа\" и част от НАТУРА 2000. Както е известно, набързо, насред летния сезон, по желание на собственика на земята около красивия плаж общинският съвет в Царево взе решение, с което на практика се допуска изработване на Подробен устройствен план (ПУП), с който ще се застрои местността. Кметът Георги Лапчев мотивира решението с дългогодишния спор за пътя, който отвежда до плажа. Инвеститорът щял да \"учреди\" право на преминаване.  Ще се строи ли край Силистар? Кметът на Царево не знае От левицата обаче оспорват едно по едно правните основания, с които е мотивирано решението на местните парламентаристи. Така например има \"несъществуващи и неприложими за конкретния процесен случай \"правни основания\", а именно - такива, отнасящи се до изменения на влязъл в сила ПУП, а същевременно в самото си решение разрешава нещо съвсем друго - изработването на проект за ПУП, а не изменение на влязъл в сила ПУП\". Също така \"липсва каквато и да е яснота и информация, както в обжалваното решение, така и в заданието, относно т. нар. \"общински нужди\", сочено като едно от \"правните основания\" за издаването на обжалваното решение, които трябва да бъдат задоволени. Едно от \"правните основания\" за издаването решението, се отнася до обекти, които са собственост на държавата, на общините или на експлоатационните дружества, а в конкретния процесен случай се касае за обект, който е собственост на обикновено търговско дружество, тоест обект, който не е собственост нито на държавата, нито на общината, нито на експлоатационните дружества, се посочва още в мотивите на общинарите от БСП да атакуват това решение. Чл. 193, ал. 1 от ЗУТ,  посочен като едно от правните основания пък се отнася до съвсем друга правна хипотеза – учредяване на правото на прокарване на отклонения от общи мрежи и съоръжения на техническата инфраструктура, а не до  право на преминаване, както неоснователно се твърди в обжалваното решение. Бургаските прокурори се самосезираха за бетон на Силистар Те оспорват факта и че не е придружено  .  И още: Жалбоподателите проследяват и историята на местността: През 1998 г. за защитена местност \"Силистар\" (а също и за защитена местност \"Устие на река Велека\") има утвърден план за управление – пилотен, т.е. първи в цялата страна. Планът за управление на защитена местност устието на река Велека, защитена местност \"Силистар\" е одобрен от екомионистерството и продължава да действа и понастоящем. Ясно е, че съгласно този план също не се допуска строителство от типа, посочен в обжалваното решение (строителство на вилни сгради).  (който обаче не действа, защото трябва да бъде приведен в съответствие с българското и европейското законодателство и порокът му беше липсата на екологична оценка),  По заръка на Борисов казусът \"Силистар\" отива към съда - или в прокуратурата Както е известно в миналото имотът се е използвал като селскостопански двор, след което дълги години е имал статут на земеделска земя до момента, в който се превръща в част от защитена местност \"Силистар\", част от Природен парк \"Странджа\". Същата кадастрална карта използва тази сутрин пред бТВ и Лапчев. Това е любопитно предвид наскорошния казус с плажа на Аспарухово, Варна. След като стана ясно, че плажът, за който в момента има планове за заличаване и превръщането му в рибарско селище, е изчезнал от кадастъра, където е бил нанесен като плаж, от Министерство на регионалното развитие и благоустройството посочиха, че кадастралните карти нямат правна сила. Царево прие да се строи в защитена местност Силистар Самият Лапчев призна още днес, че казусът с пътя няма как да бъде разрешен с общинското решение, защото на място има още един частен имот, опиращ в плажа. Той обаче не се води \"урбанизирана\", а земеделска територия и за да се промени нещо там, то не може да стане само с ПУП, трябва да има и ОУП. ОУП на Царево в момента е в процес на изработка като по него има редица критики, в това число липсата на екооценки. Както и че дюните на екоплаж Корал са предвидени за застрояване. Бургаските прокурори се самосезираха за бетон на Силистар По заръка на Борисов казусът \"Силистар\" отива към съда - или в прокуратурата Царево прие да се строи в защитена местност Силистар", "date": "2018.09.04", "title": "Застрояването на Силистар - на съд"}
{"url": "http://clubz.bg/72728-versiq_nikolaj_nankov_moje_i_da_ostane_ministyr", "text": "Един от тримата подали оставки министри - на регионалното развитие и благоустройството Николай Нанков, може и да остане на поста си. Тази версия циркулира от няколко дни - тоест, че неговата оставка няма да бъде внесена в Народното събрание за гласуване от премиера Бойко Борисов.   Караянчева: Тримата министри са професионалисти - няма да бъдат изгубени Първо водачът на депутатите от ГЕРБ Цветан Цветанов потвърди сутринта, че в партията има \"спонтанна подкрепа\" за министър Нанков и начина му на работа от близо половината кметове на ГЕРБ по места. Такава има и сред народните представители от управляващата партия. По-късно в кулоарите на Народното събрание Цветанов пък използва условно наклонение, попитан за бъдещите министерски рокади:  Въпросът какво ще бъде внесено за гласуване от премиера ще се решава на ново заседание на коалиционния съвет на ГЕРБ и \"Обединени патриоти\" идния понеделник. В момента Борисов е на посешение в Израел. По дуите на Цветанов на сбирката, която се проведе снощи, не е ставало дума за разместване на министерски ресори, каквито слухове също циркулират.  Оставките на транспортния министър Ивайло Московски и на вътрешния министър Валентин Радев, също подадени заради катастрофата край Своге, не се очаква да бъдат ревизирани. Дали ще има и други сменени обаче - няма потвърждение, въпреки е в събота Борисов лично намекна, че има претенции към работата и на други кадри в екипа си.  Николай Нанков: Кърпежът на дупки трябва да спре В защита конкретно на министър Нанков днес се изказа и депутатът от \"Обединени патриоти\" - в частност от ВМРО Искрен Веселинов. Той е председател на комисията по регионална политика в Народното събрание и по думите  Щели да пострадат и въвеждането на тол системата, и реализацията на проектите от водния цикъл в общините. Позицията на ВМРО като цяло е по-мека от тази на НФСБ, които заявиха, че ще гласуват \"против\" и трите подадени оставки.  Хората на вицепремиера Красимир Каракачанов обаче също нарекоха подхода с оставките заради Своге, особено преди да е приключило разследването на причините за трагедията, е погрешен.  От \"Обединени патриоти\" единствено лидерът на \"Атака\" Волен Сидеров към момента декларира подкрепа за поисканите от Борисов оставки на тримата министри.  Ако наистина се стигне до \"спасяването\" на министър Нанков, то това ще е третата поред подадена и оттеглена оставка в третото правителство на Бойко Борисов. Първият случай бе с министърката на енергетиката Теменужка Петкова. Да тръгна да се оттегля от поста си заради познанството си с Гинка Върбакова - кандидат-купувач на \"ЧЕЗ-България\" чрез \"Инерком\" и разрадилия се скандал. Тази оставка не бе гласувана.  След това Бойко Борисов поиска смяната на социалния министър Бисер Петков  - заради продължилите дълго протести на майките на деца с увреждания. Самите майки обаче казапа, че не искат тази оставка и тя няма да реши нищо. В резултат Борисов, който по това време беше на посещение в Турция, \"отмени\" министерската рокада.  Николай Нанков: Кърпежът на дупки трябва да спре", "date": "2018.09.04", "title": "Версия: Николай Нанков може и да остане министър"}
{"url": "http://clubz.bg/72713-dokoga_katilina_shte_zloupotrebqvash_s_nasheto_tyrpenie", "text": "От една страна, ако на един премиер парламентът не му приема предложенията за смяна на министри... Има си правила на играта. Подава СВОЯТА оставка. Защото очевидно не контролира властта, не може да провежда политика и сам се превръща в заплаха за стабилността. От друга страна, е забавно и поучително да наблюдаваш как - против волята и амбициите си, по принуда - Цветанов се превръща в пазител на републиканските принципи. Същински Цицерон, който едновременно обслужва Гней Помпей Велики, но и брани Републиката, която Помпей неуморно руши. Радан Кънев: Да видим дали Бойко ще клекне пред наглото хазартно лоби Но - отвъд историческите закачки - виждаме само едно: че държавата ни е в хаос и сериозна опасност, зависима от капризите на шепа суетни бандити. И единственият уместен въпрос е:", "date": "2018.09.04", "title": "Докога, Катилина, ще злоупотребяваш с нашето търпение"}
{"url": "http://clubz.bg/72716-dylgovete_na_levski_sa_183_miliona_do_kraq_na_2017_a", "text": "Дълговете на \"Левски\" в края на 2017 г. възлизат на 18,3 милиона лева, но се работи за тяхното обезпечаване и намаляване, заяви изпълнителният директор на \"сините\" Красимир Иванов след общото събрание на акционерите на клуба. \"Левски\" с дело заради стадиона и два запора за хиляди левове На сбирката основно са обсъдени финансови въпроси. Величието Кирил Ивков е оттеглил оставката си и остава в надзорния съвет. Иванов обяви като   информацията, че до четвъртък, когато затваря трансферният прозорец в България, \"Левски\" ще привлече националът на Кот д'Ивоар и бивш играч на \"Монако\", \"Евертън\", ЦСКА (Москва), \"Спортинг\" (Хихон) и т.н. Ласина Траоре. \"Левски\" е на загуба с 860 хиляди лева за 2017 г. Приходите възлизат на 10 милиона лева. На предложение на акционер за връщане на Наско Сираков и Станимир Стоилов, Спас Русев заяви, че треньорът е поискал заплата от 60 000 евро. Собственикът е дал съгласие, но до стискане на ръцете не се е стигнало.  УЕФА наказа \"Левски\" с два мача без публика и глоба Според него на \"Герена\" ще дойде само още един нов - пристигналият снощи за преговори и медицински преглед португалски халф Нуно Рейш. Ето какво каза босът по основните теми, повдигнати от репортери на стадион \"Георги Аспарухов\". \"Темата за спортния директор не е обект за решаване от общото събрание на клуба. Темата се обсъжда постоянно. Особено сега, когато нашият клуб е на първо място в първенството, въпросът е още по-актуален от гледна точка на това, че всички искат да го запазим. Много мнения бяха изказани по темата, ние продължаваме да работим по нея. Надявам се скоро да имаме решение. Колко близо сме? Нито много близо, нито много далеч, не е пареща тема. Надявам се до края на годината да имаме ясен отговор какво ще се случи. В момента не водим конкретни преговори с никого.\" \"Старши треньорът няколко пъти каза, че имаме нужда от подсилване на няколко позиции. Опитваме се до четвъртък, когато затваря трансферният прозорец, да направим каквото можем. Повечето имена, които излизат в пространството, са спекулация, може би и заради вдигане на цената на дадени състезатели. Ласина Траоре е пълна спекулация. Коментираме футболисти, само когато сме подписали с тях. Воденето на преговори още нищо не означава. Португалецът   се надявам да подпише, ако всичко е точно в преговорите. Други не предвиждае да привлечем. Няма да преотстпъпваме наши футболисти. За нашите юноши имахме желание да отидат някъде другаде, за да играят повече. Но желанието на старши треньора и самите футболисти е да останат. В някои от тях той вижда потенциал за развитие в обозримото бъдеще.\" \"Най-общо целите са две. Едната е през тази и следващата година клубът да бъде финансово по-стабилен. Също така да постигнем по-добри спортни резултати и отборът да играе добър футбол. Да, остри реплики имаше на събранието. Щях да се изненадам в обратното. Все пак акционерите, бъдейки запалени привърженици на клуба, идват на събранието, за да изкажат своите виждания. Затова и продължихме дълго.\"  \"Той от първия ден е разбрал какви са нашите цели, схванал е посланието. Не за първи път е начело на клуб, който има високи цели. В \"Левски\" винаги е имало големи очаквания за резултати. Делио Роси? Отговорът дали е трябвало по-рано да го сменим не е праволинеен. Това, което се случва в момента   не се случва просто така, от нищото. Делио Роси помогна за някои процеси, които бяха започнали. Сега е подобрена обстановката в тренировките, комуникацията с играчите. Но все пак това не е единствената причина нещата да се случват. Новият треньор наследи състав, играл през миналата година. Берем плодовете на усилия, които са полагани преди това.\" \"Те не са тайна за никого. Публикувани са в Търговския регистър и могат да бъдат видени от всеки. В края на миналата година възлизат на 18,3 милиона лева, като повечето то тях са за новия сектор \"А\" на стадиона. Надявам се в най-кратки срокове да ги намалим драстично, така да ги приведем в поносими граници и да си осигурим спокойствие. Ние искаме да имаме комуникация с феновете и да не се допускат наказания   и те да идват на стадиона. Трябва много работа в тази насока и диалог. Колкото до темата за съдебни искове към клуба, тя е силно преекспонирана. Не крием, че имаме задължения, но това е свързано и с разговори. А приходите са свързани с възможности за привличане на нови рекламодатели и спонсори. Интерес има. Работим да подсигурим клуба в дългосрочен план.\" УЕФА наказа \"Левски\" с два мача без публика и глоба", "date": "2018.09.04", "title": "Дълговете на \"Левски\" са 18,3 милиона до края на 2017-а"}
{"url": "http://clubz.bg/72718-ombudsmanyt_na_es_ulichi_evrokomisiqta_v_losho_upravlenie", "text": "Омбудсманът на ЕС Емили О’Райли е установила 4 случая на лошо управление при назначаването на Мартин Зелмайр за генерален секретар на Еврокомисията през февруари. Това се казва в   на нейния кабинет. Причина за нередностите е, че ЕК не е следвала буквата и духа на правилата при процедурата. Вместо това тя създала изкуствено впечатление за спешната необходимост за заемането на поста генерален секретар. И поради този факт не било публикувано съобщението за вакантното място. В същото време Комисията организирала процедурата за избора на заместник генерален секретар не за заемането на поста, а по-скоро с цел Зелмайр да стане генерален секретар чрез назначение от две стъпки. Аферата “Зелмайр“ разклати стола на Юнкер Освен това омбудсманът отбелязва, че поведението на ЕК при комуникациите, свързани със случая, е било предимно самозащита, често са избягвани отговори на въпросите. Понякога държането е било агресивно. И допълва: Омбудсманът призовава ЕК да изработи специфична и отделна процедура за избора на генерален секретар. Целта е случаят да не се повтори. Процедурата трябва да включва съобщение за вакантното място. Тя трябва да бъде включена в дневния ред на редовната седмична среща на еврокомисарите, както и да бъдат включени външни експерти в консултативния комитет за назначаването. В заключенията си Емили О’Райли изтъква също, че в разследването не се съдържа никаква оценка на качествата на Мартин Зелмайр. Според нейните сведения той компетентен европейски чиновник, ангажиран с ЕС. Георгиева отрича да напуска ЕК заради шефа на кабинета на Юнкер Разследването на Емили О’Райли се основава на две жалби от две делегации на евродепутати – една френска и една холандска. То започна през май т.г. след резолюция на Европарламента по въпроса. Омбудсманът изпрати 7 въпроса до Европейската комисия. Емисари на омбудсмана извършиха няколко инспекции и проучиха всички документи, свързани с назначаването на генералния секретар. Бяха установени следните случаи на лошо управление: Процедурите по наначаването на Мартин Зелмайр първо за зам. генерален секретар, а след това и за генерален секретар на Еврокомисията, са били в рамките на правилата. Това каза днес на брифинг в Брюксел говорителят на ЕК Маргаритис Схинас. Той обаче окачестви като положителен факта, че има позиция по въпроса на омбудсмана. Спорното назначение на Зелмайр разклати стола на председателя на ЕК Жан-Клод Юнкер. Зелмайр, германец по народност, е близък приятел на председателя на Юнкер и ръководи кампанията му при изборите за Европарламент през 2014 г.,  след което бе назначен за ръководител на кабинета му.  Наричат Зелмайр „сивия кардинал от Берлемон“. Преди време в. „Политико“ писа за него, че налага волята си на комисарите, ограничава достъпа им до Юнкер, че се меси във важни политически решения и че всява страх сред еврочиновниците. Германецът е привърженик на по-тясната интеграция на страните членки в ЕС. По тази причина той е недолюбван от някои правителствени ръководители. Говореше се също, че предишната българка еврокомисарка Кристалина Георгиева не се разбира със Зелмайр и дори че щяла да напусне поста си заради назначаването му. Георгиева отрече твърденията. Малко по-късно обаче тя наистина се оттегли, но за да премине на друга работа. Георгиева отрича да напуска ЕК заради шефа на кабинета на Юнкер", "date": "2018.09.04", "title": "Омбудсманът на ЕС уличи Еврокомисията в лошо управление"}
{"url": "http://clubz.bg/72717-nov_sezon_bsp_napuska_parlamenta_trygva_sred_horata", "text": "БСП оставя едва 20 депутати от цялата си парламентарна група в Народното събрание, за да отстояват политиките й и да бъдат опозиция. Останалите 59 народни представители тръгват сред хората.  Това обяви лидерката на левицата Корнелия Нинова в словото си за откриване на новата парламентарна сесия и есенния политически сезон. От трибуната Нинова обяви, че БСП иска оставка на правителството и предсрочни избори, \"за да спре тази агония\".  Тя обвини представителите на властта - премиера Бойко Борисов и вицепремиерите му Красимир Каракачанов и Валери Симеонов, че отговарят на недоволството на хората с диктатура. И даде примери, питайки Симеонов: \"Кои за маргиналните групи, които протестират срещу властта - майките на деца с  увреждания, които протестират пред парламента ли?\" Към Каракачанов се обърна с въпроса: \"Кои са тези, които искат кръв - децата от хора на БНР, протестиращи пред Министерския съвет ли?\" А на Борисов припомни, че \"спящи клетки\" имат терористите, а не гражданите и го попита дали \"баба Дора е терорист\". Лидерката на БСП заяви, че случващото се в държавата не е цирк, както медии нарекли трусовете в управлящата коалиция, а е \"разпад на държавността\". При разпад обаче \"винаги има алтернатива\".  Преди Нинова закономерно говори председателят на най-голямата парламентарна група ГЕРБ - Цветан Цветанов. Декларацията си четеше, а тя беше доволно дълга. Започна с припомняне на успехите на европредседателството и с... остра критика към опозицията, която  руши държавността, критикувайки властта - поне това се разбра от думите му.  По думите му тези, които искат да сменят властта,  Въпреки напрежението в управляващата коалиция през последните седмици и очакваната смяна на министри Цветанов декларира желанието на ГЕРБ и \"Обединени патриоти\" да изпълняват 4-годишната си програма за управление. Нещо повече - Цветанов откровено даде заявка за старт на предизборната кампаня за европейските избори, които ще бъдат догодина през май: Последва дълго изброяване на законодателните приоритети за новия политически сезон. Сред тях поради някаква причина попаднаха приемането на бюджет за 2019 г. - на държавата и на здравната каса. Изготвянето и приемането на план-сметките за следващата година е законово задължение на управляващите.   - заяви лидерът на ДПС Мустафа Карадайъ в своето слово. И попита:  Той преповтори отново тезата на ДПС, че \"формулата на властта е грешна и ако не се промени  - нищо няма да се промени\".  И обяви, че липсата на промени сега ще доведе до това, че утре ще е късно.  Преди Карадайъ всъщност трябваше да говори председателят на ПГ на \"Обединени патриоти\" Волен Сидеров. Или негов заместник. Малкият коалиционен партньор във властта обаче запази пълно мълчание -  нямаше декларация, нямаше заявка за приоритети в новия политически сезон, нямаше нищо. Така и не става ясно каква е причината за това.  Очаквано - лидерът на \"Воля\" Веселин Марешки обвини власт и опозиция за всички проблеми и ги обвини в популизъм. ", "date": "2018.09.04", "title": "Нов сезон: БСП напуска парламента, тръгва сред хората "}
{"url": "http://clubz.bg/72710-zyuddojche_cajtung_istoriqta_na_kletiq_doni", "text": "– под това заглавие кореспондентът на мюнхенския всекидневник в Ню Йорк  Торстен Денкер публикува историята на първородния син на президента на САЩ Доналд Тръмп - Доналд Тръмп-младши. Предлагаме ви публикацията с незначителни съкращения. Доналд Тръмп-младши се ражда на 31 декември 1977 г. Баща му притискал съпругата си Ивана да роди до края на годината, за да ползва данъчни облекчения. Според Тръмп-младши баща му не го е казал сериозно. Майка му обаче го потвърждава. Лекари са предизвикали раждането на 31 декември. Веднага след раждането Доналд Тръмп отива на новогодишно забавление. Ивана посещава своя приятелка, която е в същата болница. Малкият Доналд, който е само на няколко часа, е оставен на грижите на медицински сестри. Ивана Тръмп описва живота си и какво означава да отгледаш три деца в книгата си Raising Trump. Според думите й първородният син не е бил очакван с копнеж. Тя е настоявала той да бъде кръстен на баща си – Доналд. Съпругът й не намерил идеята за добра и казал: Така започва историята на един човек, който през целия си живот напразно е копнял баща му да му засвидетелства уважение. Травмира го и раздялата на родителите му. Днес обаче се числи към най-кресливите и агресивни защитници на баща си. Доналд Тръмп-младши, когото приятели и съратници го познават като аполитичен, днес е пламенен оратор по време на мероприятия на крайнодесни групировки. В сравнение с баща си той говори още по-зле, по-объркано, нажежава обстановката до краен предел. От месеци пътува из страната, за да печели симпатии в полза на републиканците на предстоящите междинни избори наесен. Западна Вирджиния, Монтана, Флорида, Канзас, Мисури, Индиана, Северна Дакота – навсякъде, където живеят най-обикновени хора. Онези, които се чувстват предадени от Вашингтон. Иска да ги убеди и в социалните мрежи, че истинският спасител на Америка е татко Тръмп. Ругае срещу “слабоумната политическа коректност”, срещу леви, срещу Хилъри Клинтън, срещу всички и всеки, който дава и най-малкия знак, че е срещу баща му. Доналд Тръмп-младши се развежда По време на предизборни мероприятия консервативният активист Чарли Кърк десетки пъти е придружавал Дон, както приближените му го наричат. Бил е въодушевен от пламенността на оратора. Виждал е как е скачал върху маси, за да говори на присъстващите. Още през 2016 г. Тръмп-младши е допринесъл за избора на баща му за президент далеч повече, отколкото мнозина смятат. Много негови фенове му казвали: Щом се появи, залите се пълнят. Веднъж дошли 3000 души вместо предварително обявените 400. Доналд Тръмп-младши е новата суперзвезда на привържениците на призива  , оповести наскоро “Дръдж рипорт”. Тръмп-младши: Руски компромат срещу Клинтън? Харесва ми Дон бележи успех. Със собствени сили. Той внушава посланията на баща си, но по свой начин, за което публиката го аплодира на крака. Хората го обичат, защото умее 100 процента да убеждава, твърди негов привърженик. Доналд Тръмп-младши сравни сирийските бежанци с отровни бонбони Говори на народен език. Веднъж по време на предизборен митинг каза, че се чувствал еднакво добре в бричка и в лимузина, в ловджийски дрехи и в костюм, шит по поръчка. Правел онова, което и всички – стрелял и ходел на лов. Често с по-малкия си брат Ерик. В Африка, Северна Америка и навсякъде, където могат да му изскочат животни – мечки, лъвове, биволи, дори крокодили. Имат страст и към риболова. Веднъж се натъкнали на бяла акула. Доналд Тръмп-старши не разбира страстта на двамата си най-големи синовеа към ловджилъка и риболова. Той презирал акулите, не можел да гледа и кръв. Животът на Доналд Тръмп-младши е пълен с унижения. Когато започва войната по раздялата, която в края на 80-те години на миналия век водят Ивана и Доналд Тръмп, Дон е едва на 12 години. По това време баща му го изпраща в бюрото си в Ню Йорк и го поверява на охраната. Така твърди в книгата си Ивана Тръмп. Самият Тръмп искал да намери нещо, с което да нарани жена си. Звънял й по телефона и я заплашвал, че ще й отнеме Дони. Това не я впечатлило. Отвърнала му: Настъпва мълчание, Тръмп затваря телефона и нарежда на охранителите си да върнат детето на майка му. Според Ивана той никога не е мислел сериозно да се грижи за сина си. И към другите им две деца не умеел да подхожда. Наченки на отношения се появили едва след като завършили университети. Това обаче било заради бизнес интересите на Тръмп-баща. Но и трите деца - Доналд Тръмп-младши, Иванка и Ерик, не знаели как да се държат с баща си. Тръмп-старши признава, че е запомнил завета на баща си никому да не се доверява. Предал го е и на сина си Дони. Попитал го е и дали има доверие в собствения си баща. Дони потвърдил, спомня си бащата, но твърди, че от негова страна е било уловка и изрекъл: Тръмп-старши напуска семейството си заради друга жена. Седмици наред историята пълнеше страниците на жълтата преса. На първата си страница “Ню Йорк пост” написа в заглавие какво е казала новата любовница и бъдеща съпруга на Тръмп Марла Мейпъл: По-късно Тръмп-младши споделя, че по онова време е бил прекалено малък, за да го разбере. Много добре обаче е осъзнавал, че е бил наранен. Майка му описва как навремето е реагирал: И не само това. По време на раздялата на родителите му умира дядо му по майчина линия, към когото е бил силно привързан. Майка му отново се омъжва. Синът на втория му баща не питае особени чувства към Дони. Веднъж в яда си Дони дори едва не го удушава. Меко е да се каже, че и до днес има нещо смущаващо в отношенията между баща и син Доналд. Баща му го нарича Дони, но в никакъв случай не иска и него така да го наричат. В книгата си The Art of the Deal пише, че винаги е мразил името Дони, но за сина му било подходящо. Дълго време Доналд Тръмп-младши предпочиташе да го наричат Дон. Така и се представяше. Просто Дон. В интервю заяви, че за нищо на света не иска да се представя като Тръмп. През 2001 г. нещо се променя. Дон започва за работи за организацията, през която минават всички бизнес интереси на фамилията. Човекът, който години наред не иска да го наричат Тръмп, сега работи за империя, в която името Тръмп е всичко. Това име носят десетки хотели, казина и голфигрища. В бизнеса Доналд Тръмп-младши бележи умерени успехи. Нещо му се удава, друго се проваля. Тръмп-старши остава ненадминат. Доналд Тръмп-младши сравни сирийските бежанци с отровни бонбони Но баща и син стават все по-близки. Това е началото на една метаморфоза. Тръмп- младши започва да се облича като баща си. И отново изрича пълното си име – Доналд Тръмп. Новият дух у него се пробужда, когато в началото на 2015 г. баща му обявява, че иска да стане президент на САЩ. Той е темелът на предизборния щаб, дава интервюта, превръща се в олицетворение, в глас на десни слоеве избиратели, във водеща сила на кампанията. Може и това да е причината да не е предпазлив. Преди президентския вот през 2016 г. чрез руски канали му предлагат информация за Хилъри Клинтън, кандидатката на демократите за президент. Стига се до среща в небостъргача на Тръмп “Тръмп тауър”, където и той участва. Явно всички очакват, че информаторката, руска адвокатка с изключително добри контакти сред руското правителство, ще разкрие мръсотии за Клинтън. Днес тази среща е от изключителен интерес за специалния разследващ прокурор Робърт Мълър. Той трябва да разбере дали по време на предизборната кампания на Тръмп са били установени противозаконни контакти с Русия, за да се повлияе на вота в полза на Тръмп. Безспорното засега е, че срещата с руската адвокатка се е провела. От обкръжението на Тръмп твърдят, че нищо не се е получило. Значи нямало защо темата да се обсъжда. Критици са на мнение, че ако информаторката би имала “мръсотия” срещу Клинтън, хората на Тръмп непременно щели да я използват. Но дори опит да се сдобиеш с такава инфармация е престъпление. Тръмп обвини разследващия екип на Мълър в лов на вещици Доналд Тръмп-младши продължава да се радва на публични прояви, когато хората го следват, аплодират и са въодушевени. Някои се питат дали няма да излезе нещо повече и все някога да потърси път, който да го изведе от сянката на баща му. Сега той е президентът на САЩ. Един ден Тръмп-младши би могъл да опита да го последва. Както Джодрж Буш-младши, който години след баща си Джордж Буш-старши стана президент. Ако това се удаде на Тръмп-младши, най-сетне ще зачеркне от името си “младши”. Тогава би бил един истински Тръмп. Може би дори в очите на баща си. Тръмп-младши: Руски компромат срещу Клинтън? Харесва ми Доналд Тръмп-младши сравни сирийските бежанци с отровни бонбони Доналд Тръмп-младши сравни сирийските бежанци с отровни бонбони Тръмп обвини разследващия екип на Мълър в лов на вещици", "date": "2018.09.04", "title": "\"Зюддойче цайтунг\": Историята на клетия Дони"}
{"url": "http://clubz.bg/72720-sinq_kaska_ili_shvejk", "text": "Вицепремиерът и лидер на ВМРО Красимир Каракачанов се появи със сина каска на заседанието на съвета на коалицията в понеделник. Очевидно за да покаже желанието си да го играе миротворец - като аналогия със сините каски на ООН. Каракачанов играе и въздържал се в бурните спорове в тройната \"патриотична\", в която отношенията между лидерите на НФСБ Валери Симеонов и на \"Атака\" Волен Сидеров са крайно изострени. Миротворческите хумористични опити на Каракачанов обаче останаха кой знае защо неразбрани в социалните мрежи. Това не е колаж, предупредиха потребители под снимката на вицепремиера с каска. Според много коментира подобна снимка е \"нелепа\". Той предложи видео ДС+ \"за нуждата от каските\".  Каракачанов беше масово оприличен на добрия войник Швейк, прочутия персонаж на Ярослав Хашек. Друг потребител на фейсбук реши да направи сравнение между личността и качествата на военния министър на България в началото на 20 век и сегашния Красимир Каракачанов. Някои отбелязоха, че дори каската е сложена наобратно на главата на Каракачанов. И още за аналогията с Швейк: Други даже дадоха и име на избраната от военния министър каска - модел \"Красикар 2018\".  Ето и още няколко предложения какво би стояло добре на главата на лидера на ВМРО:", "date": "2018.09.04", "title": "\"Синя каска\" или Швейк?"}
{"url": "http://clubz.bg/72711-noviqt_janr_teleikonopis", "text": "В неделя по руския държавен тв канал \"Россия-1\" започна излъчването на ново седмично предаване \"Москва. Кремъл. Путин\", в което се възхвалява руският президент, обсъжда се физическата му форма, колко много работи, как обича децата и е издържано изцяло в пропаганден стил. В редакционен коментар вестник \"Ведомости\" обсъжда първото предаване, в което водещият Владимир Соловьов и прессекретарят на Путин Дмитрий Песков дискутираха как е минала седмицата на президента, пише Би Би Си. Изданието отбелязва, че социалните мрежи са се изпълнили с иронични коментари заради комбинирането на стилистиката на съветската пропаганда и източното възхваляване на мъдрия вожд, който така много и ефективно работи, толкова е отзивчив към проблемите на обикновените хора, почива си активно и при това показва страхотната си физическа форма. \"Той обича децата.\" \"Той обича хората, толкова е човечен\". Ново седмично предаване по \"Россия-1\" за Путин Целта на предаването, което е обявено като седмично, може да е двойна, смята вестникът. От една страна, да се компенсира спадът на рейтинга на Путин, отбелязва политологът Николай Петров. Подигравателните коментари в социалните мрежи за еклектичната стилистика едва ли вълнуват авторите на предаването, смята \"Ведомости\". То е адресирано не към интернет аудиторията, а към зрителите на държавната телевизия, които вярват в пропагандата и които искат редовно, а не само един път в годината пряко да наблюдават как президентът помага на обикновените хора. Според изданието ползи ще има и за \"Россия-1\" - такава телепродукция по правило се отразява добре на тв рейтингите, отчита вестникът. В своя коментар тв каналът \"Дождь\" отбелязва, че Владимир Соловьов е създал нов жанр - телеиконопис. Журналистите от \"Дождь\" наричат програмата \"Москва. Кремъл. Путин\" \"житие в пряко предаване\".", "date": "2018.09.04", "title": "Новият жанр \"телеиконопис\""}
{"url": "http://clubz.bg/72714-esenno_sybirane_na_rekoltata_v_kitaj_snimki", "text": "Сезонът за събиране на реколтата е в Китай. Ако за фотографа на Синхуа-АП е била професионалната наслада да сътвори тези снимки, за нас остава удоволствието да ги разглеждаме. Повечето снимки са от селцето Янжин до град Шижи, окръг Нанчуан в провинция Чонкин, югозападен Китай. Последните кадри показват сушенето на ориз от фермерите и може би донякъде дават отговор за бурното развитие на милиардната страна.  ", "date": "2018.09.04", "title": "Есенно събиране на реколтата в Китай (СНИМКИ)"}
{"url": "http://clubz.bg/72722-joze_mourino_osyden_na_edna_godina_uslovno_v_ispaniq", "text": "Треньорът на \"Манчестър Юнайтед\" Жозе Моуриньо се е съгласил на 1 година условна присъда по делото за укриване на данъци от испанската хазна, информира в. \"Ел Мундо\". Всъщност става въпрос за две обвинения за по шест месеца лишаване от свобода. Прокуратурата в иберийската страна погна Специалния за финансови нарушения на стойност 3,3 милиона евро. Според \"Ел Мундо\" той ще плати 1,98 млн. Разследването започна през миналата година, малко след като стана ясно, че \"на мушката\" е и Кристиано Роналдо. Когато преди месеци Жозе се яви пред съда в Мадрид опита да подведе журналистите, че се е съгласил на глоба и всичко ще се размине просто така. Оказа се, истината е малко по-различна. Моуриньо е \"забравил\" да декларира пари по имиджови права в периода 2011-2012 г., когато беше треньор на \"Реал\" (Мадрид). Любопитно е, че за финансовите дела на треньора и на Кристиано Роналдо се грижи една от фирмите на техния мениджър Жорже Мендеш. Роналдо също бе \"клиент\" на прокуратурата и плати доста по-солидна финансова санкция - 16,7 млн. евро, като се твърди, че това е една от основните причини да напусне \"Реал\" (Мадрид) в посока \"Ювентус\". Според фирмата на Мендеш не ставало въпрос за укриване на данъци, а за особеност в испанската данъчна система, която била въведена след идването на двамата в Мадрид и ги подвела.", "date": "2018.09.04", "title": "Жозе Моуриньо осъден на една година условно в Испания"}
{"url": "http://clubz.bg/72709-otmeniha_domashniq_arest_na_shofora_ot_svoge", "text": "Апелативният съд отмени домашния арест на шофьора от автобусната катастрофа край Своге. Определена му е парична гаранция от 2000 лв., съобщава бТВ. Информацията е потвърдена пред телевизията от адвоката на Григор Григоров. Шофьорът от Своге още ранен - в съда (СНИМКИ) Преди 5 дни Софийският окръжен съд реши да остави шофьора под домашен арест - това е втората най-тежка мярка след задържането под стража. Но прокуратурата и пледираше именно за домашен арест. Основният мотив беше здравословното му състояние. Григоров е обвинен в причиняване на смърт по непредпазливост на 17 души и нанасяне на телесни повреди на 21 души.", "date": "2018.09.04", "title": "Отмениха домашния арест на шофьора от Своге"}
{"url": "http://clubz.bg/72715-hartienite_vinetki_v_elektronni_do_31_qnuari", "text": "До 31 януари догодина всеки, който е закупил хартиена винетка, чийто срок за годност не е изтекъл, ще може да я преобразува в електронна. Възможността за конвертиране ще е в сила както за тежкотоварните автомобили, така и за тези до 3.5 тона, съобщи днес народният представител Александър Ненков (ГЕРБ), който е вносител на предложенията в Закона за пътищата заедно със Станислав Иванов (ГЕРБ).  Всички хартиени стикери ще могат да се ползват до края на 2018 година. Ако валидността им продължава и през 2019-а, водачите трябва да подадат заявление в пунктовете за продажба, че искат да ползват стикера и в останалия срок, в който е валиден. Заявките трябва да се направят в срок от 15 декември 2018 г. до 31 януари 2019 г. От догодина ще има и т.нар. уикенд винетка, но тепърва ще се прецизира как да бъде оформена - какви часове и кои дни, стана ясно от изявлението на Ненков. От 16 август догодина тол системата ще заработи на сто процента и постепенно с наближаването на този срок ще отпадат винетките с различен срок, каквито съществуват към момента. Пътната агенция с нов орган заради тол системата Парламентарната регионална комисия преустанови работата си по законопроекта заради началото на извънредното заседание на 44-тото НС и не успя да обсъди предложението в Закона за автомобилните превози, с което се задължават превозните средства от категории D1, D1Е, D или DE да се оборудват с видеорегистратори и обезопасителни колани. Промените се наложиха по спешност заради тежката катастрофа край Своге, отнела живота на 17 души, а други 21 бяха ранени. Ненков беше категоричен, че тези предложения ще бъдат одобрени и подобни \"крути мерки\" са оправдани предвид случилата се трагедия. Превозвачите ще имат 6 месеца гратисен период, за да оборудват превозните си средства с тези устройства. По 500 лв. ще е глобата за шофьори, ако автобусът няма колани. Толкова е санкцията и ако не е оборудван с видеорегистратор. 3000 лева е наказанието за тези, които допуснат или разпоредят превоз на пътници с автобус, за който се изисква оборудването с колани и видеорегистратор, но не е поставено. Задава ли се основен ремонт на кабинета? Бойко Борисов не е доволен и от други министри  Парламентарната комисия одобри предложението, че за преминаване по платената пътна мрежа се въвежда смесена система за таксуване на различните категории пътни превозни средства на база време и на база изминато растояние. Съгласно приетите текстове Агенция \"Пътна инфраструктура\" (АП|И) ще оперира и поддържа Електронна система за събиране на пътни такси. Размерът на таксата ще се определя от Министерския съвет след предложение на министъра на регионалното развитие и благоустройството. Основна тема в дебатите беше разпределянето на очакваните милиард и над милиард лева от пътни такси. В крайна сметка с гласовете на депутатите от управляващото мнозинство общините бяха отрязани от възможността за достъп до тези средства. Те ще бъдат предназначени за ремонти, поддръжка и рехабилитация само на пътищата, за които се плащат таксите. Както и преди общините ще получават средства за поддръжката на пътната мрежа, за която отговарят, чрез субсидии от държавния бюджет.  Предложения на депутати от ДПС и БСП, които настояваха част от събраните средства да се дадат под някаква форма на общините, не получиха одобрение. Рамадан Аталай (ДПС) и Танер Али (ДПС) поискаха при случаи, в които републиканската пътна мрежа се свързва с участъци от общинската, 20% от събраните пътни такси да бъдат предоставяни на общините. Но ГЕРБ не подкрепиха предложението. Депутатът Дора Янкова (БСП) се обърна към тях: Задава ли се основен ремонт на кабинета? Бойко Борисов не е доволен и от други министри ", "date": "2018.09.04", "title": "Хартиените винетки - в електронни до 31 януари "}
{"url": "http://clubz.bg/72703-pametnik_na_kubadinski_v_loznica_nqma_da_ima", "text": "Паметник на Пенчо Кубадински – вдъхновител и организатор на един от най-срамните епизоди в близката ни история, т.нар. възродителен процес – няма да има. На 3 септември общинският съвет на град Лозница, Разградска област, реши да отмени разрешението за поставяне на бюст на висшия функционер на БКП. Да не би да сме забравили какво направи Кубадински с турците? Като основание общинарите посочват факта, че  и . Интелектуалци срещу откриването на паметник на Пенчо Кубадински За решението пръв съобщи писателят Захари Карабашлиев във фейсбук, един от интелектуалците, подписали откритото писмо срещу паметник на Кубадински.     Интелектуалци срещу откриването на паметник на Пенчо Кубадински", "date": "2018.09.04", "title": "Паметник на Кубадински в Лозница няма да има"}
{"url": "http://clubz.bg/72704-za_kojata_na_edin_gord_sofiqnec", "text": "Докато загрижени хора спорят оживено за нови паметници   и за стари сгради  , едно прастаро публично изкуство – изкуството на татуировките, изживява своя ренесанс по улици, паркове, полянки и плажове. Това изкуство има и свой личен   поджанр, но за него ще пишем друг път  . От историческа гледна точка едва ли има по-старо изкуство от това, първите хора   са започнали да украсяват кожата си далеч преди да започнат да рисуват по стените на пещерните си жилища или където и да другаде. След дълги години, в които татуировки   имаха почти само хора, минали през затвора, моряци, гларуси и такива, които не знаят какво правят, когато се напият, днес в София вече има десетки професионални студиа. И сред хората под определена възраст е все по-трудно да намериш човек, който никога не е влизал в някое от тях, отколкото обратното. За новите артисти майстори вече не е никакъв проблем да произведат на прасеца ти реалистичен и вечен портрет на Ботев, Левски или Хаджи Димитър. Това даже е нещо като мода в средите на феновете на някои по-малки партии и футболни отбори. Но ето че напоследък, освен ръце и крака, покрити с декоративни мотиви, китайски йероглифи, кръстове, орли, лъвове и делфини и национални герои из София вече се разхождат горди прасци и на представители на местния локален градски патриотизъм. На снимките виждаме десен долен крайник, старателно изрисуван с емблематични природни, транспортни и архитектурни маркери на столичния пейзаж. Освен силуета на Витоша личат ясно Орлов мост, скулптурата на София   и като че ли един жълт трамвай. Другият крак все още е „бяло платно“, но би било чудесно, ако в лявото арт пространство един хубав ден се появят примерно паметникът на Самуил, паркингът на мястото на Двойната къща и Къщата на Гешов, която в момента изживява последните си дни. Жалко е, че повечето столичани имат само по два крака, защото така мястото не достига и за една драматична сцена от горящите Царски конюшни на фона на няколко отсечени дървета. Тогава ще имаме една почти пълна картина на София от първата четвърт на ХХI век.", "date": "2018.09.04", "title": "За кожата на един горд софиянец"}
{"url": "http://clubz.bg/72712-po_niski_taksi_za_vremenen_bg_pasport_i_svidetelstvo_za_sydimost_v_chujbina", "text": "Таксата за издаване на временен български паспорт в чужбина се намалява със 17 евро, а досегът на гражданите с бюрокрацията ще бъде облекчен. Това предвижда Постановление за изменение на нормативни актове на Министерския съвет, което прие правителството на днешното си заседание. Промените са по предложение на министъра на външните работи Екатерина Захариева. До намалението се стига чрез премахването на две такси на обща стойност 17 евро. Временните български паспорти, издавани в чужбина, ще струват 50 евро вместо досегашните 67 евро. Най-често български паспорти вземат руснаци, украинци и турци До момента при приемане и обработване на заявления за издаване на българските лични документи дипломатическите и консулските представителства на страната в чужбина събираха такси за всеки отделен документ включително за получаване на формуляр-заявление в размер на 1 евро. Сега тази такса, както и 16-те евро, събирани за МВР, отпадат. Друг текст в постановлението предвижда намаляване на таксата за издаване на свидетелство за съдимост при подадено в чужбина заявление. Досега за услугата се заплащаха 20 евро по Тарифа № 3 за таксите, които се събират за консулско обслужване в системата на Министерството на външните работи. Тази такса се намалява на 10 евро - т. е., наполовина. Гражданите вече няма да заплащат дължимите такси по Тарифа № 3 с държавни таксови марки. Отпада и събирането на такси чрез Министерството на външните работи или дипломатическите или консулски представителства на Република България относно съдействие за издирване в чужбина на физическо лице, съобщават от правителствената пресслужба.", "date": "2018.09.04", "title": "По-ниски такси за временен BG паспорт и свидетелство за съдимост в чужбина "}
{"url": "http://clubz.bg/72702-v_sasht_gorqt_ekipi_na_nike_zaradi_reklama_sys_sporna_zvezda_snimki", "text": "Знаете ли кой е Колин Каперник? По-вероятно не. Това е напълно нормално. Но може би сте чували за една от темите, които поляризират САЩ през последните години - протестите на играчите по американски футбол в професионалната лига (НФЛ). Те коленичат по време на химна преди началото на всеки мач от НФЛ. Това започна през 2016 г., през миналата година се разрасна, а вероятно ще продължи и в настоящата. Доналд Тръмп често се изказва, осъждайки състезателите. Защо една US звезда бойкотира националния химн Преди две години началото постави Колин Каперник, бивш лидер на \"Сан Франциско 49\" - като акт срещу расизма, полицейския произвол към тъмнокожите и т.н. През миналата нощ стана ясно, че гигантът в спортната екипировка Nike е включил Каперник в специална рекламна кампания, която ознаменува 30-годишнината на девиза Just do it (\"Просто го направи\"). За часове социалните мрежи бяха заляти от снимки и видеа, на които се вижда как стотици американци изгарят или унищожават по друг начин маратонки и екипи на фирмата. Те пишат, че са бесни заради решението на Nike да включи Каперник, който \"погазва\" националния химн и американските ценности. Нищо не може да извини това да не стоиш прав, когато зазвучи \"Знаме, обсипано със звезди\", и т.н., и т.н. Случаят отново извади на показ разделението сред американците заради протестите. За някои Колин Каперник и останалите коленичещи са герои или просто действията им се приемат с разбиране. Други реагират по описания по-горе начин. И се хвалят с нови придобивки на други компании, конкуренти на Nike. Валят призиви с хаштагове за бойкот на продуктите на производителя. Други популярни спортисти в кампанията са Серина Уилямс, Одел Бекъм - звезда на американския футбол, състезателката по скейтборд Лейси Бейкър... Каперник не коментира засега, а просто постна рекламата в социалните мрежи. През 2016 г. той първо започна да седи на скамейката по време на химна. Беше единствен. Продължи с коленичене - като \"по-приемливо\", а до края на сезона немалко други състезатели решиха да го последват. През пролетта на 2017 г. Каперник се възползва от клауза в договора си със \"Сан Франциско\" и напусна клуба, тъй като вече беше резерва. Оттогава Кап, както го наричат, не може да си намери работа дори в ролята на подгласник (във всеки отбор има по няколко играчи на поста куотърбек, пък и на всички други). Американският футбол на нож срещу Доналд Тръмп (СНИМКИ) 30-годишният играч заведе иск срещу НФЛ, тъй като смята, че босовете на 32-та клуба в лигата не го наемат заради гражданската му позиция и така го лишават от правото на труд. Миналия четвъртък арбитраж обяви, че делото може да влезе в съда, отхвърляйки претенциите на адвокатите на лигата. Каперник не е единственият \"протестиращ\", който не може да си намери отбор. Такъв е случаят и на защитника Ерик Рийд - той първи подкрепи своя съотборник във \"Фортинайнърс\".  През миналата година собствениците на клубове на няколко пъти опитаха да убедят играчите си да стават прави. Не е само заради гнева на Тръмп - някои от босовете бяха негови спонсори по време на кандидатпрезиденстката кампания. Случаят е много по-сложен - немалко американци отказват да гледат НФЛ заради протестите, а интересът към професионалния футбол и без това спада от години по други причини. Коленичи ли лигата по американски футбол пред Доналд Тръмп? Това се отразява на целия бизнес по веригата - реклами, телевизии, кабелни оператори... Някои фирми, като например пиците \"Папа Джоунс\", заведоха дела срещу НФЛ заради колениченето, водещо до падането на рейтингите. В късната пролет лигата въведе правило за глоби за състезатели и отбори, ако не стоят прави на химна. Алтернативата е да седят или да коленичат в съблекалните, където никой да не ги вижда. Асоциацията на играчите реагира, че по този начин се нарушават граждански права. Президентът Тръмп следи \"мача\" отблизо. Той призовава в туитър протестиращите да бъдат уволнявани. Новият сезон в НФЛ, най-оборотната като финанси спортна лига в Америка, започва в четвъртък, а повечето мачове са в неделя. Колин Каперник получи награда на \"Амнести интернешънъл\". Той е отгледан от семейство с полско-германски корени, на което майка му го дава като бебе. През 2013 г. плеймейкърът изведе \"Сан Франциско\" до финала Супербоул, но след драматичната загуба на тима от \"Балтимор Рейвънс\" кариерата му тръгна надолу. На следващата година Кап подписа 6-годишен договор с клуба на стойност 126 милиона долара. От тях обаче взе по-малко от 13 милиона - толкова бяха гарантираните пари. Останалите бяха под условия. Американският футбол на нож срещу Доналд Тръмп (СНИМКИ) Коленичи ли лигата по американски футбол пред Доналд Тръмп?", "date": "2018.09.04", "title": "В САЩ горят екипи на Nike заради реклама със спорна звезда (СНИМКИ)"}
{"url": "http://clubz.bg/72705-populqrnostta_na_makron_naj_niska_ot_izbiraneto_mu", "text": "Популярността на френския президент Еманюел Макрон отбеляза забележителен спад от 10 пункта за един месец, предаде Франс прес, цитирайки публикувано днес проучване на социологическия институт Ифоп за сп. \"Пари мач\". Само 31 на сто от французите одобряват дейността на президента спрямо 41 на сто миналия месец. Премиерът Едуар Филип е загубил 3 на сто, достигайки до подкрепа от 35 на сто. \n\tТова е най-ниското равнище на популярност за Макрон от встъпването му в длъжност през май миналата година. Той се представя дори малко по-зле от предишния президент Франсоа Оланд, който имаше популярност от 32 на сто на същия етап от своя мандат, през септември 2013 г., отбелязва Франс прес. Само 32 на сто от французите одобряват икономическата политика на Макрон, а 68 на сто са на противоположното мнение. Само 22 на сто смятат, че той разбира какво ги притеснява. \n\tТочно преди почивката си Макрон беше разтърсен от скандала с бившия си телохранител Александър Бенала. Президентът е подложен на постоянни критики от опозицията и трябва да извърши промени в правителството си, засегнато от оставката на популярния министър на екологията Никола Юло. Освен това правителството се занимава от няколко дни с радикални промени в данъчното законодателство. Проучването на Ифоп е извършено онлайн. В него са участвали 1015 души на възраст над 18 години.", "date": "2018.09.04", "title": "Популярността на Макрон - най-ниска от избирането му"}
{"url": "http://clubz.bg/72679-kakvi_patrioti_ste_shtom_lipsva_amerikanskiqt_flag_na_lunata", "text": "„Първият човек“ може и да се окичи с лаврите, дадени му от критиците, може и да откри кинофестивала във Венеция с овации, но американският сенатор Марко Рубио от републиканците не се радва особено на филма. Според него продукцията на Деймиън Шазел не е достатъчно патриотична, тъй като липсва сцена как Нийл Армстронг забива американското знаме на повърхността на Луната, съобщава „Индиуайър“. Въпроса с липсата на знамето бе повдигнат от едно новинарско заглавие: „Първият човек“ пропуска американския флаг“ – тема, подета и раздухана от Рубио. Режисьорът на филма реагира на критиката с изявление, в което обяснява идеята, заложена в биографичния проект за космонавта. Шазел решил да не включва този момент във филма, тъй като „Първият човек“ не се съсредоточава върху американската история, а отразява чувствата на Армстронг при кацането на Луната. Решението, казва Шазел, не е политическо и е направено единствено с цел да се подсили историята, която се разказва в продукцията. Мнението на Шазел повтаря мислите, изразени от Райън Гослинг, който влиза в образа на Армстронг. По време на пресконференцията за първата прожекция на филма във Венеция Гослинг коментира, че кацането на Луната „превъзхожда държави и граници“ и екипът, снимал филма, не е искал да разваля субективността на продукцията, като показва политическа принадлежност. В спора за политиката във филма се включиха и синовете на Армстронг – Ерик и Марк, които отбелязват, че макар да не е показан самият акт на забиване на знамето, американският флаг се забелязва в няколко кадъра и филмът на Шазел съвсем не е „антиамерикански“. Световната и българската премиера на „Първият човек“ е насрочена за 12 октомври.", "date": "2018.09.04", "title": "Какви патриоти сте, щом липсва американският флаг на Луната?!"}
{"url": "http://clubz.bg/72694-65_000_dushi_na_koncert_sreshtu_rasizma_v_kemnic", "text": "Най-малко 65 000 души присъстваха на концерт в Кемниц срещу расизма снощи, предаде ДПА. \n\tПрез последната седмица източният германски град стана сцена на вълнения и протести на крайната десница след убийството на 26 август на местен жител, за което бяха задържани иракчанин и сириец. \n\tНепроверени слухове във връзка с престъплението, включително опроверганото твърдение, че убитият мъж е защитавал германска жена от нападателите, предизвикаха гнева на част от хората в Кемниц. Кулминацията на протестите, организирани в града от крайната десница, бе митинг с участието на 8000 души в събота. Контрадемонстрация същия ден събра около 3000 човека. Настроенията срещу мигрантите и чужденците в Германия се засилиха след решението на канцлера Ангела Меркел да отвори границите на страната за над 1 милион мигранти през 2015 г. \n\tБезплатният концерт на открито се проведе под мотото \"Ние сме повече\". В него участваха популярни германски рок банди катоToten Hosen, Kraftklub и Feine Sahne Fischfilet. Концертът започна в 19 ч. (20 ч. българско време) с минута мълчание в памет на убития 35-годишен мъж. Полицията не е регистрирала инциденти през първите часове от събитието. Представители на властите в Кемниц забраниха на местния клон на антиислямското движение ПЕГИДА да разположи свои \"постове\" в района. Крайнодясната група \"Про Кемниц\", която също организира протести в града след убийството, също получи забрана да проведе демонстрация на друго място. \n\tДвамата заподозрени за убийството са били разпитани вчера. Тя отбеляза, че причината за избухналия между двамата и жертвата спор остава неясна, като уточни, че само може да бъде изключена хипотезата за тормоз и ксенофобия. \n\tДвамата заподозрени са в предварителния арест. Самоотбраната бе изключена като мотив в заповедта за арест. В нея пише, че те са наръгали много пъти с нож жертвата си без оправдана причина. Най-малко 300 арестувани на крайнодесния протест в Кемниц Междувременно словесните престрелки между германски политици във връзка със случая продължиха и вчера. \n\tГоворителят на правителството Щефен Зайберт каза, че като се изключи оправданата тревога и шока от убийството,  Йорг Мойтен - един от съпредседателите на антиимигрантската партия \"Алтернатива за Германия\" (АзГ), която е сред организаторите на протестите - защити проявите на крайната десница в Кемниц. В същото време той разграничи АзГ от една  . \n\tМойтен допусна, че някои от участниците в протестите, отправяли хитлеристкия поздрав, може да са били внедрени саботьори. \n\tГерманският президент Франк-Валтер Щайнмайер пък стана обект на критики, след като сподели във Фейсбук линк към концерта. Причина за това са крайнолевите убеждения на част от участвалите групи и по-специално на Feine Sahne Fischfilet. \n\tТази банда някога е била под наблюдение от страна на германското контраразузнаване заради подозрения, че нейните членове изповядват екстремистки леви възгледи, посочва ДПА. \n\tЩайнмайер по-конкретно бе разкритикуван от Анегрет Крамп-Каренбауер, генералния секретар на Християндемократическия съюз (ХДС) на канцлера Ангела Меркел. \n\tМобилизацията срещу имигрантите обаче увеличава популярността на крайната десница в Германия, отбелязва Франс прес. Според последните проучвания на общественото мнение АзГ вече е на трето място сред партиите с 16 процента - само с един пункт след социалдемократите, по-малкия партньор в управляващата коалиция начело с канцлера християндемократ Ангела Меркел, пише БТА. Италианският министър на вътрешните работи Матео Салвини заяви, че германският канцлер Ангела Меркел носи косвена вина за насилието в Кемниц, предаде Франс прес. \n\tМеркел подцени трудностите около интегрирането на стотици хиляди мигранти в Германия, аргументира се Салвини, лидер на италианската крайнодясна партия \"Лига\", в разпространено снощи интервю за германската обществена телевизия Дойче веле. \n\tПовод за вълненията в Кемниц през последните дни, в които е замесена крайната десница, стана убийството в източния германски град на местен жител, за което бяха задържани двама мигранти - иракчанин и сириец.  Той визираше сексуалните посегателства срещу много жени в западния германски град на 31 декември 2015 г. Това развитие бе повратна точка във възприемането на мигрантския наплив и на щедрата политика на Меркел от германското общество, отбелязва Франс прес. \n\tСалвини определи нарастването на популярността на крайнодясната партия \"Алтернатива за Германия\" като \"ясна реакция\" на, според него, погрешната преценка на канцлера и правителството да приемат бежанци.", "date": "2018.09.04", "title": "65 000 души на концерт срещу расизма в Кемниц"}
{"url": "http://clubz.bg/72706-syprugata_na_robi_uilqms_mu_zabrani_da_polzva_socialnite_mreji", "text": "Айда Фийлд, съпругата на популярния британски певец Роби Уилямс, му забрани да ползва социалните мрежи, тъй като те го подтиквали към депресия, съобщава Контактмюзик. Роби Уилямс ще пее на откриването на световното в Москва (ВИДЕО) Депресивните състояния се пораждали, когато поп изпълнителят се сблъсквал с отрицателни отзиви от потребители за неговото тегло. По думите на Фийлд, Роби оставал като шашардисан, след като се натъкнел на коментарите на хейтърите. Поради тази причина брачната половинка на певеца изцяло му забранила да контактува с когото и да било в социалните мрежи. Голямо количество хапливи забележки Уилямс получил по време на участието си в британското шоу за таланти \"Х Фактор\", в което изпълнителят и съпругата му бяха съдии. Критиките излизаха в мрежата по време на ефир, а коментарите бяха огласявани от водещите на шоу програмата.", "date": "2018.09.04", "title": "Съпругата на Роби Уилямс  му забрани да ползва  социалните мрежи"}
{"url": "http://clubz.bg/72695-da_ne_bi_da_sme_zabravili_kakvo_napravi_kubadinski_s_turcite", "text": "Вестта за издигнатия паметник на Пенчо Кубадински в родната му Лозница беше посрещната по-скоро вяло. Да, имаше протестно писмо на група интелектуалци, имаше разнообразни подигравки в социалните мрежи, няма обаче сравнение с 2004 година, когато Кубадински бе обявен посмъртно за почетен гражданин на Лозница, но по настояване на обикновени граждани от областта званието му бе отнето. Вероятно с времето тече нормализация на онзи режим, а дейците на комунизма постепенно се превръщат в някакви известни хора, с които съселяните им могат да се гордеят. Самата ни представа за явлението паметник е леко абсурдна. Наместо мемориални знаци, които припомнят епохи, събития, ценности, в България очевидно се чувстват длъжни да поръчат бюст (понякога фигура в цял ръст, понякога на кон) за всеки един персонаж от миналото, за когото решат, че е важен - за нас или за евентуалните туристи. Затова и публичните ни пространства приличат на гробища - нарастващ брой бронзови персонажи, които не ни говорят нищо. Какво пък толкова - още един бюст, този път с мустаци, нека се радват хората. Проблемът е, че при тази персонализирана памет вкарваме в един образ различни неща - малко като подаръчните пакети при социализма, когато заедно с желаната книга трябваше да купиш застоялия одеколон „Тройной“. Представете си колко различни изображения на съселянина могат да направят лозничани, ако решат да излъчат послание, не просто надгробна плоча. Кубадински, арестуван от царската полиция. Кубадински с лопата организира бригадирите в Димитровград. Кубадински гласува за свалянето на близкия му другар Тодор Живков. Кубадински отстрелва африкански жираф... По антифашисткия сюжет би имало възмутени десни, които смятат, че партизаните са съветски агенти и терористи. Строежът на Димитровград ще се посрещне с консенсус, може би дори с умиление. Гласуването е твърде двусмислено, намирисва на предателство, нагаждане към новата власт. Жирафът пък е карикатура - през 1990-те беше предизвикал тежки подигравки и възмущение. Интелектуалци срещу откриването на паметник на Пенчо Кубадински Пакетирането на всички тези теми в един бронз става особено възмутително, когато си спомним за най-голямото престъпление на Пенчо Кубадински: т.нар. „Възродителен процес\", чийто вдъхновител и организатор беше именно той. Покрай лагерните огньове ще преглътнем значи лагера в Белене, активизиран с цел да поеме онези, които не искаха да се „възраждат\". Странна е липсата на силна реакция от страна на българските турци и ДПС. В писанията, които чета из мрежата, се говори не за преименуването, а за комунизма ан блок, който бил престъпен - този блок, който другата страна все повече е готова да идеализира, включително в паметникова форма. И сякаш забравяме, че в този период имаше събития, които представляваха особено големи престъпления - те трябва да се обособят и осъдят, а не да се пакетират заедно с модернизацията на страната в онези години. Фигурата на Кубадински рискува да стане тъкмо такъв пакет: един колоритен персонаж, авджия, направил едно за Димитровград, друго за Русе, ял и пил с много хора - и така покрай него преглъщаме най-скорошното насилие на тоталитарния режим, което мнозина още помнят. Пиша това, защото имам тъжното усещане, че вече поне десетилетие тече реабилитация на културния геноцид от 1980-те. До ден-днешен няма осъдени за него - през 1990-те имаше процеси за глупави неща като помощите за африкански страни, но не и за него. Партии, които се наместиха в публичното пространство с антитурска реторика, стигаща до расизъм, днес управляват. ДПС е враг уж защото всички там са корумпирани, ама май защото са турци. „Време разделно“ е абсурдисткият лозунг на тази страна, избрала да бъде етнос, не нация. Турците ще трябва да играят хора в училище, точно както ги караха по времето на т.нар. „Възродителен процес\", а когато някое училище реши да включи техни фолклорни обичаи, това неизменно поражда яростни реакции сред насъсканата срещу тях публика. Световните процеси предизвикаха и по-интелектуални реакции. Навремето ни обясняваха, че след окупацията на Северен Кипър ние сме заплашени от нещо подобно и затова трябва спешно да заличим всичко турско на територията на страната си. Сега същата роля играят терористичните атаки на джихадисти (при тях турците са обикновено жертви, не извършители, но кой ти гледа). Мултикултурализмът бил в криза, повтарят ни едни медийни мислители, Меркел сбърка, Канада няма бъдеще, вижте какво става в САЩ… Къде видяха при нас мултикултурализъм, какво точно очакват да се прави (освен всички да играят хора) - не знам. Но тези изказвания отново и отново засилват убеждението на публиката, че Кубадински е бил прав да преименува турците. Затова да не се чудим, ако утре някой нов „патриот“ отново ни хвърли в подобна лудост - на народопсихология явно го докарваме.", "date": "2018.09.04", "title": "Да не би да сме забравили какво направи Кубадински с турците?"}
{"url": "http://clubz.bg/72693-trymp_predupredi_siriq_rusiq_i_iran_da_ne_atakuvat_idlib", "text": "Президентът на САЩ Доналд Тръмп предупреди сирийския си колега Башар ал Асад и неговите съюзници Иран и Русия да не   контролираната от бунтовници северозападна сирийска провинция Идлиб, предадоха световните агенции.     Вчера Иран призова за прочистване на сирийската провинция Идлиб от терористи, така както режимът на Асад и неговите съюзници наричат всичките си противници в Сирия. Това стана в момент, когато Техеран се готви за разговори с Москва и Дамаск за провеждане на офанзива срещу последния голям бунтовнически бастион на сирийска територия. \n\tПри посещение в Сирия вчера, иранският министър на външните работи Мохамад Джавад Зариф каза, че  , за да има в Сирия мирен процес, който да позволи завръщането на бежанците, отбелязва ДПА.  \n\tСирийското правителство има правото да  , заяви говорителят на иранското външно министерство Бахрам Гасеми.  САЩ: Ако Асад удари с химическо оръжие, Москва ще е отговорна В петък в Техеран ще има тристранна среща на върха Иран-Русия-Турция за обсъждане именно на ситуацията в Идлиб. Турция, която подкрепя някои бунтовнически групировки в Сирия, разположи свои войски в северозападната провинция и се опитва да предотврати офанзива на сирийските правителствени сили и техните съюзници, отбелязва Ройтерс. \n\tАсошиейтед прес посочва, че в Идлиб и околностите живеят около 3 милиона души, близо половината от които са избягали от други сирийски райони. ООН предупреди, че евентуалната офанзива може да предизвика най-голямата хуманитарна криза от началото на конфликта в Сирия преди седем години и половина, като прокуди 800 000 човека от Идлиб и разубеди бежанци да се върнат по домовете си. \n\tТръмп се опитва да подобри отношенията на Съединените щати с Русия, но така и не успя да я разубеди от военната и дипломатическата си подкрепа за режима в Дамаск, отбелязва БТА. \n\tВашингтон ще възприеме евентуалната офанзива срещу Идлиб като ескалация на конфликта, обяви в петък държавният секретар на САЩ Майк Помпео.  Представител на Държавния департамент предупреди, че Съединените щати ще отговорят на всяка химическа атака от страна на Дамаск. Франс прес припомня, че през последните седмици сирийското правителство струпа войски около северозападната провинция Идлиб, която граничи с Турция. Режимът в Дамаск и неговият съюзник Русия са взели по-конкретно на мушка джихадистката коалиция Тахрир аш Шам, водеща роля в която играе бившият клон на Ал Каида в Сирия. \n\tТрима сирийски войници са били убити и девет - ранени, при атака на бунтовници с безпилотни самолети срещу позиции на армията в крайбрежната провинция Латакия, предаде ТАСС, като се позова на генерал-майор Владимир Савченко, ръководител на руския Център за помиряване на враждуващите страни в Сирия. \n\tНападението е било извършено в неделя от района на град Джиср аш Шугур, провинция Идлиб. В него са участвали пет самоделни летателни апарата. \n\tРуският генерал определи атаката като поредната провокация от страна на бунтовниците срещу сирийските правителствени сили в планинската част на провинция Латакия. Макрон: Имаме доказателства, че Асад е използвал химическо оръжие Правителството на Франция предупреди, че ще има  , ако сирийските сили и техните съюзници стартират настъпление срещу провинция Идлиб – последният район на страната, контролиран от бунтовническите сили, пише \"Фокус\". „Подобна офанзива може да има катастрофални последствия“, съобщава френското министерство на външните работи в официално свое заявление. От министерството припомниха коментарите на френския президент Еманюел Макрон, че страната му е готова да реагира, ако сирийският режим използва химическо оръжие. Макрон: Имаме доказателства, че Асад е използвал химическо оръжие", "date": "2018.09.04", "title": "Тръмп предупреди Сирия, Русия и Иран да не атакуват Идлиб"}
{"url": "http://clubz.bg/72698-karaqncheva_trimata_ministri_sa_profesionalisti_nqma_da_bydat_izgubeni", "text": "Ако се гласуват оставките, тримата министри  Те са професионалисти, няма да бъдат изгубени за политиката, парламентът ще спечели с тях. Очакваме да видим какво ще се случи. Това каза в сутрешния блок на БНТ председателят на НС Цвета Караянчева. Не са обсъждани нови имена на министри, добави още тя. Четири часа по-късно: продължаваме напред Председателят на НС отбеляза, че  с мандата, който е даден от избирателите. Тя призна, че има проблем в комуникацията между коалиционните партньори и подобни разговори като този вчера са оздравителни. След оставките: НФСБ на Валери Симеонов решава остава ли във властта Караянчева беше категорична, че няма правителствена криза. В новия политически сезон председателят на НС очаква решенията да се вземат динамично, както и на бързи решения от заседанията на комисиите. Тя открои кои са приоритетите на парламента за новия политически сезон. ще се гледа, особено с добавката за коланите, които ще станат задължителни за автобусните превозвачи. Ще има дебати в НС, отбеляза Караянчева. \"Очакваме през октомври в парламента да влезе и   Продължава работата по   който се очаква да влезе в парламента през ноември. Ще се работи и по  продължават съдебната реформа, процесуалните закони и есенната сесия е за Закона за бюджета, отбеляза председателят на НС пред националната телевизия. След оставките: НФСБ на Валери Симеонов решава остава ли във властта", "date": "2018.09.04", "title": "Караянчева: Тримата министри са професионалисти - няма да бъдат изгубени"}
{"url": "http://clubz.bg/72699-cvetanov_novi_ministri_shte_ima_naj_kysno_na_14_septemvri", "text": "Темата \"оставки на министри\", гласуването на тези оставки и имената на наследниците им ще е приключила през следващата седмица. В дните между сряда и петък имената на новите титуляри ще бъдат гласувани от Народното събрание. Крайният срок за това е 14 септември.  Това се разбра от думите на председателя на ПГ на ГЕРБ и заместник на Бойко Борисов в партията Цветан Цветанов пред бТВ. След неколкочасовия коалиционен съвет ГЕРБ - \"Обединени патриоти\", който се проведе снощи, Цветанов обобщи резултатите така:  Четири часа по-късно: продължаваме напред Коалиционният съвет   Затова ще има нова сбирка идния понеделник, обясни още Цветанов. А и премиерът Бойко Борисов заминава на посещение в Израел, съобщиха от правителствения пресцентър тази сутрин.  Зам.-председателят на ГЕРБ не скри, че в партията  Кметове от партията - при това почти половината - са изразили несъгласие със смяната на строителния министър. Цветанов обаче отрече да става дума да   за оттегляне на тази оставка, както преди това стана с енергийната министърка Теменужка Петкова и със социалния министър Бисер Петков  Цветанов обясни напрежението в управляващата коалиция с \"липса на добра комуникация\" и обяви, че за целта трябва да има срещи на коалицията поне веднъж седмично. ", "date": "2018.09.04", "title": "Цветанов: Нови министри ще има най-късно на 14 септември"}
{"url": "http://clubz.bg/72673-koj_ubi_zaharchenko_versii", "text": "Донецкият ресторант “Сепар” беше любимо заведение за сепаратисткия лидер Александър Захарченко. Първо - ресторантът е само на няколко крачки от централата на “президента” на “Донецката народна република” (ДНР). Второ - той е собственост на двама бивши телохранители на Захарченко, който първо беше командващ на бунтовниците, след това “правителствен ръководител” и накрая “президент” на сформираната от Москва през 2014 г. в Източна Украйна “република”. По всяка вероятност Захарченко се е чувствал в “Сепар” сигурен. Когато обаче миналия петък по обяд влиза в ресторанта, с мобилен телефон атентатор взривява бомба, скрита в полилей. От 2015 г. при бомбени нападения в Донецк бяха убити радица лидери на бунтовниците. Както и преди, също и при Захарченко има различни версии кой би могъл да е убиецът. Руското външно министерство е убедено, че смъртта на Захарченко е дело на Киев, сиреч на група убийци от украинската тайна служба СБУ (Служба за безопасност на Украйна). Президентът Владимир Путин оповести: Външният министър Сергей Лавров засега изключва мирни преговори за Източна Украйна. По думите му заради “провокацията в Украйна, която е насочена срещу договореностите от Минск”. През септември 2014 г. Украйна, бунтовниците и Русия договориха примирие и по-нататъшен диалог. Оттогава разговори, засега безуспешни, се водят и между Русия, Германия, Франция и Украйна в рамките на така наречената Нормандска четворка, примирието е крехко. Има обаче и насочващи обстоятелства, че Захарченко може да е бил убит от противоборстващи лидери на бунтовниците. Захарченко контролираше големи парични потоци в ДНР – както официалните данъци, така и стотици милиони евро от контрабанда. И то заедно с “финансовия министър” на “републиката” Александър Тимофеев, известен и като командира на бунтовниците “Ташкент”. Други спекулират, че Москва е разпоредила отстраняването на Захарченко. През 2014 г. както ДНР, така и съседната “република” Луганск бяха провъзгласени и контролирани от тайните служби ГРУ и ФСБ, също и от верния на Кремъл функционер Владислав Сурков. В началото на 2015 г. бивш министър в Донецк каза за “Зюддойче цайтунг”, че във всяко министерство в републиката има руски контрольори и всяка вечер в Москва се изпращат докладни. Наред с това Русия продължава да укрепва позиции в Източна Украйна. Средата на август ОССЕ съобщи, че са пристигнали нови руски военни подразделения, също и свръхмодерни руски оръжейни системи. Същевременно въпреки всички декларации Кремъл би могъл да е заинтересован от нови преговори с Киев и неговите западни партньори, за да могат най-сетне да бъдат вдигнати санкциите, наложени срещу крайно отслабената икономически Русия. Захарченко беше известен като противник на преговорите, които за него биха означавали политически край. Най-вероятно и заради пари той е бил в конфликт с московските си опекуни. Да прибавим и стремежа му на “изборите”, насрочени за 4 ноември т. г., да бъде преизбран за “президент”. Явно Кремъл е решил друго. На 20 август, позовавайки се на източници от Кремъл и бунтовниците, московската информационна служба РБК оповести, че изборите се отлагат за неопределено време. Чрез въпросните избори Москва не искала да провокира партньорите си в преговорите. А и положението за населението на Донецк било толкова лошо, че дори изпратени от Москва социолози били на мнение, че изборите трябва да се отложат заради катастрофален срив в доверието към лидерите на бунтовниците. Но ако Москва действително е искала да се отърве от Захарченко, защо той не се оттегли “по здравословни причини”, както по-рано се случи във втората крепост на бунтовниците Луганск? Възможни отговори: На подчинение на Захарченко са няколко хиляди въоръжени мъже. Наред с това в руските медии дълго време Москва го представяше като герой. И сега безславно да го изрита, би било по-трудно да се обясни, отколкото смърт, причинена най-вероятно от украинска бомба. Обявеният за временно изпълняващ длъжността “държавен глава на републиката” Дмитрий Трапезников е смятан за бледа фигура и марионетка на Москва.  ", "date": "2018.09.04", "title": "Кой уби Захарченко? Версии"}
{"url": "http://clubz.bg/72696-55_iqt_v_sveta_eliminira_federer_na_us_open", "text": "Няма да има сблъсък на четвъртфиналите на Откритото първенство на САЩ по тенис между Новак Джокович (Сърбия) и Роджър Федерер (Швейцария). 55-ият в световната ранглиста Джон Милман (Австралия) не позволи това да се случи, като спря пътя на Маестрото в последния осминафинал при мъжете - 3:6, 7:5, 7:6(7), 7:6(3). Така Милман ще излезе срещу сърбина, който преодоля чисто Жоао Соуза (Португалия) - 6:3, 6:4, 6:3. Този двубой се игра при над 30-градусова жега в Ню Йорк и на моменти личеше, че тя доста се отразява на тенисистите. Жегата в Ню Йорк отказа петима от US Open Новак е в тази фаза на щатския шампионат за 11 път в последните 12 години. Другият четвъртфинал в тази част на схемата е Марин Чилич (Хърватия) - Кей Нишикори (Япония). Финалистът от \"Аустрелиън оупън\" не позволи на Давид Гофен (Белгия) да му опонира сериозно - 7:6(6), 6:2, 6:4. Нишикори пък прати у дома Филип Колшрайбер (Германия) - 6:3, 6:2, 7:5. Много интересен четвъртфинал се очертава между Хуан Мартин дел Потро (Аржентина) и Джон Иснър (САЩ). Южноамериканецът, който е шампион от 2009 г., продължава напред без загубен сет след 6:4, 6:3, 6:1 над Борна Чорич (Хърватия). Иснър е последният представител на домакините в комплекса в \"Куинс\". Той изхвърли Милош Раонич (Канада) - 3:6, 6:3, 6:4, 3:6, 6:2. Водачът в схемата Рафаел Надал (Испания) отново даде сет, но продължава успешно да защитава титлата си след 6:3, 6:3, 6:7(6), 6:4 над Николос Басилашвили (Грузия). Испанецът отново ще играе с Доминик Тийм. Австриецът беше много солиден срещу Кевин Андерсън (РЮА) - 7:5, 6:2, 7:6(2). При жените четвъртфиналите са: Серина Уилямс (САЩ) - Каролина Плишкова (Чехия), Слоун Стивънс (САЩ) - Анастасия Севастова (Латвия), Карла Суарес Наваро (Испания) - Мадисън Кийс (САЩ) и Наоми Осака (Япония) - Леся Цуренко (Украйна).", "date": "2018.09.04", "title": "55-ият в света елиминира Федерер на US Open"}
{"url": "http://clubz.bg/72667-pyrvi_bojkot_za_simeonov_prez_noviq_sezon_pusheneto_na_zakrito", "text": "Парадоксално, но ден след като вицепремиерът и лидер на НФСБ Валери Симеонов постави няколко условия за оставане във властта, едно от които е да се спре бойкотът на законодателните му инициативи, днес точно това се очаква да се случи. Става въпрос за измененията в Закона за здравето, с които от формацията на Симеонов предлагат да се въведе по-либерален режим за тютюнопушенето на закрити обществени места. Смъртта на това предложение бе предизвестена, защото то не среща подкрепата на най-голямата парламентарна партия - коалиционния партньор на \"Обединени патриоти\" - ГЕРБ. Именно ГЕРБ във втория мандат на Бойко Борисов като премиер въведе през 2012 г. тоталната забрана за пушене. Идеята на Симеонов за либерализация на пушенето срещна поредна спънка Днес парламентът се събира на извънредно заседание, а гласуването на изменененията в Закона за здравето е поставено под точка втора. Макар и текстовете да са дело на Валери Симеонов, формалните вносители са депутатите на НФСБ, както и няколко техни колеги от ВМРО. Предлага се в заведенията, по желание на собственика, да се обособят места за пушачи, какъвто бе старият режим преди пълната забрана, както и либерализация по отношение на летища, кораби и др. От НФСБ мотивираха промяната с това, че сега забраната масово не се спазва, а заведенията на практика са направили цели пристройки с места за пушачи. Без изненади предложенията бяха отхвърлени последователно от парламентарните комисии по здравеопазването и по икономическата политика. Очаква се това да стане и в пленарната зала. Забраняват наргилето на закрито Покрай сагата с нагреваемите цигари, а после и с наргилетата стана ясно, че режимът не само няма да се либерализира, а даже още повече ще се затегне - чрез нови предложения, които забраняват бездимните изделия на закрито, подобно на конвенционалните цигари. Същото ще важи и за наргилетата. Идеята е на здравното министерство. Наред с въвеждане на нова забрана законопроектът детайлизира определението за \"закрито обществено място\", където е забранено каквото и да било тютюнопушене. Като такова се определя \"всяко пространство, покрито с покрив и оградено с най-малко три стени/страни, независимо от наличието на отваряеми прозорци или други отвори, без оглед на материала, използван за покрива, стените/страните, и без оглед на това дали конструкцията е постоянна или временна\". Това означава, че найлоновите завеси, с които много заведения ограждат местата за пушене през студените месеци, вече стават \"закрито помещение\".  Валери Симеонов. Теория и практика Законът за здравето далеч не е единствената законодателна инициатива на Симеонов, която се очаква да претърпи крах. Измененията в Закона за хазарта, с които се целеше ограничаване на масовата продажба и реклама на моментните лотарийни игри, т.нар. талончета, уж срещаха политическа подкрепа, а накрая бяха изпратени за нотификация в Европейската комисия. Все още не е известно кога ще се \"върнат\" обратно в България, за да бъдат разгледани в Народното събрание. Прогнозата на експертите е няколко години - когато не е ясно дали Симеонов все още ще е на власт. Законът за хазарта на Симеонов - удавен в евродирективите Неясна е съдбата и на спорния закон за шума. Макар и сега да има забрана за високи децибели на открито след 23 ч. по същия този закон, Симеонов предложи някои допълнителни рестрикции. За разлика от повечето му законодателни инициативи, които минават през депутатите му в парламента, т.е. те ги внасят като собствени предложения, тази мина през одобрението на всички министри на заседание на кабинета. В пленарната зала обаче от ГЕРБ дадоха заявка, че текстовете трябвало да се прецизират в посока да се даде право на местната власт да определя тихите часове, както и новите рестрикции да не важат за курортите (тип Слънчев бряг). Такава е идеята и на министъра на туризма Николина Ангелкова. Както е известно, двамата със Симеонов не само спорят, а буквално воюват на тема шумни заведения по плажа. За да обезсили предложенията на вицепремиера, министърката написа свои, само че в Закона за туризма. В текстовете на Ангелкова се посочва, че разпоредбите на закона за шума няма да важат за курортите. Симеонов предложи и облагане на жилищата в курортите с идеята, че така ще бъдат принудени апартхотелите да плащат \"данък курортист\". Бюджетната комисия в парламента (с председател Менда Стоянова (ГЕРБ)) обаче изрази опасения, че тази идея може да доведе до двойно данъчно облагане и също трябва да мине през прецизиране на текстовете. Законът за шума - приет. Но... Симеонов предлага, ГЕРБ разполага Как ще приключат всички тези законодателни инициативи ще стане ясно през новия политически сезон, чийто неформален старт е днес.  Забраняват наргилето на закрито Валери Симеонов. Теория и практика Законът за хазарта на Симеонов - удавен в евродирективите Законът за шума - приет. Но... Симеонов предлага, ГЕРБ разполага", "date": "2018.09.04", "title": "Първи бойкот за Симеонов през новия сезон: пушенето на закрито"}
{"url": "http://clubz.bg/72697-shte_se_stroi_li_kraj_silistar_kmetyt_na_carevo_ne_znae", "text": "Кметът на Царево Георги Лапчев не знае дали ще има строителство край защитения плаж Силистар. Това стана ясно от думите му пред бТВ тази сутрин. Темата \"Силистар\" стана актуална, след като самият Лапчев внесе в общинския съвет предложение за промяна на ПУП в местността, с което да се позволи изграждане на път и вилно селище - ниско строителство - на 22 дка в непосредствена близост до плажа. Теренът е част от природен парк \"Странджа\" и попада в границите на защитените територии по \"Натура 2000\".  По заръка на Борисов казусът \"Силистар\" отива към съда - или в прокуратурата Съветниците в Царево (с мнозинство от ГЕРБ) приеха решението, ден по-късно обаче - заради обществените настроения, лидерът на партията Бойко Борисов поиска решението да не се изпълнява. Седмица по-късно подходи по закон и настоя областният управител на Бургас Вълчо Чолаков да спре продецурата по съдебен ред. След това прокуратурата се сети да се самосезира, а местните екологични власти \"откриха\", че решението е в нарушение на закона.  Според Георги Лапчев не зависи от него или от местните власти дали до Силистар ще се строи каквото и да е: \"Биволъ\": Готви се застрояване на 22 дка до плаж Силистар Не става ясно защо, ако общината иска да се гради път до плажа, в предложението за промяна на ПУП фигурира \"вилно селище\".  Кметът продължи с обясненията. Според него решението, което е предложил, а съветниците са приели, цели  да се  предотвратят евентуални дела към държавата и към общината и  да се реши 10-годишният проблем, свързан с пътя до плажа. Бургаските прокурори се самосезираха за бетон на Силистар По думите му няма внесен план за застрояване, а има внесено искане за стартиране на процедура по ПУП.  , подчерта Лапчев. Според него казусът е недостатъчно добре обяснен на обществото и трябва да се разясни каква всъщност е идеята.   \"Биволъ\": Готви се застрояване на 22 дка до плаж Силистар Бургаските прокурори се самосезираха за бетон на Силистар", "date": "2018.09.04", "title": "Ще се строи ли край Силистар? Кметът на Царево не знае"}
{"url": "http://clubz.bg/72701-orkestyr_upravlenie_shte_izpylni_za_vas_koalicionen_kyuchek", "text": "Тази сутрин с голяма тъга и желание за лоботомия разлиствам социалните мрежи и електронните медии. То работата е ясна - живеем във време, в което няколко субекта се карат кой да вземе повече влияние в управлението, а всички останали с патос, справедлив гняв и размахан пръст коментираме, сякаш се е случило нещо страшно. А то нищо не се е случило. Просто няколко батки спорят кой да вземе малко повече от баницата. Но не това ме вълнува. Вълнува ме начинът, по който различните групи от хора възприемат действителността. По-скоро ме вълнува гледната точка. Например - гледната точка на  в момента е: \"Абе, ние може да не сме ОК, ама я си представете пак Орешарски.\" А тази на  \"ГЕРБ са вредни, дайте сега да не говорим за Бенчо Бенчев, не е той темата, а ГЕРБ.\" А   викат: \"Абе, ние може да се караме, може да сме пътуващ цирк, ама я си представете да върнем ДПС на власт.\" А  викат - \"Правителството е съставено от крайни националисти и удря истинските либерали - демек нас, щото сме членове на Либералния интернационал.\"  не го знаем каква гледна точка има, но това не му попречи да вземе над 4 процента. Отвън обаче е още по-весело. Там пък са се събрали няколко веселяшки хипи групировки, които викат: \"ОСТАВКА!\" И после допълват: А президентът вчера вика, че опозицията не предлага алтернатива. Ми не е вярно. Предлага. Ако не алтернатива, то поне гледна точка. То вярно, че от тая гледна точка на човек може да му се завие свят, ама все пак е гледна точка. Която всъщност май е гледна запетая, ама да не придиряме. Не знам дали ми проследихте мисълта, но изводите се налагат от само себе си. Извод едно - ние си избрахме да ни управлява един пътуващ цирк, а сега сме недоволни. Извод две - ама го избрахме, щото от другата страна имаше едни каращи се градски лелки, които решиха да впрегнат всичките си усилия, за да доказват на оредяващите им поддръжници кой е истински АНТИКОМОНИЗД и кой е най-якият от яките опозиционни батки. Извод три - в момента живеем с правителство, което не ни управлява, а ни се подиграва. С всеки свой акт. Обаче вместо да се възпротивим подобаващо, ние сме впрегнали енергията си да обясняваме колко мъдрост има у нас и колко е прост народът ни, който обича да играе хора, които са създадени от Путин. Извод четири - мисля, че Бах беше казал, че правилото за писане на музика е следното - всеки инструмент трябва да говори, а ако някой няма какво да каже, по-добре да мълчи. Та и с нас така. Говорим, говорим... Ето, аз написах 50 изречения, а смисъл от това няма. Не, ние не произвеждаме мелодии. Произвеждаме фалш. А произвеждаме фалш, защото не сме се настроили един към друг. И затова, колкото и великолепни музикални инструменти да сме, на сцената няма да излезем. Там ще скрибуцат онези, които се възползват от гледната ни точка. И така, докато публиката (електората) ги вика на бис. Оркестър \"Управление\" ще изпълни за вас \"Коалиционен кючек\". Маестро!!! Музика!!!", "date": "2018.09.04", "title": "Оркестър \"Управление\" ще изпълни за вас \"Коалиционен кючек\""}
{"url": "http://clubz.bg/72700-v_pakistan_izbirat_prezident", "text": "В Пакистан започнаха днес избори, които ще посочат 13-ия президент на страната, предаде ТАСС. Новият държавен глава ще бъде избран от изборна колегия, включваща общо 1174 депутати от горната и долната камара на федералния парламент - Сената и Националното събрание, както и от законодателните събрания на четирите пакистански провинции. Резултатът ще бъде огласен от Централната избирателна комисия още днес. \"Пакистан има ядрено оръжие и от днес е много по-опасен\" За висшия пост в страната се борят трима кандидати: Ариф Алви от управляващото \"Движение за справедливост\" (\"Пакистан Техрик-и-инсаф\") , Аитзаз Ахсан от Пакистанската народна партия и опозиционерът Фазл-ур-Рехман. Сегашният президент Мамнун Хусейн, издигнат от партията \"Пакистанска мюсюлманска лига\" (Наваз) не се кандидатира за втори мандат, напомня агенцията. ", "date": "2018.09.04", "title": "В Пакистан избират президент"}
{"url": "http://clubz.bg/72675-ot_sofiq_do_nant_borba_s_kufar_i_byurokraciq", "text": "Знаете ли, че в парижкото метро няма нито асансьори, нито ескалатори (или поне аз нямах късмета да ги намеря)? За разлика от софийското… Разбрах го в най-неподходящия момент – на идване от летището с два куфара (единият от които май беше по-тежък от мен). За сметка на това парижаните могат да носят тежко. Ама наистина. И са готови да го направят. Достатъчно е само да гледаш тъжно и да показваш първи признаци на паника пред наближаващите тридесет тесни стъпала. *** Сигурна съм, че унищожих една малка горичка, за да стигна дотук. Толкова документи и мотаене из български и френски институции не бях и сънувала. Имам карта лоялен клиент за копирния център до квартирата в София – толкова сканиране, принтиране, копиране и пр. глупости ми трябваха. Но в крайна сметка стигнах до Нант, където ще прекарам няколко месеца като студент по програма \"Еразъм+\". Още не знам дали френското частно висше училище (Grande école му викат тук) ще оправдае очакванията ми. Но все пак стигнах. И това е нещо. *** Кацаме на летището в Бове мирно и кротко. Дъждовен понеделник. На терминал 1 (и единствен) мирише на мокро куче и е пълно с хора. За пръв път виждам летище, на което първо си вземаш багажа (в нашия случай – общо три куфара, две раници и чанта за лаптоп), а после минаваш паспортен контрол. Едно лице с очевидно гръцка националност много упорито се опитва да отмъкне първо куфара на Катя, а после и моя. С малко настойчивост предотвратяваме вражеските набези и се изнизваме набързо. Автоматът за напитки ми пуска газирана вместо минералната вода. Както се сещате, бутилката избухва в лицето ми, след като я мотах из чантата известно време. Супер, ще ходя мокра, мисля си. Първостепенна задача сега е да разберем откъде да хванем автобуса за центъра на Париж. Да питаме хората решаваме. Действаме по правилата – на гише \"Информация\". Откъдето получаваме залп от равна и почти неразбираема реч на френски. J’ai rien compris, скъпа. Merde. Разбрахме се в крайна сметка. Дори успяхме да си качим куфарите в багажното съвсем сами. За пръв път виждам Айфеловата кула и базиликата \"Сакре кьор\" в далечината от автобус под гъстия синкаво-розов облак, който се разпростира над града. Романтично. Тук хората също сигурно кашлят много и имат възпалени очи. Чувствам се като у дома. Почти. Стоварват ни на някакво място, където уж имало станция на метрото. Къде - това е въпросът? Ще се ориентираме по голямото М, казвам на Катя. Голямото М ни мотае около 500 метра (повече са, отколкото звучат, повярвайте). И накрая ни води… до огромно стълбище. Поне 30 миниатюрни стъпала… Десет минути шаш и паника в нашия малък екип. Ескалатор няма. Асансьор също. Не знаем как ще свалим куфарите. На практика е невъзможно. След още десет минути имаме план. Редуваме се и сваляме куфарите поетапно, без да ги изпускаме от поглед. Върви добре. Накрая идва ред на най-тежкия. Като негова притежателка на мен се пада честта. Стъпало 1 – удрям си коляното. Тих болезнен стон. Стъпало 2 – удрям си бедрото. Merde. Стъпало 3 – куфарът полита надолу. Едва го удържам. Damn… Добре, това няма да стане така. Половин минута почивка. Avez-vous besoin d’aide, чувам и сърцето ми се пълни с надежда за живот. Oui, s’il vous plait. Запазвам хладнокръвие и се усмихвам любезно. Вътрешно ликувам, но решавам да не го показвам на парижаните. На третото стълбище вече сме измислили схема – стоим и се суетим, гледаме тъжно и чакаме някой парижанин да ни помогне. Когато сменяме линиите на Шан-з-Елизе–Клемансо, си намираме постоянни носачи. И така до Монпарнас. Качват ни багажа до ниво 3. Оттук тръгвали влаковете за Нант. Супер. Да го видим. Опитвам се да накарам куфарът да се завърти в посоката, която аз желая. Обаче той не желае. „Човек и добре да живее, куфарът му невинаги е съгласен с него.“ Решавам, че е по-лесно аз да променя посоката, отколкото да накарам куфара да го направи. Изпускаме влака за минути. Нищо де, ще хванем следващия. След продължила 20 минути борба с автомата за билети, който по едно време очаквам да поиска да разбере на колко години ми е поникнал първият зъб и колко косъма имам на главата, успяваме да се уредим с билети. Още час седим върху куфарите си на Монпарнас, която леко напомня Централна гара в София преди ремонта. За сметка на това фреските TGV нямат нищо общо с „комфорта“ на БДЖ. Има място за багаж, който можеш да поставиш там, без да си щангист и да го вдигаш над главата си. Не миришат на разнообразни телесни течности и се движат толкова безшумно, че за двата часа и половина, през които изминахме 350-те километра от Париж до Нант, заспах два пъти. (За сравнение: София–Варна: 550 км, осем часа и непрекъснато тудуф-тудуф.) *** На гарата ни чакат Паскал и Доминик. За пръв път непознати ме посрещат така. Помогнаха ни с багажа. Карат ни до къщата, като междувременно ни показаха разни готини места в града (нищо че беше един часът през нощта). Доминик е приготвила палачинки… На следващия ден ни разхожда с колата, за да ни покаже ключови за нас места от градската инфраструктура. Разбира се, аз не запомням нищо, ама как да ѝ кажа… Освен това те говорят този френски, който и ние. Това май е изключение. Или се стараят много, не знам. *** Не знам дали знаете също, но във Франция за всяко нещо ви трябва документ. За да пазарувате в магазина, ви трябва карта, която става готова след попълване на формуляр. Билет за градския транспорт е почти невъзможно да си вземете без дебитна карта (която пък не можете да вземете, без да стигнете до точно определен клон на банката, където ви чака тя – готова, след като сте пратили осем документа с общо около 40 страници). Картата за градския транспорт пък да не говорим. Дори на Паскал му е трудно да се ориентира в системата за кандидатстване за стипендии. Въпреки че е помагал и на предишните обитатели на стаята ни. В общи линии – трябват ти удостоверения за доходите на родата до десето коляно, за да е всичко точно. И около три формуляра, които хазяите попълват. И още n на брой – университетът. И винаги системата им изчислява някоя дата грешно. И се чудиш как да я оправиш, за да не те вкарат в затвора. C’est pas grave, казва Паскал. Често го казва. Доминик също. И всички от този град, с които се запознах, когато нещо такова се обърка. Започва да ми харесва. C’est pas grave. В България вероятно бих изпаднала в нервна криза, след като около десетина души са ми обяснили, че някоя административна грешка е едва ли не краят на живота ми. Разликата между тукашната и българската администрация е, че хората тук създават впечатлението, че искат да ти помогнат. Не знам още дали наистина искат, или са се научили добре да се преструват. Но е приятно да не се чувстваш, сякаш лелята на гишето ти прави огромна услуга и си ѝ длъжен… поради което може и да те навика просто защото работата ѝ не ѝ харесва. Което не променя факта, че бюрокрацията е убийствена. Очаквам следващия път, като ходя до тоалетната, да ми поискат документ, удостоверяващ извършването на тази дейност. Но… c’est pas grave. Като се замисля, трябва да видя как да извадя удостоверение за синините по краката и ръцете ми от куфарите. Че някой ще вземе да обвини милите хора в домашно насилие… Е. ---- „Генерация Z“ – с подкрепата на „Америка за България“", "date": "2018.09.04", "title": "От София до Нант, борба с куфар и бюрокрация"}
{"url": "http://clubz.bg/72707-naj_moshtniqt_ot_chetvyrt_vek_tajfun_udari_qponiq", "text": "Много силен тайфун, смятан за най-мощния от 25 години, ударил директно Япония, стигна днес страната, като наруши сериозно транспортните връзки и работата на предприятията, предаде Франс прес, цитирана от БТА. Тайфунът Джеби - 21-ият за сезона в Азия тази година, връхлетя югозападната префектура Токушима на остров Шикоку, съобщи националната метеорологична служба. Скоростта на съпътстващите ветрове достига на места близо 220 км/ч. В централната му част тя е 160-190 км/ч, което го прави най-мощния от 1993 г. насам, уточни за АФП Риута Курора, представител на ведомството. Джеби се измества доста бързо в посока север-североизток със скорост 45 км/ч; очаква се да мине през западната част на остров Хоншу. Десетки загинали след тайфун във Виетнам Синоптиците прогнозират и поройни дъждове; властите настояха населението в зоните, застрашени от наводнения и свлачища, да се подготви за евентуална евакуация. Премиерът Шиндзо Абе отмени обиколка из западните райони и свика кризисно съвещание, по време на което настоя хората \"да вземат предпазни мерки\". Свлачища убиха над 100 души в Япония Около 300 000 души са получили препоръка да се изтеглят в убежища. Най-малко 50 000 домакинства са останали без ток. Над 650 полета вече са анулирани по съображения за сигурност като предварителна мярка. Много влакове са спрени от движение. Днес по изключение няма да работят големите магазини в региона около западния град Осака. Заводите в най-застрашените зони предупредиха персонала да не идва на работа. Училищата там също останаха затворени. Тайфуни редовно минават през архипелага лятно време, но Джеби може да причини значителни щети в западните региони, съсипани вече през юли от наводнения и гигантски свлачища, причинили смъртта на близо 220 души, отбелязва АФП. 10 човека остават в неизвестност след това най-смъртоносно природно бедствие в страната за повече от три десетилетия, припомни в тази връзка ДПА. Свлачища убиха над 100 души в Япония", "date": "2018.09.04", "title": "Най-мощният от четвърт век тайфун удари Япония "}
