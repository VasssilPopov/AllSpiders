{"url": "http://clubz.bg/73167-komunizmyt_prestyplenie_ili_skyp_spomen", "text": "\"Предвид факта, че Пенчо Кубадински е исторически свързан с дейността на БКП в качеството му на ръководен деец на партията, поставянето на негов паметник противоречи на чл. 3, ал. 1 от Закона за обявяване на комунистическия режим в България за престъпен\", пише в решението на Общинския съвет на разградската община Лозница. Така съветниците отмениха предишно свое решение - за откриване на паметник на дългогодишния член на ЦК на БКП. Но завъртането на 180 градуса не е най-интересното в тази история. По-значимо е позоваването на приетия през 2000 година Закон за обявяване на комунистическия режим в България за престъпен. Според този закон, комунистическият режим от 9 септември 1944 до 10 ноември 1989 година е престъпен, а Българската комунистическа партия е престъпна организация, която в дейността си е била насочена „към потъпкване на човешките права и демократичната система\". Само преди три месеца Административният съд в Пазарджик образува дело по жалбата на „Демократична България“ срещу решение на Общинския съвет във Велинград за изграждане на паметна плоча на Атанас Семерджиев, началник на Генералния щаб на Българската народна армия в годините, когато българската войска участва в потушаването на Пражката пролет и на бунтовете на българските турци срещу насилствената смяна на имената по време на т.нар. Възродителен процес. Делото се позовава на същия закон и спира временно изграждането на меморила. Тези два сюжета обаче са изключение. Много повече са случаите, в които местните власти предпочитат да забравят за съществуването на този закон. Цитираният закон е съвсем кратък. Той казва, че БКП идва на власт „с помощта на чужда сила, обявила война на България“ и носи отговорност за управлението на България във времето до 10 ноември 1989 година, „довело страната до национална катастрофа\". Законът казва също така, че „ръководствата и ръководните дейци\" са отговорни за редица престъпления, сред които са изредени „съзнателното нарушаване на основните човешки права и свободи\", т.нар. Народен съд, упадъкът на държавата, отмяната на правото на собственост, „провеждането на непрекъснат терор срещу несъгласните\" и т.н. В десетина точки са изредени престъпленията срещу правата на личността, като въз основа на всичко това законът обявява БКП и нейния режим за престъпни. Толкова. Въпросният закон не казва в прав текст, че е забранено да се поставят паметници на комунистически лидери или да се продават чаени чаши с лика на Тодор Живков. Но казва ясно, че тези хора и техният режим са престъпни. Това обаче не е достатъчно за мнозинството представители на местната власт из цяла България, които организират чествания на свои земляци от върхушката на БКП или пък поставят портрети на видни комунистически дейци, паметни плочи, цели паметници дори. Това е част от същността на Българската социалистическа партия, която все още брои конгресите си заедно с тези на БКП. Но в решенията на общинските съвети на Лозница и Велинград - съответно за Кубадински и Семерджиев, участват единодушно съветниците от ГЕРБ и ДПС. Едната партия се възприема като дясна антикомунистическа алтернатива на БСП, а другата се роди от съпротивата на българските турци срещу комунистическия режим. Днес техни активисти издигат паметници на комунистически дейци и очевидно не виждат никакъв проблем в това. Днес паметникът на Пенчо Кубадински е ограден от полицейска лента, но това не попречи на местния актив на БСП да организира откриване. Общинският съвет може и да отмени решението си, но паметникът е факт. В разгара на този сюжет много хора с изненада научиха, че в Златица отдавна има паметник на Вълко Червенков - комунистически лидер на България по времето на Сталин. И не само това - в деня на Съединението общинското ръководство в Златица заедно с активисти на БСП честват едновременно и официалния празник, и рождението на комунистическия вожд. „Вълко Червенков е човек, отдал живота си на мечтата да живеем в една икономически силна и политически смела страна“, е цитиран да казва депутатът от БСП Лало Кирилов. В този случай и общински служители, и народен представител без да им мигне окото нарушават Закона за обявявяне на комуническия режим за престъпен. И понеже нищо не следва, тези случаи ще продължават. А всичко започна само година след приемането на закона. На 7 септември 2001 година в Правец бе открит паметник на Тодор Живков - в присъствието на бъдещия президент Георги Първанов и на бъдещия премиер Бойко Борисов. Не се намери областен управител, който да атакува това общинско решение в съда. Не се намери и достатъчно политическа воля за реакция. После страната бе залята от сергии със сувенири с лика на Тодор Живков, селски кметове изтупаха праха от старите портрети и отново ги окачиха в кабинетите си, а през 2012 година на входа на Несебър „грейна“ билборд по повод рождения ден на комунистическия лидер - портретна снимка и надпис „Тодор Живков - дългогодишен ръководител на МАЙКА БЪЛГАРИЯ“. И тогава не се намери кмет, който да реагира и да приложи закона. Не се намери и областен управител. Не се намери и политическа воля за реакция. Така България си живее с един закон, който никой не спазва. И който си остава самотна и единствена стъпка по пътя на неизвършената декомунизация. .", "date": "2018.09.14", "title": "Комунизмът - престъпление или скъп спомен?"}
{"url": "http://clubz.bg/73183-shesto_mqsto_za_katrin_taseva_v_mnogoboq_na_svetovnoto", "text": "Катрин Тасева завърши на шесто място в многобоя в индивидуалната надпревара на Световното по художествена гимнастика в столичната зала \"Арена Армеец\". Това е най-предното класиране за българките. Другата ни представителка Невяна Владинова се движеше добре след първите уреди, но допусна грешки и остана 15-а. Гимнастичките ни останаха без отличия на лента и бухалки (СНИМКИ) Шампионка е рускинята Дина Аверина - 81,450 т., която защити титлата си от миналата година и прибави ново злато в София - четвърто. Тасева събра сбор от 73,950, а Владинова - 69,350. Среброто е за Линой Ашрам (Израел) - 79,700 т., а бронзът отиде при Александра Солдатова (Русия) - 79,175 т. Катрин Тасева стартира добре на обръч - 18,800, след което взриви залата на топка - 19,700, така зае трета позиция във временното класиране. В края на съчетанието си на бухалки обаче Катрин изпусна единия уред и завърши без него, а съдиите й дадоха едва 17,600. Това може би се отрази на настройката й и тя не впечатли на лента - 17,850. Първи медал за България на Световното, Русия е №1 отборно (СНИМКИ) Владинова също започна отлично с обръча - 19,350 т. Може да се каже, че бе ощетена на топка - 18,500. И за нея бухалките се оказаха проблем - 14,900 след три изпускания. Накрая плевенчанката завърши с много сериозна грешка и на лента - 16,600, така примата ни остана извън десетката. В същото време Аверина игра блестящо на всички уреди и явно ще запомни София с доста положителни емоции. София - кандидат за домакин на зимната олимпиада за младежи през 2024 г. Надпреварата днес бе изгледана в залата от шефа на Международния олимпийски комитет Томас Бах, който е на посещение в България. Той бе в компанията на шефа на Международната федерация по гимнастика (ФИГ) Моринари Ватанабе. В събота и неделя е състезанието при ансамблите. Първи медал за България на Световното, Русия е №1 отборно (СНИМКИ) София - кандидат за домакин на зимната олимпиада за младежи през 2024 г.", "date": "2018.09.14", "title": "Шесто място за Катрин Тасева в многобоя на Световното"}
{"url": "http://clubz.bg/73180-valeri_bojinov_vkara_v_pyrviq_si_mach_za_botev_vraca", "text": "Валери Божинов вкара гол още в първия си мач за \"Ботев\" (Враца) - при равенството 1:1 срещу \"Витоша\" (Бистрица) в откриващия двубой от осмия кръг на Първа лига. Бившият играч на \"Фиорентина\", \"Парма\", \"Ювентус\", \"Манчестър Сити\", \"Спортинг\" (Лисабон) и т.н. откри резултата на стадиона на \"тигрите\" в 27-ата минута. Божинов участва в изработването на ефектното попадение. В центъра на терена той даде извеждащ пас по левия фланг на Петър Атанасов и се придвижи в атака. Атанасов му върна жеста с центриране и от границата на наказателното поле Божинов порази долния десен ъгъл на вратата. До края на полувремето ветеранът бе замесен в още 2-3 ситуации за гол. След почивката обаче отпадна физически, личи, че тепърва ще навлиза в добра физическа форма. В 37-ата минута Ивайло Лазаров изравни след хубава комбинация на домакините. През втората част по-опасните ситуации бяха за \"бистришките тигри\", но те се успяха да стигнат до пълен обрат. Най-чистото положение пропусна Четин Седула с глава. В двубоя имаше индиректен сблъсък между баща и син. Бившият вратар на националния отбор и ЦСКА Илиян Василев е помощник треньор в \"Ботев\", а неговият син Християн пази на \"Витоша\". 21-годишният страж нямаше какво да направи при удара на Божинов, но в останалите ситуации се справи. Божинов бе определен за \"Играч на мача\" в анкетата на сайта Gong.bg и \"Диема спорт\". След изявлението  преди броени дни, той не прояви излишна скромност, заявявайки, че  в първото си тв интервю след срещата. По-късно тази вечер \"Лудогорец\" приема \"Верея\", останалите срещи от кръга са в събота и неделя. Утре от 20:00 ЦСКА-София приема \"Черно море\", а на 16-и \"Левски\" гостува на \"Локомотив\" (Пловдив) в същия час.", "date": "2018.09.14", "title": "Валери Божинов вкара в първия си мач за \"Ботев\" (Враца)"}
{"url": "http://clubz.bg/73131-shpigel_3677_maloletni_iznasileni_ot_sveshtenici_v_germaniq", "text": "В германската католическа църква системно са извършвани сексуални насилия спрямо малолетни, предимно момчета. Това сочи научно изследване, извършено от консорциум учени от университетите в Манхайм, Хайделберг и Гийсен. Ако има добра вест, тя е, че научното изследване е извършено по поръчка на германския висш католически клир. Официално резултатите ще бъдат представени на 25 септември т. г. в град Фулда лично от кардинала на Римокатолическата църква и архиепископ на Мюнхен и Фрайзинг  Райнхард Маркс. Журналисти от сп. “Шпигел” са успели да получат обобщение на научното изследване. Макар да не се посочва източника, най-вероятно той е от средите на изследвалите една мрачна страница от историята на Католическата църква в Германия. Периодът на изследването е от 1946 до 2014 година. Проучени са личните досиета на над 38 000 души от 27 епархии. Установено е по безспорен начин, че жертвите на сексуално насилие са 3677 малолетни, предимно от мъжки пол. В престъпления са уличени 1670 божи служители. По време на издевателствата повече от половината от жертвите са били на възраст 13 години. Три четвърти от пострадалите са били поверени на проповедниците с цел да им покажат верния път към Бога или да им помогнат да преодолеят психически травми. 300 католически свещеници насилили поне 1000 деца в САЩ Публикуваната статистика на секснасилие обаче не е и не може да е пълна, признават учените. В заключението на научното изледване е записано: Какво се крие зад констатацията? При половината от случаите на сексуално насилие са били унищожени или манипулирани жалби и писмени искания за обезщетение от страна на пострадалите. От това става ясно, че размерът на мрачната цифра явно е далеч по-голям, посочват авторите на научното изследване. Още по-стъписващо е заключението: Ерго дори през 2014 година, най-вероятно и след това. Папата се зарече да сложи край на сексуалното насилие в Църквата на \"каквото и да е цена\" Наред с това учените са установили, че обвинените в сексуално насилие клерици са били премествани в други църковни епархии и то без те да са били информирани за престъпните деяния. Само срещу една трета е било образувано собствено разследване от страна на германската Католическа църква, което в повечето случаи е приключвало с налагане на минимални санкции, в други дори такива не са били налагани. И все пак не е за пренебрегване фактът, че делът на подобни престъпници е  от действащите клерици. Според учените един от възможните фактори за подобни престъпления е забраната за бракосъчетания на католическите свещеници. Те са лишени от правото да минават под венчило, обречени са на вечно полово въздържание, което противоречи на човешката природа. Сега германската общественост очаква официалното оповестяване на резултатите от научното изследване. Както посочихме, то ще бъде обявено от кардинал Маркс на 25 септември т. г. след богослужение в катедралата на град Фулда в западногерманската федерална провинция  Хесен. Да припомним, че наскоро подобен скандал със сексуално насилие от страна на свещеници се развихри и в САЩ. Това е много добре известно и на кардинал Маркс, който де факто е глава на Католическатка църква в Германия. Авторите на научното изследване го призовават да разработи стратегия, включваща набор от ефективни мерки за пресичане на подобни престъпления. Кардинал Маркс не бивало да се задоволи само с признание за вина от страна на клира. Папата се зарече да сложи край на сексуалното насилие в Църквата на \"каквото и да е цена\"", "date": "2018.09.14", "title": "\"Шпигел\": 3677 малолетни изнасилени от свещеници в Германия"}
{"url": "http://clubz.bg/73181-krib_pishe_do_premiera_da_ne_otteglq_ministerskata_nominaciq_na_manolev", "text": "Подкрепа за Александър Манолев, който бе номиниран за министър на транспорта, но сам се оттегли, изразиха в отворено писмо до премиера от Конфедерацията на работодателите и индустриалците (КРИБ). КРИБ настоява пред Бойко Борисов да не се подава на \"натиск от съмнителни кръгове и групи, които нямат нищо общо с индустрията\" и да отстоява Манолев, който сега е зам.-министър на икономиката, да наследи Ивайло Московски в МТ. Припомняме, че в четвъртък, след публикация във в. \"Капитал\" Манолев обяви, че се оттегля като номинация за министър и ще съди вестника. В материала се припомня бизнес миналото му със съмнителни лица, както и за два пътни инцидента с негово участие. Ето какво написаха работодателите до Борисов: Манолев няма да е министър на транспорта, плаши със съд заради публикации", "date": "2018.09.14", "title": "КРИБ пише до премиера да не оттегля министерската номинация на Манолев "}
{"url": "http://clubz.bg/73177-evrosdelka_germanec_nachelo_na_evrokomisiqta_francuzin_na_ecb", "text": "Европейският комисар Гюнтер Йотингер изрази публична подкрепа на идеята французин да поеме ръководството на Европейската централна банка (ЕЦБ), след като приключи мандата на настоящия гуверньор Марио Драги през октомври 2019 година, съобщи германският вестник \"Ханделсблат\", цитиран от Ройтерс. Банка от еврозоната съди ЕЦБ заради фалита си Това е промяна спрямо подкрепата, която в продължение на месеци Берлин оказваше на кандидатурата на президента на Бундесбанк Йенс Вайдман за управител на централната банка за еврозоната. Този избор обаче може да се окаже труден, въпреки че е смятан за първокласен централен банкер. ЕЦБ наема хакери да тестват защитата на банките Причината е, че Вайдман не е привърженик на прекалено стимулиращата парична и лихвена политика на ЕЦБ, допринесла за настоящото възобновяване на икономическия растеж в еврозоната. Шансовете му той или друг известен германски финансист да поеме кормилото на ЕЦБ бяха сведени до нула, след обявената по-рано този месец номинация на лидера на Европейската народна партия (ЕНП) в Европейския парламент Манфред Вебер за следващ председател на Европейската комисия. Мандатът на настоящия - Жан-Клод Юнкер, също от редиците на ЕНП, изтича през октомври 2019 г.  Решение на ЕЦБ поставя банките ни в по-неизгодно положение от тези в еврозоната Френският президент Еманюел Макрон би могъл да предложи няколко кандидата за поста на банкер №1 за еврозоната - на шефа на Френската централна банка Франсоа Вилроа дьо Гало или Беноа Кьоре. Той не би трябвало да има право на втори мандат като член на Борда на директорите на ЕЦБ, но ако политиците решат да го подкрепят, ще намерят начин за това, твърди се в кулоарите на Франкфурт.   ЕЦБ наема хакери да тестват защитата на банките Решение на ЕЦБ поставя банките ни в по-неизгодно положение от тези в еврозоната", "date": "2018.09.14", "title": "Евросделка: германец начело на Еврокомисията, французин - на ЕЦБ"}
{"url": "http://clubz.bg/73176-spasi_sofiq_betonirani_dyrveta_pri_remonta_na_ul_graf_ignaniev", "text": "Кадри с бетонирани близо до стволовете дървета по столичната улица \"Граф Игнатиев\", която е в голям ремонт, публикуваха от организацията \"Спаси София\". Чрез страницата на групата във фейсбук въпрос какво се случва е зададен и към кметицата на София Йорданка Фандъкова. В социалната мрежа отговор от общината все още няма.  Ето какво пишат от \"Спаси София\":  Кои са лесовъдите, които са цитирани, не става ясно от публикацията.  До 50 000 лв. глоба за три липи с наранени корени на \"Солунска\" След като получават сигнала за случилото се, от организацията сезират незабавно Столичния инспекторат. Направена е проверка, съставен е и протокол. Следва обръщение към кметицата, \"тагната\" към пулбикацията: Според \"Спаси София\" в рамките на ремонтите на централната градска част в София има и други случаи на \"унищожаване на зелената система\" на града - по улица \"Солунска\" и на площад \"Славейков\". Обществената поръчка за ремонт на централната градска част на София бе спечелена от строителната фирма \"Джи Пи груп\". Компанията се свързва с името на шефа на \"Лукойл България\" Валентин Златев. Проектът обфваща ул. \"Граф Игнатиев\", прилежащите и площади, парка около църквата \"Св. Седмочисленици\" и улиците \"6 септември\", \"Славянска\" и \"Цар Иван Шишман\". Фирмата предложи цена от 24 млн. лева. Сумата е с 2 млн. лв. по-висока от тази в офертата на класираното на второ място сдружение между \"Трейс груп холд\" и \"РВП Илиенци\". \"Джи Пи груп\" обаче е получила повече точки заради по-добрите си гаранции за качество на изпълнението.", "date": "2018.09.14", "title": "\"Спаси София\": \"Бетонирани дървета\" при ремонта на ул. \"Граф Игнаниев\""}
{"url": "http://clubz.bg/73170-ruski_agenti_opitali_da_proniknat_v_shvejcarskata_laboratoriq_izsledvashta_otrovata_za_skripal", "text": "Двама руски агенти са били задържани в Холандия по подозрение, че са опитали да проникнат в швейцарска химическа лаборатория  в която се правени проби на използваното вещество по случая \"Скрипал\", пишат швейцарският вестник Tages-Anzeiger и холандският NRC Handelsblad. Те били експулсирани от страната - изведени от Хага. Медията се позовава на неназовани източници. Руските агенти искали да се доберат до Spiez Laboratory близо до Берн - правителствен обект, в който са извършени анализи на химическия агент, с който бяха отровени Сергей Скрипал и дъщеря му Юлия през март в британския град Солсбъри. В същата лаборатория се извършвали анализи и на веществата, използвани при химическите атаки в Сирия. Швейцарската федерална разузнавателна служба е потвърдила новината, съобщена от Tages-Anzeiger и NRC Handelsblad. NRC Handelsblad пише, позовавайки се на анонимни източници, свързани с разследването, че двамата агенти са били екипирани да проникнат в компютърната мрежа на лабораторията. Говорител на лабораторията не коментира инцидента, но отбелязва пред Tages-Anzeiger: Опитът за проникване в лабораторията станал през пролетта. Обвинените за отравянето на  Скрипал били в Солсбъри като туристи Преди дни британските спецслужби огласиха имената на двамата руснаци, които според тях са се опитали да убият Скрипал и дъщеря му с веществото новичок. Петров и Боширов се появиха в четвъртък по руска телевизия, за да обяснят, че са обикновени туристи, отишли да разглеждат Солсбъри. В петък Великобритания определи като \"обида\" твърденията на двамата.", "date": "2018.09.14", "title": "Руски агенти опитали да проникнат в швейцарската лаборатория, изследваща отровата за Скрипал"}
{"url": "http://clubz.bg/73157-erdogan_turciq_e_izpravena_pred_dolna_ikonomicheska_ataka", "text": "Турският президент Реджеп Тайип Ердоган заяви, че Турция е изправена пред \"долна икономическа атака\" след изявления от страна на Съединените щати, предаде Ройтерс. В реч пред окръжни управители на управляващата Партия на справедливостта и развитието (ПСР) в Анкара Ердоган подчерта, че Турция ще види резултата от независимостта на Централата банка след солидното увеличение на лихвените й проценти вчера. Президентът, който обявява сам себе си за \"враг на лихвите\", заяви, че търпението му относно лихвените проценти има граници. В четвъртък турската централна банка повиши силно водещата си лихва от 17,75 процента на 24 процента, за да овладее инфлацията и да подкрепи турската валута след рязкото й поевтиняване тази година. \n\tЕрдоган призова още турците да обърнат в турски лири спестяванията си. По думите му частният сектор не бива да се отказва от производство и инвестиции. 24% лихва в Турция срещу срива на лирата Той съобщи също, че турските министерства преразглеждат инвестиционните си планове и не обмислят по-нататъшни нови капиталовложения, макар че тези, които са на 70-80 процента завършени, ще бъдат осъществени докрай. Ердоган разпореди: футболните трансфери - вече в турски лири Турският президент отново повтори тезата си за инфлацията като резултат от високите лихви и пак нападна Централната банка заради нейното решение за лихвите. Ердоган разпореди: футболните трансфери - вече в турски лири", "date": "2018.09.14", "title": "Ердоган: Турция е изправена пред \"долна икономическа атака\" "}
{"url": "http://clubz.bg/73148-naj_skypo_prodadenata_kartina_na_jiv_hudojnik", "text": "Картина на британския художник Дейвид Хокни вероятно ще стане най-скъпото произведение на жив творец, продадено на търг. „Портрет на един художник (басейн с две фигури)“ е оценена на 80 млн. долара от „Кристис“, които ще предложат платното на търг през ноември, съобщава Би Би Си. Актуалният рекорд принадлежи на американеца Джеф Кунс – оранжевата скулптура на куче от неръждаема стомана „Balloon Dog“ се продаде за 58 млн. долара през 2013 г. „Портрет на един художник…“ се превръща в една от най-разпознаваемите картини на йоркширския живописец – идеята за нея се ражда от две отделни фотографии на пода на студиото на твореца. Той успява да я довърши навреме за изложението в нюйоркската галерия „Андре Емерих“ през 1972 г. От тогава платното се е появявало на дузина ретроспективни изложби в лондонския „Тейт“, Център „Жорж Помпиду“ в Париж и музея „Метрополитън“ в Ню Йорк. По-рано тази година друга картина на 81-годишния художник се продаде за 28,5 млн. долара на частен купувач – рекордна сума за произведение на Хокни. Картината ще бъде изложена в Хонконг, Лондон и Лос Анджелис, преди да бъде предложена на аукцион на 15 ноември в Ню Йорк.", "date": "2018.09.14", "title": "Най-скъпо продадената картина на жив художник?"}
{"url": "http://clubz.bg/73164-floryns_nastypva", "text": "По крайбрежието на Северна Каролина все по-силно се усеща днес приближаването на урагана Флорънс, предаде Ройтерс. Скоростта на ветровете се покачи - индикация за наближаващата буря, за която метеоролозите предупредиха, че има опасност да причини катастрофални наводнения в югоизточните щати. Окото на Флорънс се очаква да достигне американския бряг в петък и да продължи движението си по сушата в събота, съобщи Националният център за ураганите. Около 10 милиона души живеят в регионите, през които ще премине ураганът или които могат да бъдат сериозно засегнати от него. На повече от един милион жители бе наредено да се евакуират от бреговете на Вирджиния, Северна и Южна Каролина. Хиляди хора вече са се преместили в убежища за извънредни ситуации. \"Все още има време за евакуация. Ситуацията е изключително опасна\", заяви губернаторът на Северна Каролина Рой Купър.  В петък Флорънс, който наближава източното крайбрежие на САЩ, бе понижен от втора на първа степен, съобщи Националният институт на ураганите на САЩ, цитиран от Франс прес и Ройтерс. \n\tСъс сила на вятъра, достигаща 150 км/час, ураганът обаче продължава да е сериозна заплаха за жителите на рисковите райони.   ", "date": "2018.09.14", "title": "Флорънс настъпва"}
{"url": "http://clubz.bg/73171-jerusalim_nqma_da_e_stolica_i_na_evroviziq_po_politicheski_prichini", "text": "Музикалният конкурс „Евровизия“ ще се състои догодина в Тел Авив, макар израелското правителство да обяви, че градът на провеждане ще бъде столицата Йерусалим. Бенямин Нетаняху, министър-председател на Израел, държеше международният конкурс да бъде в библейския град като част от кампанията на израелското правителство за световно признание на Йерусалим като столица на държавата. „Пилешкият“ танц на Нетаняху с победителката от „Евровизия“ (ВИДЕО) Държавата спечели състезанието миналата година, залагайки на ексцентричната Нета Барзилай – и по правило страната победител трябва да стане домакин на следващото издание на „Евровизия“. Поради политически причини обаче конкурсът ще се проведе в Тел Авив, посочва „Гардиън“. Два дни след победата на Израел в конкурса, Доналд Тръмп премести американското посолство от Тел Авив в Йерусалим – и в Израел възникнаха притеснения от крайни прояви на протест от движението „Бойкот, лишения, санкции“. Изпълнителният борд на конкурса, който се гледа от около 200 млн. хора годишно, съобщи в четвъртък, че израелските обществени телевизия и радио са предложили Йерусалим, Тел Авив и крайбрежния Ейлат като възможни градове за провеждане на състезанието. \"Пилешка\" песен спечели \"Евровизия\", България след първите 10 (ВИДЕО) „Всички предложения бяха примерни, но накрая решихме, че Тел Авив предлага най-доброто устройство за най-голямото музикално събитие на живо“, обоснова решението Джон Ола Санд, ръководител на Европейски съюз за радио и телевизия, които  организират певческия конкурс. „Евровизия“ е перфектна за нашия град, международно признат със своята жизненост, творчески дух, оживените си културни сцени и честването на свободата“, каза кметът на Тел Авив Рон Хулдай. По принцип „Евровизия“ може да се провежда само в столични градове, но статутът на Йерусалим не е международно признат – световните сили призовават за мирно разрешение на дългогодишния конфликт с Палестина. Израелски военни части завзеха източната част на Йерусалим от йорданската армия през 1967 г., а палестинците настояват, че това ще е тяхната бъдеща столица. Въпреки проблемите си, Йерусалим два пъти е била домакин на събитието досега – първо през 1979 г. и след това през 1999 г., след като певицата Дана Интернешънъл изведе страната до първото място с парчето „Diva“. В Израел спорът за това къде да се проведе „Евровизия“ се разрази с пълна сила сред политиците и стигна своята връхна точка, когато министърът на културата Мири Регев каза, че ако състезанието не се проведе в Йерусалим, то следва да не се провежда никъде другаде тази година. Има притеснения и от реакции от ултранабожните граждани на страната, които биха могли да попречат на организацията, ако „Евровизия“ се проведе в събота – денят за почивка, когато почти всичко в града спира да функционира. Отделно от този спор израелските медии поискаха потвърждение от Европейския съюз за радио и телевизия, че на всеки изпълнител ще бъде разрешено да влезе в страната, независимо от политическите му възгледи или религията му. В изявлението си с подробности за провеждането на „Евровизия 2019“ председателят на изпълнителния борд на състезанието – Франк Дитер Фрайлинг, отправи подобно послание: „Очакваме да получим уверение от министър-председателя тази седмица във връзка с достъпа и сигурността на всеки участник, със свободата на изразяването и осигуряването на аполитичния дух на конкурса. Тези гаранции са задължителни, за да може да продължим с планирането на събитието и да спазим ценностите на „Евровизия“ за разнообразие и толерантност“. *  \"Пилешка\" песен спечели \"Евровизия\", България след първите 10 (ВИДЕО)", "date": "2018.09.14", "title": "Йерусалим няма да е столица и на \"Евровизия\". По политически причини"}
{"url": "http://clubz.bg/73141-sydeben_absurd_10_godini_delo_za_huligan_blyskal_po_dyunerdjijnica", "text": "Дело за хулиганство, \"отличаващо се с изключителна дързост\" е продължило 9 години, 10 месеца и 25 дни, става ясно от поредната порция съдебни абсурди, обобщена от Инспектората към ВСС. Деянието от 2008 г. представлява по същество блъскане на вратата на заведение и обиждане на полицаите с  - \"или\" защото през годините прокуратурата се объркала и това, че не уточнила думата дало повод за едно от 3-те връщания на делото за доразследване. Накрая всичко свършило с... оправдателна присъда за единия извършител, след като вторият още през 2012 г. сключил споразумение с прокуратурата да му го прекратят. Какво установява ИВСС, който е приел заявлението за едно от основателните от проверените 125 заявления от граждани за бавно правосъдие. Производството по чл. 325, ал. 2 от НК е срещу двама мъже затова, че през февруари 2008 г. в заведение за бързо хранене в центъра на София са Освен това отправили обидни думи и псувни към двамата полицаи, пристигнали на място след сигнал за възникнал скандал. Проверка на Клуб Z показа, че става въпрос за двама \"юнаци\", родени през 1986 г. - Дарин П. и Борислав А, а случката е от 12 февруари 2008 г. в \"Мимас\" на ул. \"Граф Игнатиев\".  Наказателното производство е започнало през април 2008 г. с началото на разследването (досъдебно производство) и е приключило през февруари 2018 г., когато въззивният Софийски градски съд потвърждава оправдателната присъда на основния подсъдим - Дарин П. Именно той е подал заявление за нарушаване на правото му на разглеждане и решаване на делото в разумен срок. Борислав явно не бил толкова търпелив - постигнал споразумение с прокуратурата, което съдът е одобрил през март 2012 г. и спрямо него производството е прекратено. Отчетът на прокуратурата: всяка трета кражба - разкрита Само досъдебното производство на това деяние с \"изключителна фактическа и правна сложност\" - блъскане на врата и псуване на полицаи пред куп очевидци, е  От ИВСС стигат до извода, че прекомерната продължителност се дължи на \" . Разследващият полицай не е изпълнявал дадените от прокурора указания, наблюдаващият прокурор не е използвал правомощията си да осъществява постоянен надзор и сам не спазвал законоустановените срокове. Три пъти първоинстанционният съд е прекратявал производството и е връщал делото на прокуратурата  . Последният път е заради несъответствие между диспозитива (заключението на обвинителния акт) и обстоятелствената част (фактите, събрани вътре). Прокуратурата в диспозитива написала, че обидните думи, които обвиняемият е отправил към полицаите, са \"  а в обстоятелствената част - \" . В резултат на поведението на разследващите органи и прокурора общата продължителност на наказателното производство се е увеличила с около 3 години и 2 месеца. Самото съдебно производство пък е продължило общо 5 години, 8 месеца и 16 дни. То е било разглеждано 4 пъти от първоинстанционния съд (СРС) и един път от въззивния съд (СГС). Второто разглеждане на делото от първоинстанционния съд е продължило 2 години, 11 месеца и 9 дни.  , насрочено от съдията-докладчик за разглеждане 5 месеца след образуването му. В това уникално единствено съдебно заседание съдът е одобрил постигнатото между прокурора и въпросния втори подсъдим споразумение, прекратил е производството спрямо него, направил си... отвод и разпоредил делото да се докладва на председателя на отделението за определяне на нов съдия. Определеният нов съдия-докладчик с разпореждане е   споменатите допуснати съществени процесуални нарушения - несъответствие между диспозитива и обстоятелствената част на обвинителния акт. Съобщенията за разпореждането са изпратени със забавяне от 2 месеца. Всички тези обстоятелства са довели до увеличаване на общата продължителност на наказателното производство общо с 2 години и 5 месеца. Последното, четвърто разглеждане на делото от първоинстанционния съд е продължило 2 години и 8 дни. Насрочени са 10 съдебни заседания, отлагани поради неявяване на свидетели. Съдът е налагал дисциплиниращи мерки – глоби на неявили се редовно призовани свидетели. До увеличаване на общата продължителност на производството с около 5 месеца се е стигнало п .", "date": "2018.09.14", "title": "Съдебен абсурд: 10 години дело за хулиган, блъскал по дюнерджийница"}
{"url": "http://clubz.bg/73178-i_ninova_kato_siderov_iska_parlamentyt_da_podkrepi_orban", "text": "След лидера на \"Атака\" Волен Сидеров и този на левицата - Корнелия Нинова поиска българският парламент да се ангажира с позиция в подкрепа на Унгария, която може да бъде лишена от право на глас в ЕС заради нарушена демокрация. Нинова описа четирите сфери, за които правителството на Виктор Орбан е критикувано: мигранти, \"джендър\", свобода на словото, корупция. След което цитира изследвания на \"Трансперънси интернешънъл\" и \"Репортери без граници\", които показвали, че \"Унгария съвсем не е най-корумпираната и лишена от свобода на словото страна. Има и по-зле.\" След което описа грешките на \"елита\" на ЕС: Волен Сидеров поздрави ГЕРБ за подкрепата за Виктор Орбан След тези изказвания на Нинова водещата констатира: \"Ще ви изключат от ПЕС\". На нова забележка от страна на водещата Цветанка Ризова, че е по-трудно да се защитава непопулярна теза отколкото популистка и Нинова може да бъде обвинена в популизъм, втората отвърна: - Говорите като Сидеров - коментира Ризова. По думите й трите министерски оставки е можело да бъдат гласувани и без президентския указ, с който той освобождава Младен Маринов от поста главен секретар на МВР, за да може да заеме този в министерството.  И направи извод:   След като социалистите бяха критикувани, че уж обявиха, че тръгват сред хората вместо да стоят в парламента в пълен състав, а се озоваха в скъп хотел в разложкото село Баня на семинар, Нинова е решила да накаже организатора на мероприятието с понижение. Социалистите платили всичко от джоба си, но все пак не било редно да спят в скъпи хотели.", "date": "2018.09.14", "title": "И Нинова като Сидеров: иска парламентът да подкрепи Орбан"}
{"url": "http://clubz.bg/73156-sluchaqt_bivoly_vmesto_loshite_pernishkata_policiq_arestuvala_jalbopodatelite", "text": "Това каза днес пред БНР журналистът от сайта „Биволъ“ Димитър Стоянов. Днес сутринта и шефът на ГДБОП Ивайло Спиридонов е  и е поднесъл извинения за задържането на двама журналисти и създалата се ситуация, съобщават от разследващия сайт. Ситуацията \"той отдаде на лоша комуникация с местната полиция, обезпечила местопроизшествието\", се казва в публикацията. След часове излезе и кратко съобщение на пресцентъра на МВР по случая, който наложи намесата на румънския консул и среднощното му пътуване до Радомир. Арестуваните журналисти са пуснати след \"нощ с белезници насред полето\" Ето целия му текст:  От него става ясно и защо са участвали ГДБОП и Спиридонов - защото именно те са били повикани от медията. Друга обаче е версията на редакцията на \"Биволъ\" - че журналистите са се озовали там, преследвайки лекотоварни автомобили, канещи се да изгорят документи на „клада“, намираща се в трап на полето край жп гара Егълница.   \"Около 18:30 часа на 13 септември Стоянов и Биро получават информация, че за втори ден от централата на „Джи Пи груп“, базирана на булевард  „Черни връх“ в София, се изнасят документи и техника. Два дни по-рано \"Биволъ\" публикува   при разпределението на средства за европроекти. Тя произтича от скритото счетоводство на мрежа от консултантски фирми, свързани с големи строителни компании. \"Биволъ\" разполага с непублична документация за десетки проекти на обща стойност стотици милиони левове. Сред тях има счетоводни файлове с изрично отбелязани суми за подкупи. От няколко изпълнени проекта, свързани с фирмата „Джи Пи груп“, се вижда и как се краде от проектите. Водят се паралелни количествено стойностни сметки, извършва се значително по-малко работа от предвидената, влагат се по-малко материали, но всичко се фактурира на разплащателния орган, както е по задание, и фирмите получават пълната сума. Ден след публикуването на статията от офисите на „Джи Пи груп“ започна организирано изнасяне документация и техника, което беше валидирано от \"Биволъ\". То продължи и на следващия ден. Сътрудници на разследващия сайт проследиха лекотоварните автомобили, които бяха пълни с документи. Те се отправиха в района на гр. Радомир, където започна изгаряне на документите. Димитър Стоянов и Атила Биро получиха обратна връзка от редакцията, за да заснемат унищожаването на документацията, която се оказа, че е свързана с европейски проекти. От редакцията на \"Биволъ\" беше подаден сигнал и към МВР, тъй като в нарочна среща по-рано от ведомството обявиха, че са се сезирали по случая. Когато Стоянов и Биро се появиха в района на местопроизшествието – мястото, където горяха документи, те откриха множество чували с нарязани на шредер листа и горящи папки с документи от европейски проекти. Сред тях имаше такива с подписи и мокри печати. В този момент журналистите бяха задържани от патрулна двойка на ОД на МВР-Перник. Полицаите с бронежилетки и пистолети им разпоредиха да легнат на земята. После „закопчаха“ двамата журналисти с белезници, а телефоните им бяха отнети. 30 секунди по-късно Стоянов и Биро успешно се легитимираха с PRESS карти и документи за самоличност. Журналистите обясниха, че са край пожарището, за да спасяват евентуални доказателства за корупция. Личните документи и обясненията обаче не помогнаха. След около час белезниците бяха свалени, но никой от двамата не получи полагащите им се телефонни обаждания. Два часа след задържането на местопроизшествието се появиха оперативни работници, които при опит да огледат „кладата“, намираща се в трап на полето край жп гара Егълница, неволно я разпалиха отново. След още 20-30 минути на терена се появи и противопожарен автомобил и започна гасенето на горящите документи. В това време Димитър Стоянов и Атила Биро все още бяха задържани. Разтревожени от липсата на контакт, от редакцията на \"Биволъ\" се свързаха последователно с РПУ-Радомир, откъдето ги насочиха към ОДП-Перник, където отказаха информация и затвориха телефона. След многобройни обаждания за изясняване на ситуацията от пресцентъра на МВР съобщиха към 1 часа през нощта, че журналистите не са задържани, а са отведени за даване на обяснения в Радомир. На въпрос защо няма връзка с тях не се получи отговор.  АЕЖ: Журналисти арестувани, докато правят разследване. МВР мълчи След сигнал от \"Биволъ\" и Rise Romania в ПРУ-Радомир от София дойде румънския консул. Около 1:40-2:10 ч. задържаните журналисти бяха отведени от патрулните полицаи в РПУ-Радомир, за да им бъдат свалени обяснения по случая и да си получат протоколите за задържане, които са факт, опровергаващ пресцентъра на МВР. Оказа се, че журналистите са задържани, защото са в района на местопроизшествие, за наличието на което техните редактори са сигнализирали. След свалянето на обяснения от двамата беше образувана полицейска проверка, която вероятно ще прерасне в досъдебно производство. В РПУ-Радомир бяха донесени няколко чувала обгорени и цели документи, а на местопроизшествието беше изпратена огледна група. В петък сутринта шефът на ГДБОП Ивайло Спиридонов разговаря с главния редактор на \"Биволъ\" Атанас Чобанов и поднесе извинения за задържането и създалата се ситуация, която той отдаде на лоша комуникация с местната полиция, обезпечила местопроизшествието. Въпреки това ние считаме, че правата на нашите колеги бяха сериозно нарушени. Нищо в цялата история не обяснява кое наложи задържането на журналистите за почти 5 часа. Нищо не обяснява защо не им беше позволено да проведа телефонни разговори, когато бяха идентифицирани. Нищо не обяснява и защо МВР не се хвърли активно да спасява горящите документи, а беше заето да задържа разследващи репортери. Редакцията изразява също така възмущението от факта, че местните и националните полицейски органи не оказаха нужното съдействие и не предоставиха точна и навременна информация за случващото се с нашите колеги.\" Омбудсманът Мая Манолова също се е ангажирала със случая.  --- АЕЖ: Журналисти арестувани, докато правят разследване. МВР мълчи", "date": "2018.09.14", "title": "Случаят \"Биволъ\": вместо лошите пернишката полиция арестувала жалбоподателите"}
{"url": "http://clubz.bg/73174-kremyl_gotov_da_dade_na_london_dvamata_otroviteli_za_razpit", "text": "Русия е готова да разгледа искане от британските следователи да пристигнат и да разпитат двамата мъже, обвинени за отравянето на бившия руски шпионин в Солсбъри. Това каза днес говорителят на Кремъл, предаде Асошиейтед прес.  Великобритания обвини Александър Петров и Руслан Боширов миналата седмица в опит за убийство на двойния агент Сергей Скрипал и дъщеря му Юлия със създадения по съветско време боен нервнопаралитичен агент \"Новичок\". Двамата оцеляха при атаката в Солсбъри на 4 март, но местен жител почина по-късно, след като вероятно е имал контакт с отровата. Операция по дезинформация \"Лош скеч\" Петров и Боширов се появиха вчера в предаване по руската телевизия Ар Ти (RT) и заявиха, че са посетили Солсбъри като туристи и нямат нищо общо с отравянето. Те отрекоха твърдението на Великобритания, че са сътрудници на руското военно разузнаване, заявявайки, че работят в бизнеса с хранителни добавки. Говорителят на президента Владимир Путин Дмитрий Песков каза днес, че руските власти ще разгледат искане на Великобритания те да бъдат разпитани, ако постъпи такова. Той добави, че Великобритания е отклонявала нееднократните руски предложения за провеждане на съвместно разследване. Обвинените за отравянето на  Скрипал били в Солсбъри като туристи Той добави, че \"от самото начало Русия подчертава желанието си да сътрудничи за изясняване на обстоятелствата на случилото се в Солсбъри и разкриване на извършителите\", но \"британската страна категорично отхвърля такова сътрудничество\". Песков каза, че още не е имал време да гледа интервюто и не знае дали Путин го е гледал. Той не пожела да разкрие, колко дълго е отнело на руските власти да намерят двамата мъже и каза, че Кремъл няма нищо общо с организирането на интервюто с тях. Обвинените за отравянето на  Скрипал били в Солсбъри като туристи", "date": "2018.09.14", "title": "Кремъл готов да даде на Лондон двамата \"отровители\" за разпит"}
{"url": "http://clubz.bg/73161-formira_se_sindikat_na_avtoritarnite_korupcioneri_v_kojto_borisov_vliza_vse_po_otkrito", "text": "Действията на управлението доказват, че с подкрепата си за Орбан ГЕРБ брани модела на корупционно завладяване и разложение на България. Как гласуваха българските евродепутати за Унгария? 5 на 8 \"за\" Орбан Само в последните няколко дена виждаме: ГЕРБ брани Орбан, защото иска свободно да продължи да корумпира и руши държавността, да задушава всички контролни системи (от регулаторите, през службите и правосъдието, до медиите), да “отглежда от деца” класа от аморални калинки, да поддържа и подхранва управлението на корупционните, криминални и кремълски зависимости и така да продължава триумфално да “печели избори”... Пропагандата се опитва да подмени този мотив със споровете за миграцията. Когато става дума за конкретни решения по тази тема и правителството брани националният интерес, то има и моята подкрепа. Тук обаче става дума за съвсем друго- за формиране на един синдикат на авторитарните корупционери, плутократичен интернационал, в който Борисов влиза все по-открито. Единственото, което свързва това гласуване с миграцията, е, че все повече българи ще търсят свободата, сигурността и развитието си извън България, а България ще бъде изтласквана все по-далече от ядрото на ЕС. Начинът за противодействието е ясен (макар и не прост): консолидация около бързото влизане на България в ядрото на ЕС и решителни реформи за оздравяване на държавността като нова национална цел, която изисква ново управление. Само здрава държава в ядрото на ЕС може ефективно да брани националните ни интереси по всички важни въпроси, включително миграцията. Само такава България може да гарантира свободата, сигурността и развитието на гражданите си.", "date": "2018.09.14", "title": "Формира се синдикат на авторитарните корупционери, в който Борисов влиза все по-открито"}
{"url": "http://clubz.bg/73172-sofiq_kandidat_za_domakin_na_zimnata_olimpiada_za_mladeji_prez_2024_g", "text": "София ще кандидатства за домакин на Зимните младежки олимпийски игри през 2024 година. Това стана ясно след разговора на президента на Международния олимпийски комитет (МОК) Томас Бах с премиера Бойко Борисов и министъра на младежта и спорта Красен Кралев в Министерския съвет, съобщиха от спортното ведомство. Официалната среща между Кралев и Бах продължи в Министерството на младежта и спорта (ММС). На нея присъстваха председателят на Българския олимпийски комитет (БОК) Стефка Костадинова, генералният секретар на БОК Белчо Горанов и зам.-председателите Йорданка Благоева, Валентин Йорданов, Красимир Инински и Любомир Ганев. Премиерът Борисов коментира, че ще се чувства по-уверен в успешното ни домакинство, ако първо организираме Зимни младежки олимпийски игри, и възложи на министър Кралев да подготвят кандидатурата на София за домакин на игрите през 2024 г. заедно със Стефка Костадинова и експерти от МОК. Първите консултации с МОК относно кандидатурата на България ще бъдат обсъдени от министър Кралев и Стефка Костадинова в рамките на Летните олимпийски младежки игри в Буенос Айрес през октомври.  Шефът на олимпизма ще гледа две Световни в България Най-влиятелният човек в световния спорт сподели, че е изключително доволен от сътрудничеството си с Красен Кралев като член на управителния съвет на WADA и подчерта, че българският министър умее да балансира между интересите на различните правителства така, както премиерът Бойко Борисов балансира между държавите на Балканите. Томас Бах посочи, че в лицето на Стефка Костадинова и министър Кралев България има изключителни посланици пред света.  Министър Кралев изтъкна, че доверието, което получава България, е в резултат на целенасочената работа на правителството и лично на Бойко Борисов. По време на срещата в ММС Красен Кралев връчи на Томас Бах най-високото държавно отличие в областта на спорта „Венец на победителя“. Германецът е първият чужденец, който получава почетния знак, учреден през 2015 г. по инициатива на министър Кралев, с който се награждават заслужили спортисти, треньори, ръководители и личности с голям принос за развитието на българския спорт. Томас Бах получи официално и званието “доктор хонорис кауза” на Националната спортна академия.", "date": "2018.09.14", "title": "София - кандидат за домакин на зимната олимпиада за младежи през 2024 г."}
{"url": "http://clubz.bg/73158-ivan_kostov_prizova_za_promqna_na_ploskiq_danyk", "text": "Бившият премиер Иван Костов призова за промяна на данъчната система у нас на конференция \"10 години плосък данък в България\", организирана от КНСБ и фондация \"Фридрих Еберт\". Според него сегашното неадекватно и недобро данъчно облагане е причина за много вредни процеси в държавата. Плоските преки данъци са една от основните причини за укриване на доходите, каза директорът на Центъра за анализи и управление на рискове към НБУ. КНСБ предлага: необлагаем минимум = минималната заплата Костов посочи, че за работодателя е по-изгодно да получава ниско облагане и лични доходи и от тях да заплаща нерегистрирани доходи на заетите, защото по този начин избягва заплащането на всички предвидени по закон осигурителни вноски в размер на 32.7 процента. Според него това ще е невъзможно, ако се приеме прогресивна скала и се облага с 32 процента максималната печалба. Той препоръчва да се възстанови данъчноосигурителната система от реформата преди 2001 г., но по думите му това е очевидно неизпълнима препоръка при сегашните предпочитания на българските избиратели. Тогава доходите бяха с необлагаем минимум, нямаше необлагаем минимум за печалбата на предприятията, имаше прогресивна скала, която пречеше да има тези заобикаляния на данъчните и осигурителните вноски, допълни бившият премиер. БСП вече не иска евро и плосък данък По думите на Костов в сегашната икономическа обстановка, когато произведеният БВП е с около 3.5 пъти по-голям от тогавашния, държавата трябва да предвиди и данъчни облекчения за реинвестирани в капиталообразуване печалби. В противен случай няма да се стимулира натрупването на капитал и създаването на работни места, допълни Костов. Бившият премиер и бивш финансов министър анализира, че в момента вън от съмнение е, че облагането на брутните трудови договори с данъци и осигурителни вноски не е пропорционално. Костов отбеляза, че колкото повече растат над максималния осигурителен доход доходите на облаганото лице, толкова повече делът на данъчните и осигурителните вноски клони към десет процента. Плоският данък оцеля. Напук на БСП, които го въведоха По думите му всичко това означава, че хората с високи доходи не са ангажирани с контрола на изпълнението на функциите на българската държава. Според него този намален дял е причина за други съществени рискове в управлението на бюджета - извършват се големи преразпределителни процеси между приходите от косвени данъци и разходите, които прави бюджетът, като трансфера към НОИ. Тук е и причината за износа на евтин труд от страната, допълни Костов. Хората с доходи между 1000 и 2000 лв. плащат най-много данъци Според бившия премиер в България действат и други негативни фактори, които произтичат от недофинансирането на поетите от държавата жизненоважни за обществото функции. Той очерта кои са тези основни функции - в сферата на сигурността, където мнозина доплащат, особено фирми за своята сигурност, на образованието, където родителите плащат допълнителни уроци, в здравеопазването, където всички доплащаме за здравна услуга. БСП вече не иска евро и плосък данък Плоският данък оцеля. Напук на БСП, които го въведоха Хората с доходи между 1000 и 2000 лв. плащат най-много данъци", "date": "2018.09.14", "title": "Иван Костов призова за промяна на плоския данък"}
{"url": "http://clubz.bg/73155-knsb_predlaga_neoblagaem_minimum_minimalnata_zaplata", "text": "КНСБ предлага въвеждане на необлагаем минимум, равен на минималната работна заплата, на дискусията \"Десет години плосък данък в България\". Това означава отпадане на въведеното през 2008 г. пропорционално данъчно облагане. Освен това синдикатът настоява максималният осигурителен доход от 2019 г. да стане 3000 лева, вместо сегашните 2600 лева. На форума бе представено изследване на фондацията \"Фридрих Еберт\", основните изводи от които са, че плоският данък не е изпълнил основните цели, обявени при въвеждането му. БСП вече не иска евро и плосък данък Основната цел на въведеното пропорционално данъчно облагане в България през 2008 г. беше да спомогне за намаляване дела на неформалната икономика и да увеличи данъчните приходи заради очакваното разширение на данъчната основа, припомнят авторите му. Освен това, по косвен път се целеше увеличение на преките чуждестранни инвестиции (ПЧИ) в България и на вътрешната инвестиционна активност. Десет години по-късно емпиричните данни отхвърлят това първоначално твърдение: В проучването се прави преглед на данъчното законодателство по света и се констатира, че в най-развитите икономики по света действащото данъчно законодателство е с прогресивен характер. Става въпрос за икономики като Австралия, Австрия, Белгия, Бразилия, Канада, Китай, Дания, Финландия, Франция, Германия, Индонезия, Италия, Нидерландия, Норвегия, Южна Корея, Испания, Швеция, Турция, Великобритания, САЩ и др. Друга важна характеристика на данъчните системи по света е, че в 66 страни от общо 143, за които статистиката предоставя информация, съществува необлагаем минимум. Една част от тези 66 страни са с ниска степен на развитие и се намират в Африка и Южна Америка, но друга голяма част от тях са с високоразвити икономики, като Австралия, Австрия, Бразилия, Китай, Франция, Исландия, Индия, Малта, Норвегия, Полша, Филипините, Катар, Сингапур, Словакия, Швейцария, ОАЕ и САЩ в определени щати. Спад на чуждестранните инвестиции с 51%    Само в 6 страни, включително и България, съществува пропорционална система на облагане. Всички останали 34 държави използват прогресивна скала или смесен тип на облагане. Следователно, всички страни, които прилагат плосък данък по света, се намират в Европа, констатира изследването на фондация \"Фридрих Еберт\". * В 11 от разгледаните 40 европейски държави съществува необлагаем минимум, вкл. в развити икономики като Франция, Австрия, Норвегия и Испания. * Въпреки че България притежава един от най-ниските корпоративни данъци върху печалбата в Европа, това не се отразява благоприятно както на вътрешните инвестиции, така и на преките чуждестранни инвестиции. През последните 10 години те постепенно намаляват и се установяват на нива значително по-ниски отпреди 2008 г. БСК алармира за срив на чуждите инвестиции в България   Приходите от ДДФЮЛ нарастват минимално като абсолютна сума през последните десет години, най-вече дължащо се на поредицата от повишения на минималната работна заплата и минималните осигурителни прагове.  Плоският данък оцеля. Напук на БСП, които го въведоха В периода след 2008 г. постепенно намаляват от средно за целия период 7.3% от БВП до 5% и то в годините на висок икономически растеж, нарастваща заетост и стопанска активност. В периода 2007-2018 г. стойност на ДДФЛ като дял от БВП се повишава от 5% до 5.7% през 2008 г., след което рязко се понижава до под 5%, каквато се запазва и до днес. Приходите от корпоративен данък върху печалбата също се понижиха като дял от съвкупния БВП на страната ни след 2008 г. На първо място, не бе направен сериозен икономически анализ, който да покаже как ще се измени размерът на структурата на данъците в самия държавен бюджет. На второ място, вследствие от този пропуск се създаде ситуация в която приходите от косвени данъци нарастват като дял за сметка на преките такива. Погледнато в структурата на самите преки данъци пък, ясно се вижда че делът на приходите от корпоративния данък печалба като процент намалява. Тази тенденция е предпоставка от една страна за прехвърлянето на по-голяма данъчна тежест към домакинствата за сметка на бизнеса, но и сериозно препятствие пред необходимостта от предлагането на качествени публични услуги. Към днешна дата инвестициите остават твърде ниски, насочени основно в преработващата промишленост и рядко в структуроопределящи отрасли с висока добавена стойност. Продължават да намаляват и през първите четири месеца на 2018 г. спрямо аналогичния период на 2017 г. Нещо повече, реинвестираната печалба спада повече от 2 пъти, докато в същото време дълговите инструменти се увеличават. Активността на частния сектор не е на нивото, което данъчната система позволяваше през последните 10 години. Най-общо казано, инвестиционните показатели говорят точно обратното на това, което предполагаше плоският данък при неговото въвеждане. Ситуацията е сходна и при общите инвестиции за страната като елемент на БВП. През 2017 г. преките инвестиции в България се понижават до 19.1% от БВП. Подобно ниво страната ни е регистрирала последно през 2002 г., припомнят авторите на проучването. През 2015 г. и 2016 г. те са били в размер на 21% от БВП, след което поетапно започват отново да намаляват (Евростат). Любопитен факт е, че пикът на инвестиции в България като дял от БВП е бил именно през 2008 г., точно преди да бъде въведен плоският данък за бизнеса. Тогава размерът на инвестициите е бил 33% от БВП. Сивата икономика също не се повлия от пропорционалното облагане така, както бе според очакванията от 2008 г. Според Шнайдер (2015), делът на сивата икономика в страната за 2014 г. е бил 31% от БВП, докато за 2015 г. е бил 30.6%. От друга страна, в периода преди 2008 г. делът на неформалната икономика се понижава от 35.9% до 32.1% от БВП, след което започва повишение с локален максимум през 2010 г., последвано от плавно понижение. Много страни с прогресивно облагане притежават значително по-нисък дял на неформалната икономика. Оказва се, че в условията на прогресивно облагане делът на сивата икономика намалява с много по-големи темпове, докато при наличие на плосък данък този дял остава или относително статичен или нараства с леки темпове. Следователно, плоският данък не допринася в борбата на държавата със сивата икономика.  Едва след 2013 г. се забелязва намаляване на дела на неформалната икономика, но това се дължи по-скоро на активната правителствена политика в тази посока, смятат авторите на проучването. Те припомнят, че и Русия въвежда през 2001 г. 13% плосък данък, но този опит е по-скоро лош и доказва, че плоският данък и ниският размер на данъчната норма сами по себе си не са стимул за преодоляване на сивата икономика. Когато се оценява ефектът от данъчната система върху неравенствата в България несъмнено трябва да се разгледа и коефициентът на Джини. Като представят данни, авторите на доклада правят следните констатации: ➢ Коефициентът на Джини се е увеличил с 4.3 процентни пункта (п.п.) за периода след въвеждането на плоския данък в България до днес. За сравнение, в целия ЕС 27 това е най-високото нарастване за този период спрямо която и да е друга държава. ➢ На второ място по този показател е Люксембург с 3.3 п.п. ръст за целия период, следван от Кипър (3.1 п.п.), Унгария (2.9 п.п.), Литва (2.5 п.п.), Швеция (2.5 п.п.). ➢ В 13 държави от ЕС се наблюдава значително подобрение в коефициента на Джини. ➢ В същото време, България е единствената страна с коефициент на Джини по-висок от 40% (40.2%). Доказателство за нарастване на неравенствата в България в условията на плосък данък може да се открие и в структурата на депозитите на домакинствата. Статистическата справка в БНБ показва следната структура на потребителските спестявания през последните няколко години: ➢ При общо 9.7 млн. депозити към юни 2018 г. 6.1 млн. от тях са на стойност до 1000 лв. В същото време, стойността на депозитите до 1000 лв. е едва 940 млн. лв., което е 1.9% от стойността на всички спестявания. Казано по друг начин, 63% от всички депозити на домакинствата съдържат в себе си едва 1.9% от стойността на общите спестявания. ➢ На следващо място е важно да се отчете, че спестяванията до 1000 лв. през годините поетапно намаляват. За целия период спестяванията до 1000 лв. са намалели с около 1 милион. Това говори, че спестяванията на хората с ниски доходи намаляват всяка следваща година, което е логично и предвид нарастващото неравенство в обществото. ➢ Още по-силно са изразени неравенствата, когато се погледнат спестяванията до 5000 лв. Около 8 млн. депозити (от общо 9.7млн.) са на стойност до 5000 лева. Това са приблизително 82% от всички депозити. Тези 82% генерират едва 9.9% от стойността на всички спестявания. ➢ В същото време, по-малко от 3% от всички депозити събират в себе си 47% от стойността на всички спестявания. Авторите на проучването на фондация \"Фридрих Еберт\" констатират, че тези съотношения представляват тенденции с изключително негативен характер.  В условия на пропорционално облатане, спестяванията са нараснали 2.2 пъти или спестяванията през 2008 г. представляват едва 44% от спестяванията, които домакинствата са генерирали към юни 2018 г.  Като цяло, след въвеждането на 10%-ната данъчна норма за двата вида данък се наблюдава отстъпление при анализираните индикатори. Може да се окаже, че тази струк- тура на данъците не е част от решението, а е част от проблема на икономиката ни. Спад на чуждестранните инвестиции с 51%  БСК алармира за срив на чуждите инвестиции в България Плоският данък оцеля. Напук на БСП, които го въведоха", "date": "2018.09.14", "title": "КНСБ предлага: необлагаем минимум = минималната заплата"}
{"url": "http://clubz.bg/73162-jena_na_relsite_sprq_metroto_na_opylchenska_snimki", "text": "Спряно е движението на влаковете на метростанция \"Опълченска\" заради инцидент на станция, съобщи столичният кмет Йорданка Фандъкова в туитър акаунта си.  Метрото се движи от станция \"Сердика\" до станции \"Летище София\" и до \"Бизнес парка\" и от станция \"Витоша\" до станция \"Сливница\". До 17 часа се очаква движението да бъде възстановено. Причината е паднала на релсите жена, преглеждат се записите от камерите, съобщиха от столичния \"Метрополитен\". Оказва се, че трагичният инцидент е станал по невнимание - жената говорела по мобилния си телефон, когато е загубила равновесие и е паднала на линията на метрото пред идващата мотриса. Категорично се изключва версията за самоубийство. По-късно от Спешна помощ съобщиха, че 43-годишната жена е починала. Станцията е отцепена от екипи на полицията. Всички влакове от летището или Бизнес парка спират на метростанция \"Васил Левски“ и не продължават към метростанция \"Сердика\". До възстановяването на движението на метрото са осигурени временни извънредни автобуси, които се движат по маршрут от метростанция \"Сливница\" до Софийски университет \"Св. Кл. Охридски\", Орлов мост, НДК и обратно до метростанция \"Сливница\",  двупосочно.", "date": "2018.09.14", "title": "Жена на релсите спря метрото на \"Опълченска\" (СНИМКИ)"}
{"url": "http://clubz.bg/73154-zaharieva_borisov_a_ne_radev_otiva_v_nyu_jork_zaradi_predsedatelstvoto", "text": "Премиерът Бойко Борисов ще води делегацията на България в ООН тази година, защото предвид изминалото европредседателство било добре министър-председателят да представлява страната на сесията на Общото събрание на ООН в Ню Йорк. Тя ще се се проведе в периода 18 септември - 5 октомври.  С това обяснение излезе в петък външната министърка Екатерина Захариева. В сряда стана ясно, че като прецедент тази година за Ню Йорк няма да пътува президентът Радев, а премиерът Борисов. По традиция България е представлявана на сесията на ООН от държавния си глава. Защо Борисов, а не Радев ще ръководи делегацията пред ООН в САЩ Новината предизвика въпросителни предвид факта, че за последно премиер е водил делегация за този форум през 2010 г. Известно е, че от години има неписано правило, за което са се споразумели \"Дондуков\" 1 и \"Дондуков\" 2 и според което министър-председателят води българската делегация при европейските съвети, а държавният глава - на сесиите на Организацията на обединените нации. По думите ѝ имало и държави, които се представляват на ниво и външен министър.  Решението тази година Борисов, а не Радев да води делегацията ни, е било взето от Министерския съвет. От това следва, че решението е било взето без консултации с \"Дондуков\" 2 - напълно в унисон с политиката, която водят управляващите спрямо често критикуващия ги Румен Радев. Захариева днес обясни, че не можело да става дума да умисъл. Според нея  , че Борисов ще ходи в ООН, и уточни, че има писма между двата кабинета. В този смисъл думите на Захариева коментира във фейсбук главният секретар на президентската администрация полк. Димитър Стоянов. Той написа двусмисленото: Захариева сподели мисли и на тема комуникация между президентската институция и МС. След като се разбра, че премиерът отива в Ню Йорк в четвъртък, се оказа, че президентът Радев не е подписал указа за освобождаване от длъжност главен секретар на МВР Младен Маринов и така насроченото гласуване в парламента на министерските назначения не можа да се състои. НС трябваше да освободи министрите на строителството, на транспорта и на вътрешните работи Николай Нанков, Ивайло Московски и Валентин Радев. Някои анализатори видяха в това опит за ответен отговор на държавния глава. Хаос с министерските оставки. Няма да бъдат гласувани днес, чака се Румен Радев Вероятно и в нейната комуникация с държавния глава имало какво да се подобрява, отчете още тя. Министърката поясни, че има информация,  Във връзка с указа на президента Румен Радев за освобождаване на Младен Маринов от поста главен секретар на МВР тя поясни, че доколкото е разбрала, указът ще бъде подписан, когато държавният глава се върне. \"Тук трябва да се попита неговата администрация\", допълни вицепремиерката. Социологът  предостави по Нова тв своя версия на решението Бойко Борисов да пътува за сесията на Общото събрание на ООН в Ню Йорк.  Според него решението Радев да не отиде в Ню Йорк било \"тежък шамар\". Хаос с министерските оставки. Няма да бъдат гласувани днес, чака се Румен Радев", "date": "2018.09.14", "title": "Захариева: Борисов, а не Радев, отива в Ню Йорк заради... председателството"}
{"url": "http://clubz.bg/73160-opasno_e_da_demonizirash_mediite_kazva_shefyt_na_amazon_na_trymp", "text": "Управляващият директор на \"Aмазон\" и собственик на \"Вашингтон пост\" Джеф Безос посъветва снощи президента Доналд Тръмп да не напада медиите и да не  ги нарича \"врагове на народа\", защото така подкопава свободата на печата, която нацията тачи, пише \"Политико\". Тръмп иска разследване срещу \"Ню Йорк таймс\" заради критична статия Изданието редовно вбесява Тръмп с начина, по който го отразява, а президентът го обвинява, според мнозина необосновано, че е адвокат на интересите на \"Амазон\" и че тази световна компания за търговия в интернет избягва данъци, разорява традиционните търговци на дребно и ограбва пощите на САЩ. Безос каза, че не \"чувства нужда да защитава \"Амазон\" от Тръмп, но че ще защитава \"Пост\".", "date": "2018.09.14", "title": "Опасно е да демонизираш медиите, казва шефът на \"Амазон\" на Тръмп"}
{"url": "http://clubz.bg/73173-edna_prestypna_grupa_li_sa_otpuskashtite_evrosredstva_i_policiqta", "text": "След информацията, че ГДБОП – Главна дирекция за борба с организираната престъпност, е задържала с белезници журналистите Димитър Стоянов и румънеца Атила Биро, докато двамата са провеждали разследване именно за организирана престъпност, предлагам да гасим лампите и да закриваме. През последните седмици се проведоха няколко акции срещу така обявяваните организирани престъпни групи. Даже и днес в София имаше такава акция. След случая край Радомир обаче, прокуратурата, ако работи като прокуратура, а не като част от схемата, трябва най-накрая да провери за още една организирана престъпна група – възможно най-голямата. Та, крещящият въпрос и след снощния пародиен екшън на полето край жп гара Егълница, е следният: Ако искате да се информирате повече по случая със задържаните журналисти, гледайте румънските телевизии или пък \"Шоуто на Слави\", където довечера в малкото ми студио ще гостуват цели двама журналисти - единия от задържаните журналисти - Димитър Стоянов, както и Асен Йорданов - и двамата от сайта \"Биволъ\".", "date": "2018.09.14", "title": "Една престъпна група ли са отпускащите евросредства и полицията"}
{"url": "http://clubz.bg/73151-nov_plan_za_novite_ministri_glasuvat_gi_v_srqda", "text": "Смяната на министрите на транспорта, на регионалното развитие и на МВР според новия план на властта трябва да се случи в сряда, твърдят от управляващата коалиция, след като гласуването на оставките на Ивайло Московски, Николай Нанков и Валентин Радев вчера се провали. Причината за провала на гласуването формално е, че президентът Румен Радев не е подписал все още указа, с който новият кандидат за вътрешен министър Младен Маринов трябва да бъде освободен като главен секретар на МВР.  Хаос с министерските оставки. Няма да бъдат гласувани днес, чака се Румен Радев Междувременно обаче - след като стана ясно, че гласуване на промени в Министерския съвет няма да има, кандидатът за наследник на Московски Александър Манолев се отказа от номинацията си. Мотив - публикации за миналото му.  Така се стига до ситуацията, в която ремонтът на правителството зависи от една страна от подпис на Румен Радев, а от друга - от това премиерът Бойко Борисов да излъчи нов кандидат за министър на транспорта.  Манолев няма да е министър на транспорта, плаши със съд заради публикации Тъй като в парламента вече има проект на решение за персонални промени в Министерския съвет, вероятно ще се наложи правителството да оттегли този документ и да внесе нов - този път с ново име за бъдещ министър на транспорта.  Очаква се името за наследник на Московски да бъде обсъдено от коалиционния съвет на ГЕРБ и \"Обединени патриоти\" в понеделни - 17 септември. Номинацията ще е от ГЕРБ - тъй като този ресор е от квотата на голямата управляваща партия.  По конституция държавният глава няма определен срок, в който да подпише указа за освобождаване на Младен Маринов като главен секретар на МВР. Според източници от \"Дондуков\" 1 обаче документът би трябвало да е факт до началото на идната седмица. Румен Радев се прибира по-късно днес от международна среща в Латвия. Именно пътуването му бе и мотивът, с който указът не е обсъден и подписан към момента. При изпълнение на двете условия - коалиционният съвет да номинира нов министър на транспорта и президентът да освободи Младен Маринов от сегашната му длъжност - няма пречка министерските оставки да бъдат гласувани в сряда - както планират от управляващата коалиция.  Манолев няма да е министър на транспорта, плаши със съд заради публикации", "date": "2018.09.14", "title": "Нов план за новите министри - гласуват ги в сряда"}
{"url": "http://clubz.bg/73147-devet_meseca_gratisen_period_za_avtobusite_da_slojat_kolani", "text": "Парламентът задължи автобусите да имат колани и видеорегистратори, след като окончателно прие окончателно днес промените в преходните и заключителните разпоредби на Закона за пътищата. Девет месеца е гратисният период за автобусите, които нямат фабрично поставени колани, да се оборудват.  Хартиените винетки - в електронни до 31 януари  С приетите промени се изменя Закона за автомобилните превози и превозните средства от категории D1, D1Е, D или DE се задължават да се оборудват с видеорегистратори и обезопасителни колани. Предвидени са и санкции, ако не се изпълнят. С глоба или с имуществена санкция от 3000 лева ще се наказва лице, което разпореди или допусне извършването на превози на пътници с моторно превозно средство, за което се изисква да е оборудвано с обезопасителни колани и то не е оборудвано или не е спазен установеният ред за това. Парламентът уреди законодателно тол системата Със същата санкция се наказва и лице, което разпореди или допусне извършването на превози на пътници с моторно превозно средство, за което се изисква да е оборудвано с видеорегистратор и то не е оборудвано. Наказва се с глоба или с имуществена санкция 1500 лв. превозвач, който не спазва изискванията за съхранение на записите от видеорегистраторите на моторните превозни средства. В мотивите към предложението се посочва, че към сега действащата нормативна уредба e предвидено пътниците и водачът да използват обезопасителни колани в превозните средства, които са оборудвани с такива. Автобусите, които нямат поставени колани, са два типа. Единият са тези, за които фабрично не е предвидено да имат такива. Това са най-тежките случаи\", поясни Станислав Иванов (ГЕРБ) и уточни, че техният брой е около хиляда. Във всички останали автобуси е заложено да има колани или имат такива, допълни Иванов. Той поясни, че според фирмите, извършващи изпитания на автобусите, срокът от 9 месеца за преоборудване е напълно достатъчен. По думите му ще трябват два месеца на Изпълнителна агенция \"Автомобилна администрация\" да подготви наредба към закона. Парламентът уреди законодателно тол системата", "date": "2018.09.14", "title": "Девет месеца гратисен период за автобусите да сложат колани"}
{"url": "http://clubz.bg/73145-bryuksel_bez_smqna_na_vremeto_sled_oktomvri_2019_g", "text": "ЕС предлага да няма смяна на времето в Европа след октомври 2019 г. Това заяви днес в Брюксел еврокомисарката по транспорта Виолета Булц. Всяка държава членка ще има правото сама да решава на какво часово време да премине - лятно или зимно. Тя трябва да уведоми за решението си Еврокомисията до април 2019 г. Над 80% от европейците поискаха да спре местенето на стрелките Графикът на промените трябва да бъде кратък и ясен, обясни словенската еврокомисарка. Според нея ЕК ще гарантира координацията на национално ниво във всяка страна членка. С дейността си в тази насока ЕК отразява това, което искат хората, каза комисарят по енергийния съюз Марош Шефчович. Той припомни онлайн допитването, в което над 80 на сто от участниците се изказаха против местенето на стрелките два пъти годишно. Словашкият еврокомисар допълни, че в Брюксел търсят нови инструменти за повече ефективност. Много повече се пести например чрез т. нар. интелигентни сгради. Пък и повечето страни искат сами да решават на какво часово време да бъдат. Виолета Булц подкрепи доводите му. И даде красноречив пример: Най-печеливш от отмяната на местенето на стрелките ще бъде транспортният бранш. Това стана ясно от отговорите на журналистическите въпроси. Виолета Булц каза в прав текст, че мярката вече няма да принуждава нито фирмите за наземен транспорт, нито авиокомпаниите да правят два пъти годишно промени в графиците си. Определени кръгове в Европа още при онлайн допитването намекнаха, че всичко се прави заради влиятелното транспортно лоби. Вероятно и по тази причина двамата еврокомисари бяха попитани дали някои положителни отговори не са дадени от роботи. Отговорът бе, че няма такива данни. Подозрително високи са обаче 80-те процента, гласували да няма вече промяна на времето, споделиха пред Клуб Z източници, близки до противниците на предложената днес мярка. Стана също така ясно, че е теоретично възможно различно време да приемат страни, които обикновено са споменавани винаги в пакет. Така би могло да се случи например с Чехия и Словакия или с Белгия, Холандия и Люксембург. Това обаче е само на теория. Всяка страна със сигурност ще координира дейността си със съседите. И когато има много силно обвързани икономики, едва ли тези страни ще решат да минат на различно време, казаха за Клуб Z експерти от Брюксел. Според прогнозите повечето страни от Северна Европа ще предпочетат зимното часово време. Докато южняците са за лятното. Това накара журналисти да попитат дали вече няма да има и северно, и южно часово време, така както има източно-, централно- и западноевропейско време. Булц не отговори на въпроса колко ще струва промяната и кой ще я плати. И посъветва журналиста да се свърже с нейния екип. Страните от ЕС се побират в 4 часови пояса. В момента в последната неделя на март стрелките се превъртат с час напред, а в последната събота на октомври се връщат с час назад.  – България, Гърция, Румъния, Литва, Латвия, Естония, Финландия. През лятото тези страни са с три часа напред от Координираното универсално време (UTC), известно още като Средно гриниучко време (GMT), а през зимата – два.  – Швеция, Дания, Полша, Чехия, Словакия, Унгария, Австрия, Хърватия, Словения, Италия, Франция, Германия, Белгия, Холандия, Люксембург, Испания. Страните от този пояс през лятото са с 2 часа напред от Гринуич, а през зимата – с един.  – Великобритания, Ирландия, Португалия, Канарски острови (територия на Испания). През лятото този пояс е с час напред от Гринуич, а през зимата времето там съвпада с UTC. Най-назад във времето в ЕС са Азорските острови, които са територия на Португалия. През зимата те изостават с един час от Гринуич, а през лятото часът там съвпада с  UTC.", "date": "2018.09.14", "title": "Брюксел: Без смяна на времето след октомври 2019 г."}
{"url": "http://clubz.bg/73143-vuchich_iska_evrochlenstvo_prez_2025_g_sreshtu_dogovor_s_kosovo", "text": "Сръбският президент Александър Вучич иска Европейският съюз да гарантира на страната му членство през 2025 година, за да подпише той договор за бъдещите отношения с Косово, предаде Ройтерс. Той отмени преговорите с косовския си колега Хашим Тачи през миналата седмица в Брюксел, когато те за първи път трябваше да обсъждат размяна на територии като стъпка към сделка за бъдещите им отношения. Очаква се да направят втори опит за преговори идния месец. Външният министър на Косово пред Клуб Z: Вучич готви провокация Различията между Сърбия и Косово са такива, че постигането на споразумение може да отнеме и десет години, посочва Вучич пред агенцията. Вучич казва, че подкрепата на Германия и Русия, които сега са против размяната на територии между Сърбия и Косово, ще бъде необходима за евентуалното споразумение. САЩ и част от ЕС са готови да подкрепят размяната. Той подчертава, че договор между сърбите и албанците в Косово би направил целия регион по-сигурен, по-стабилен и по-привлекателен икономически, но че тази перспектива може да бъде осуетена от възхода на крайнодесните партии в Европа, които са противнички на разширяването на ЕС. Възможно е Александър Вучич и Хашим Тачи да се срещнат идната седмица в Ню Йорк, споделиха за Клуб Z дипломатически източници в Брюксел. Ако не помежду си, те ще разговарят с Върховния представител на ЕС за външната политика и сигурността Федерика Могерини. На 18 септември в Ню Йорк започва сесията на Общото събрание на ООН. Миналата седмица Федерика Могерини имаше среща с двамата президенти в Брюксел. И точно тогава Вучич отказа в последния момент да се срещне с Тачи.", "date": "2018.09.14", "title": "Вучич иска еврочленство през 2025 г. срещу договор с Косово"}
{"url": "http://clubz.bg/73144-ortoped_zastava_nachelo_na_agenciqta_po_transplantaciite", "text": "Д-р Михаил Христов е новият директор на Изпълнителната агенция по трансплантация (ИАТ). Това съобщиха от Министерството на здравеопазването. Д-р Христов е магистър по медицина, с придобита специалност „Ортопедия и травматология“. През годините е бил директор на Градска многопрофилна болница – Варна, началник отдел в НЗОК, ръководил е и Регионалния център по здравеопазване – София. Заемал е позициите на главен инспектор в ИА „Медицински одит“ и държавен инспектор в Изпълнителната агенция по трансплантация. През 2017 г. оглавяваше Изпълнителна агенция „Медицински одит“, като през същата година е бил и председател на Надзорния съвет на НЗОК. Последно е бил управител на МБАЛ „Уни Хоспитал“. Досегашната директорка на агенцията Д-р Марияна Симеонова депозира на 10 септември оставката си. Мотивите на д-р Симеонова са лични, свързани с нейното професионално развитие. Анестезиоложката депозира оставка още през юни, но тогава тя беше приета. През юни тя получи подкрепата на редица пациентски организации. Д-р Симеонова беше на този пост от 2013 г. Екипът на Министерството на здравеопазването продължава преговорите за сключване на договор с европейски трансплантационен център, който да осигури лечението на българските граждани, нуждаещи се от трансплантация на бял дроб. На финален етап са разговорите с трансплантационния център в гр. Есен, Германия, за които д-р Симеонова ще продължи да съдейства със своята експертиза. Белодробно болни, нуждаещи се от трансплантация, няколко пъти се събираха на протест пред Министерство на здравеопазването. Те недоволстваха, тъй като от началото на 2017 г. клиниката в Австрия, в която вече успешно са извършени седем трансплантации на бял дроб, отказва да приема повече българи с мотив липса на договор с Евротрансплант.", "date": "2018.09.14", "title": "Ортопед застава начело на Агенцията по трансплантациите"}
{"url": "http://clubz.bg/73150-shefyt_na_agenciqta_po_gorite_podade_ostavka_zaradi_konflikt_na_interesi", "text": "Изпълнителният директор на Изпълнителната агенция по горите Григор Гогов подава оставка по негова молба във връзка с получени сигнали за конфликт на интереси. Това съобщиха от земеделското министерство. Оттам обаче уточняват, че оставката идва \"независимо, че сигналите са проверени от Инспектората на Министерството на земеделието, храните и горите и няма открити нарушения. Въпреки това те са били изпратени и до компетентния орган – Комисията за противодействие на корупцията и отнемане на незаконно придобитото имущество). Оставката на Гогов идва ден след разследване на Нова тв за злоупотреби при изграждането на оградата, която трябваше да ограничи разпространението на чумата по свинете.  Вдигаме ограда по границата с Румъния От дърводобивния бранш се появиха обвинения за подставени лица и неизгодни сделки при изграждането на оградата срещу дивите свине в Северна България. Според хора от бранша горските са изградили оградата на завишени цени, а фирма, близка до директора на Агенцията по горите Григор Гогов, доставяла част от материалите за съоръжението, посочва Нова. На 13 септември председателят на варненската партия \"Възраждане\" Костадин Костадинов обяви, че Гогов е в конфликт на интереси заради фирмата доставчик на коловете за изграждане на оградата по сухопътната ни граница с Румъния.  Съпругата на Гогов е в управата на тази фирма. Същевременно е хванат камион с незаконна дървесина, който е пътувал към склад на компанията.", "date": "2018.09.14", "title": "Шефът на агенцията по горите подаде оставка заради конфликт на интереси"}
{"url": "http://clubz.bg/73142-63_na_sto_ot_bylgarite_smqtat_che_obrazovanieto_stava_vse_po_losho", "text": "На въпрос „Според Вас, като цяло, накъде върви образованието в училищата в България в последните години, към по-добро или по-лошо?“ 16% от интервюираните дават положителен отговор. 63% на сто обаче са на обратното мнение. 21% не могат да преценят. През 2012 г. в аналогичен сондаж на „Галъп интернешънъл“ 23% отговориха позитивно на този въпрос, а 48% негативно. Останалите се колебаеха. За 6 години процентът отговорили „към по-лошо“ е нараснал  , а „към по-добро“ е спаднал със 7. Макар де е рано за обобщения, съпоставката показва задълбочаване на негативното отношение на българите към системата на образованието, коментират от агенцията. По-оптимистично настроени – и през 2012 г., и сега - са младите и хората с по-висок образователен статус, но дори и там оптимизмът не преобладава. Сред най-възрастните песимистичните оценки и очаквания са норма.                 На въпрос „Ако зависи от Вас да препоръчате на кандидат-студенти къде да следват висше образование, какво бихте препоръчали?“, през 2018 г. 41 на сто от анкетираните отговарят „да следват в чужбина“. 38% - „да следват в България“. По-младите и по-образовани изказват предпочитания към обучението в чужбина, за разлика от по-възрастните, които смятат, че България е мястото, където кандидат-студентите трябва да продължат висшето си образование. Дългогодишният изследователски опит на „Галъп интернешънъл“ по темата сочи, че негативното отношение се дължи не на работата на учители и преподаватели, колкото на цялостното усещане за неадекватна работа на политиците. Разбира се, среща се и скептицизъм по инерция, но във всеки случай данните съдържат достатъчно тревожни изводи.   На актуалния въпрос, който се обсъжда тези дни – за коланите в превозните средства – данните са красноречиви: мнозинство от 75% от българите приемат, че коланите действително помагат за безопасността. Мнозинство от 66% подкрепя идеята коланите да станат задължителни в междуградските автобуси.                                  ", "date": "2018.09.14", "title": "63 на сто от българите смятат, че образованието става все по-лошо"}
{"url": "http://clubz.bg/73139-bsp_ubedihme_evropa_za_dvojniq_standart_na_hranite", "text": "Европейският парламент призна проблемът с двойното качество на храните в ЕС и вече има препоръки, похвалиха се на брифинг в парламента депутати от БСП. Вчера ЕП призна, че има разлики между качеството на номинално едни и същи продукти в различни европейски държави, и обяви това за нелоялна търговска практика, която да се наказва с 4% от годишния оборот на компаниите, които злоупотребяват. Наши евродепутати винят ЕС за двойния стандарт на храните Българите от 11 години пътуват в Европа и не са толкова наивни, каза още червеният евродепутат. И обясни, че до догодина ще приключат пазарните анализи и ще се създаде и контролен орган, който да следи нарушенията. В България обаче също са нужни законови промени и затова от левицата внасят законопроект за промени в Закона за храните. Тези сертификати ще бъдат включени в база данни за международен обмен, така че да може да гарантира на всеки гражданни на ЕС, че се спазват едни и същи продукти.  За българските производители такъв сертификат няма да се изисква, тъй като те могат да бъдат проверявани на място от родните регулатори. Санкциите започват от 20 000 лв за физически лица и двойно повече за юридически.", "date": "2018.09.14", "title": "БСП: Убедихме Европа за двойния стандарт на храните"}
{"url": "http://clubz.bg/73121-momcheta_za_vsichko", "text": "95 процента от тях са доброволци. И задачите им съвсем не се изчерпват с гасенето на пожари. Който набере 112 в Германия, може да е сигурен, че само в рамките на минути ще получи съдействие – независимо дали от професионалисти или от доброволци. Никъде другаде мрежата от доброволни сътрудници на противопожарната защита не е толкова голяма, колкото в Германия и Австрия.  Само за пет на сто от пожарникарите в Германия (около 50 хиляди души) това е основна професия – останалите са доброволци, които участват при необходимост в акциите напълно безплатно. Извън това имат „нормални“ занимания и печелят парите си като механици, фармацевти или учители – сред доброволците има представители на всички видове професии. Когато се наложи, те напускат обичайните си работни места и тръгват по най-бързия начин да търсят решение на възникналия проблем. „Целият свят ни завижда за нашата доброволческа мрежа“, казва президентът на Германския пожарникарски съюз Хартмут Цибс. Почти всяко населено място в Германия разполага със своя пожарна – общо са почти 32 000. Благодарение на това времето за реакция е под 15 минути, а в големите градове – 10. Германия се гордее и с обстоятелството, че на 80 души се пада по един пожарникар, докато във Великобритания например е един на 10 000. Градовете с над 100 000 жители са длъжни да имат професионални противопожарни служби, малките - не. Така се получава, че общият брой на професионалните отряди, които дежурят денонощно, е едва 107. Най- голямата професионална противопожарна служба логично е в Берлин, а извън структурите в градовете съществува изискването предприятията с по-рисково производство да поддържат свои команди. Например химическите заводи като БАСФ и Байер, автомобилопроизводителите \"Фолксваген\", \"Ауди\" и др. На разположение на пожарникарите в Германия са около 70 хиляди превозни средства, включително 400 лодки. Повикванията са към 4 милиона годишно, като обаче в много голяма част от тях не става дума за избухнали пожари – по-скоро за вид техническо съдействие, което се оказва както на аварирали автомобили, така и на закъсали при опита си да слезат от някое дърво котки.  Така ги наричат, защото редовно спасяват хора и животни от ситуации, които изглеждат едва ли не безнадеждни. Да – основната им задача е гасенето на пожари, но освен нея им се случва да се занимават наистина с какво ли не. В Кил например една вече позната на полицията и на пожарната котка се заклещила на покрив, от който така и не успявали да я свалят, макар че положили много усилия. Помогнала едва примамката с мръвка, за която се сетил един от спасителите.  Необикновените акции изобщо не са рядкост – когато се налага някой дом да бъде освободен от загнездилите в шапка в плевнята оси, ако жаба заседне в решетката на канализационна шахта или пък питон излезе от терариума си и собственикът му не успява до върне обратно сам. Намеса е необходима не само в случаи с живи същества, а и с неодушевени предмети – както в Ораниенбург (в бившата ГДР), където от балкон провесили старо военно пруско знаме, каквото днес се случва да се развява по неонацистките демонстрации. Знамето само по себе си не е забранено, но развяването му било в нарушение с правилата на обществения ред и пожарникарите трябвало да го свалят със стълба. Датчиците за дим, които вече от години са задължителни в Германия, безспорно носят ползи, но създават и немалко излишни грижи на пожарникарите. В град Калв, недалеч от Шутгарт, датчикът в една училищна спортна зала станал причина за идването на екипа за бързо реагиране, който се натъкнал на... ученик, прекалил с количеството дезодорант след спортните занимания. Тригодишно момченце от Фрезинг пък успяло да нахлупи на главата си емайлирано гърне така здраво, че никой не можел да го извади – нито бабата, нито повиканият по спешност лекар. Справили се чак пожарникарите. Те по правило се справят – очевидно именно на това се дължи високата степен на доверие към тях (96 процента), щом хората са сигурни, че има на кого да разчитат при всякакви по-особени ситуации. Eдин изтъкнат футболист от „Боруся“–Дортмунд например бил смущаван в продължение на дни от странни шумове в камината, при това преди решаващ мач. Прибягнал и той към услугите на пожарникарите, които благополучно извадили промъкналия се в камината бухал. В Нойс, в провинция Северен Рейн-Вестфалия, пък се наложило пожарникарите да помагат на човек, впуснал се да суши люти чушки във фурната си. Покрай това успял така да подлюти и одими помещението, че било недостъпно без маски, с каквито дошли пожарникарите, за половин час те проветрили и успокоили нещата.", "date": "2018.09.14", "title": "Момчета за всичко"}
{"url": "http://clubz.bg/73136-arestuvanite_jurnalisti_sa_pusnati_sled_nosht_s_beleznici_nasred_poleto", "text": "\"Колегите ни Димитър Стоянов и Атила Биро се прибраха благополучно, след като прекараха нощта с белезници насред полето и без телефони до 4 ч. сутринта. Родната полиция ги натръшка, защото си вършеха работата и опитваха да спасят от унищожаване документи по разследването #ДжиПиГейт\". Това съобщиха от сайта \"Биволъ\", след като стана ясно, че колегата им Стоянов и румънският журналист от RISE Project са били арестувани късно снощи от полицията в Радомир. Всъщност, стана ясно от публикации във фейсбук профилите на \"Биволъ\" и на Асоциацията на европейските журналисти-България. От МВР все още мълчат за случая. АЕЖ: Журналисти арестувани, докато правят разследване. МВР мълчи Както Клуб Z писа, Стоянов и Биро са били задържани от полицията в Радомир, докато правят разследване. \"Биволъ\" работи по темата за корупция при раздаването на обществени поръчки и европейски фондове, свързани консултанстки фирми и големи \"комисиони\", добила популярност като \"ДжиПиГейт\" по името на компанията, свързана с шефа на \"Лукойл\" Валентин Златев. От публикацията на \"Биволъ\" за ареста на двамата журналисти става ясно, че до освобождаването им се е стигнало след намеса на румънския консул у нас. Омбудсманът Мая Манолова също се е ангажирала със случая. Тя е разговаряла и с румънската дипломатическа мисия, и с началника на полицията в Радомир, за да получи информация по случая. Позицията, споредена от Манолова, е, че случилото се е недопустимо, при положение, че полицията не предоставя аргументи. Очаква се и официална позиция.  Все още се чака коментар от МВР.", "date": "2018.09.14", "title": "Арестуваните журналисти са пуснати след \"нощ с белезници насред полето\""}
{"url": "http://clubz.bg/73140-shte_zamylchi_li_vlastta_za_biznesa_na_ahmed_dogan", "text": "Г-н Ахмед Доган е иноватор в българската политика. Беше първият, който каза публично, че около българските партии има обръчи от фирми и настана вой. Всички политици се възмутиха и яростно отхвърлиха казаното от него. Целта им бе да кажат: Излъгаха! Доган бе справедливо заклеймен от обществото като човек, който използва политическата власт и държавния бюджет, за да печели пари. На по-късен етап, на събрание на ДПС, тогава все още като формален партиен председател, той каза друга истина: Това бе реплика, предназначена да каже на местния актив на ДПС, че не е важен този или онзи депутат, който иска да номинира местната организация. Важна е волята на председателя. Станалата публично достояние “воля на председателя” повлия на изборите, смени властта и изпрати Доган официално в опозиция. Ахмед Доган вече е мажоритарен собственик на ТЕЦ \"Варна\" България е и си остана икономиката на партийните председатели! Самият Доган никога не е отричал, че има афинитет към печеленето на пари и създаването на лично богатство. Повечето хора имат. Той и партията му обаче винаги са използвали политиката и националния бюджет, за да печелят пари. Другите български партии и политически лидери правят същото, но просто не го афишират като него. Г-н Доган направи нещо много иновативно в българското публично пространство. Преди него дошлите на власт и спечелили пари от участието си в управлението и разпределението на държавния бюджет имаха голям проблем. Той е следният: За да решат този проблем, родните политици влизат в сложни организационни схеми със създаване на фирми, собственост на подставени лица, регистрация в анонимни юрисдикции, където собствеността не е публична (т. нар. офшорки), и изобщо “усложняват живота си”, за да се скрият от закона и от презрението на обществото. Презрението на обществото те биха преглътнали, защото в наши дни хората наистина вярват, че “което не се купува с пари, се купува с много пари”, цинична съвременна битова поговорка, която бавно ни превръща в общество, в което всички форми на проституция – физическа и духовна, са оправдани от паричната награда. Това обаче е друга тема. Нека се върна на важното. Разбира се, сделките винаги се правят законно. Такава сигурно е и покупката на фирмата, собственик на ТЕЦ “Варна”. Например дадена банка, чийто собственик е приятел или е задължен на въпросния политик, намира начин да му даде такъв кредит, какъвто му е необходим.  Такъв “сладък бизнес” изглежда (и вероятно е) поддържането на т. нар. “студен резерв”. Тоест оттам се получават десетки милиони от държавата за поддържане на мощности, които евентуално някога трябва да се активират в случай на авария. Берекет версин! Колкото си получил, все е кяр. \"Студеният резерв\" ще топли Доган с милиони Въпросните мощности може да заработят, може и да стане “авария”. Дай Боже, да не става, но такива неща се случват. Важното е, че мечтата на българския политик – да превърти политическата си власт в законни пари и гарантирани приходи – е осъществена. Това е станало през държавния бюджет и с позволението на властта и държавата. Ето такива са ни и политиците, и повечето от големите бизнесмени! И накрая стигаме до най-важното.  У нас е така – държавата, когато иска, ти дава, а когато иска, ти взема. Затова имаме народна поговорка: “Умните” българи затова си мълчат, въртят се около силните на деня и накрая получават награда от държавната трапеза. Другите или не са приятели на властта, или според разбиранията на “бюджетните бизнесмени” са “дураци”. Интересно е как властта, която на всяка цена иска да бъде обичана от народа и възприемана като честна и нямаща нищо общо с “поквареното ДПС”, ще реагира на сделка, която реално задължава българското правителство, което и да е то, всяка година да дава десетки милиони левове от бюджета на новата фирма на г-н Ахмед Доган. Ако сега властта си замълчи, това означава, че г-н Доган узаконява бизнеса си с нейната благословия. От друга страна, ако бизнес дейностите на г-н Доган са формално законни, как тези, които управляват, ще попречат на законнен бизнес да оперира само защото е собственост на Ахмед Доган. А сега де? \"Студеният резерв\" ще топли Доган с милиони", "date": "2018.09.14", "title": "Ще замълчи ли властта за бизнеса на Ахмед Доган?"}
{"url": "http://clubz.bg/73127-600_ryst_v_prodajbite_na_elektromobili_u_nas", "text": "За първото полугодие на 2018 г. у нас са продадени 79 изцяло електрически автомобила (задвижвани само с ток или ел. батерии), което е растеж от над 600 процента в сравнение със същия период на миналата година, когато са били продадени едва 13 подобни автомобила. Това сочат данни на Асоциацията на автомобилните производители за продажбите на нови леки автомобили като цяло през първото полугодие на 2018 г. Отбелязва се ръст и в продажбите на хибридни автомобили (задвижвани с ток плюс друго гориво) у нас - през първите шест месеца на т.г. у нас са продадени 708 хибридни автомобила при 588 броя за същия период на миналата година. Като цяло увеличението на продажбите на автомобили с алтернативно задвижване у нас е увеличен с около една трета през първите шест месеца на годината - продадени общо 787 нови екоколи при 600 броя за полугодието на м.г. Хибридите са по-добро решение от електромобилите в краткосрочен план  Значително нараства и делът на продадените нови бензинови автомобили у нас за първите шест месеца на годината - изтъргувани са общо 10 092 автомобила на бензин при продадени 7097 подобни коли за същия период на миналата година, или ръст от над 40 на сто, сочат данните на АСЕА. По-слаби са били продажбите на нови дизелови коли у нас за първите шест месеца на годината - 10 202 броя при продадени 9 751броя през 2017 г. или ръст от около 5 на сто. Като цяло продадените хибридни автомобили в ЕС са били над 550 хиляди броя или едва един от всеки 60 нови автомобила в ЕС е бил с алтернативно задвижване, сочат данните на асоциацията. Процентно най-високо е увеличението в продажбите на на алтернативни/хибридни автомобили в Испания - плюс 80 на сто, Германия - плюс 72 на сто, Франция - плюс 43 на сто, Великобритания - плюс 40 на сто и Италия - плюс 20 на сто. Най-голям е броят на продадените електроавтомобили /изцяло на електричество/ в Норвегия - над 35 хиляди, следвани от Германия - 34 хиляди и Великобритания - 29 хиляди. Като цяло най-нисък брой подобни автомобили са продадени в трите балтийски страни - Естония 46 бройки, Латвия - 54 бройки и Литва - 65 бройки. 15 електромобила с 15 шофьори за 6 месеца Доставката на нов екоавтомобил в ЕС е средно 4 дни за автомобили на склад и 2 месеца при поръчка за производство - толкова, колкото е за автомобилите с конвенционални двигатели. Според данните на АСЕА има редица изцяло електрически модели с повече от 10 000 поръчки в изпълнение, сред които са Hyundai Kona, VW e-Golf, Jaguar i-Pace и Nissan Leaf. Това показва, че в скоро време ще има значителна промяна на съотношението между пазарните сегменти. Силен дисбаланс се наблюдава в продажбата на бензинови автомобили и дизелови автомобили в ЕС - почти 58 на сто от всички продадени нови коли в ЕС са били на бензин, докато 36 на сто са били дизелови, сочат данните на АСЕА. Като цяло броят на продадените нови бензинови коли в ЕС за полугодието е бил близо 4,7 милиона броя. Общо в ЕС са продадени 3,1 млн нови дизелови коли което е сериозно отстъпление в продажбите в сравнение с миналата 2017 г. (3,7 млн. броя) от около 15 на сто минус. БТА 15 електромобила с 15 шофьори за 6 месеца", "date": "2018.09.14", "title": "600% ръст в продажбите на електромобили у нас"}
{"url": "http://clubz.bg/73138-ungariq_shte_osporva_iskaneto_da_byde_lishena_ot_pravo_na_glas", "text": "Унгарското правителство ще реши в понеделник какви правни мерки да предприеме, за да оспори решението на Европейския парламент срещу страната, обвинена в пренебрегване на демократичните стандарти, заяви премиерът Виктор Орбан.  Експерт: Вотът срещу Унгария е правно оспорим и по сценарий на Макрон Европейският парламент гласува в сряда за налагане на санкции срещу Унгария, обвинена в пренебрегване на правилата на ЕС за демокрацията, човешките права и корупцията. Орбан заяви пред държавното радио, че очаква решението да доведе до \"сериозен правен дебат\", предаде Ройтерс, цитирана от БТА. Унгарският премиер е един от най-твърдите опоненти на миграцията към ЕС.  Орбан каза, че предвид европейските избори догодина, дните на сегашния парламент са преброени. Той отправи критики и към германската канцлерка Ангела Меркел, която вчера призова страните от ЕС да гарантират, че граничната агенция Фронтекс има достатъчно правомощия, за да помогне за спиране на нелегалната миграция в съответствие с плановете на Европейската комисия.", "date": "2018.09.14", "title": "Унгария ще оспорва искането да бъде лишена от право на глас"}
{"url": "http://clubz.bg/73130-erdogan_razporedi_futbolnite_transferi_veche_v_turski_liri", "text": "Идеята на турския президент Реджеп Тайип Ердоган за разплащания в национална валута като средство да се укрепи турската лира на фона на срива й спрямо долара и еврото ще намери почва и във футбола, пише днес турският в. \"Акшам\".  С президентски указ договорите за трансфер на футболисти занапред ще се реализират в национална, а не в чуждестранна валута, посочва \"Акшам\".  Темата е водеща и за спортния вестник АМК днес, който пише в заглавие за \"Революция в турски лири\". Указът на Ердоган, публикуван в турския държавен вестник, засяга пряко футболните клубове. В него влизат и вече сключените договори, уточнява изданието. Възможно е все пак Министерството на финансите и държавната хазна да включи договорите за трансфер на футболисти в списъка на изключенията от указа. Ако това обаче не се случи, всички досегашни договори ще трябва да бъдат преразгледани, така че да преминат в турски лири, посочва АМК. Вестникът любопитства каква ще бъде реакцията по-специално на някои от чуждестранните футболисти, играещи за турски отбори. 24% лихва в Турция срещу срива на лирата В. \"Хюриет\" също пише, че е настъпил \"краят на (чуждата) валута при сключването на договори\". Според указа на президента Реджеп Тайип Ердоган страните по договори вече няма да могат да се споразумяват за плащания в друга валута освен в турски лири, а договорите, които вече са сключени, ще трябва да бъдат предоговорени в срок от 30 дни. \n\tВъпросното решение се отнася до покупко-продажбата на движимо и недвижимо имущество, договорите за наем, трудовите договори, договорите за извършване на услуги и т.н., уточнява вестникът. От датата, на която влиза в сила президентският указ, е определен 30-дневен срок, в който страните трябва да предоговорят сключените в чуждестранна валута договори. В случай че не изпълнят това условие в определения срок, те подлежат на финансови санкции, достигащи размер до 50 хиляди турски лири (7000 евро). Ако президентският указ не е спазен в договора, контрактът ще се счита за невалиден, уточнява \"Хюриет\". Парашут за лирата - или и €врозараза Вестниците днес обръщат внимание и на реч на Ердоган на заседание на Конфедерацията на турските търговци и занаятчии (ТЕСК).  Същото послание на Ердоган извеждат в заглавие и вестниците \"Истиклял\", \"Тюркие\", \"Акшам\".  Президентът заяви също, че не могат да се правят паралели между сегашните обстоятелства и икономическите кризи в миналото, пише \"Истиклял\". Няма ни най-малка прилика на днешните обстоятелства с кризите през 1994 и 2001 г., категоричен бе той. Според Ердоган кризите в миналото са били резултат от собствената динамика на Турция, а днес няма такъв проблем. БТА Парашут за лирата - или и €врозараза", "date": "2018.09.14", "title": "Ердоган разпореди: футболните трансфери - вече в турски лири"}
{"url": "http://clubz.bg/73134-obisk_v_bivshite_koshari_zaradi_cigareni_bosove_ot_plovdiv", "text": "Всичките 23-ма задържани при акцията срещу верига за контрабандни цигари, ръководена от Пловдив, са били пуснати от окръжния съд в началото на септември. Това показа проверка на Клуб Z, след като днес Специализираната прокуратура продължава да работи по \"високите нива\" на организираната престъпна група. Рано тази сутрин Спецпрокуратурата извършва претърсвания и изземвания в офиси на дружества в гр. София, стопанисващи  и сръбския ресторант \"Бест“ -  в кв. \"Лозенец\". Според медийни публикации от 2016 г. Константин-Коко Динев е продал заведението на Евлоги Станоев-Бирмата. От съобщението на прокуратурата става ясно, че са предприети също обиски на лица и разпити на свидетели с цел задържане на ръководните нива на организирана престъпна група, която преди време бе разбита на територията на няколко области в страната и ръководена от Пловдив. Бойко Борисов: Контрабандата на цигарите ще падне до 6% тази седмица В хода на разследването на Окръжната прокуратура в Пловдив са събрани доказателства за това, че откритите четири фабрики на територията на страната се ръководят от лица, които не са били сред задържаните първоначално от прокуратурата в Пловдив, и че производството на цигари без бандерол се осъществява от организирана престъпна група, поясняват от държавното обвинение. На 25 август на брифинг под тепетата с участието на окръжния прокурор  Румен Попов, шефа на ОДМВР Атанас Илков и др.  бяха изнесени данни за 23-мата заловени \"изпълнители\". Те ще отговарят само за   – престъпление, за което е предвидено наказание от 2 до 8 г. “лишаване от свобода”. Работниците са живели в модерно оборудвани помещения с готвачи и фитнес, не са излизали навън по един цикъл от 15 дни. До момента бе установено, че цигарите са произвеждани в четири незаконно работещи фабрики – в гр. Дупница, в гр. Горна Оряховица и в гр. Тутракан, а в Калугерово е имало резачка за тютюн. Общото количество на акцизните стоки без бандерол, които бяха установени и иззети, е 42 тона тютюн на стойност близо 7 млн. лева, както и 190 000 кутии цигари от различни марки на стойност 1,500 млн. лева. По досъдебното производство тогава бяха иззети всички машини и съоръжения от четирите фабрики за производство на крайния продукт – цигарите, обслужващата ги техника – мотокари, агрегати, климатични системи, охладители и др. Иззети са 11 тежкотоварни автомобила, превозвали суровината за производство на цигарите и готовата продукция, която е била открита в тях, както и над 10 леки автомобила, свързани с производството и държането на акцизните стоки без бандерол, също и веществени доказателства. Тогава окръжният прокурор Румен Попов каза, че фабриките работели две години в условия, типични за шпионски филм. Те били оборудвани с модерна производствена и транспортна техника. Печатницата, която е осигурявала картон за кутиите, пък била във  Собственикът й е задържан При проведените следствени действия са участвали прокурори от Окръжна прокуратура-Пловдив заедно със служители от сектор „Икономическа полиция“ при ОД на МВР-Пловдив. След като четирима от 23-те участници бяха пуснати още от прокурора под парична гаранция, на 4 септември окръжният съд освободи до един и останалите 19.  Като мотиви магистратите изтъкнаха, че задържаните са работници във фабриката и нямат отношение към организацията на производството. Прокуратурата обаче посочва в днешното си съобщение, че към настоящия момент двама от задържаните са с мярка за неотклонение „задържане под стража“.", "date": "2018.09.14", "title": "Обиск в бившите \"Кошари\" заради цигарени босове от Пловдив"}
{"url": "http://clubz.bg/73133-volen_siderov_pozdravi_gerb_za_podkrepata_za_viktor_orban", "text": "\"Искрена подкрепа\" и поздравления за ГЕРБ от лидера на \"Атака\" и съпредседател на \"Обединени патриоти\" Волен Сидеров заради това, че са се опълчили на Европейската народна партия и са подкрепили унгарския премиер Виктор Орбан - това прозвуча днес от парламентарната трибуна.  Сидеров посвети специална декларация на събитието. В четвъртък евродепутатите от ГЕРБ гласуваха \"против\" решението на Европейския парламент да даде зелена светлина за старт на процедура по отнемане на правото на глас на Унгария в ЕС. Причината - системно нарушаване на демократичните принципи от управляващата ФИДЕС и премиера Виктор Орбан. За разлика от ГЕРБ мнозинството в Европейската народна партия гласува \"за\" налагане на санкции над Будапеща Как гласуваха българските евродепутати за Унгария? 5 на 8 \"за\" Орбан Освен че изрази задоволство от позицията на ГЕРБ, която е в пълно съзвучие с тази на националистите в Европа (а и у нас), Сидеров се впусна в анализ на променящия се европейски и световен ред, давайки Виктор Орбан за пример: Сидеров дори припомни, че през януари 2008 г. - веднага след като България стана част от ЕС, е заявил: \"Не бързайте с шампанското\", защото сме видели \"плюсовете и минусите\" на ЕС. 7 впечатляващи истории от новата книга за Тръмп Лидерът на \"Атака\" припозна бившия съветник на Доналд Тръмп Стив Банън като \"човек от елита в САЩ\", който сега е пратен да обединява \"националистите в Европа\".  Как и с кого Стив Банън ще разрушава ЕС \"Алтернатива за Германия\" отряза амбициите на Банън за партньорство 7 впечатляващи истории от новата книга за Тръмп Как и с кого Стив Банън ще разрушава ЕС \"Алтернатива за Германия\" отряза амбициите на Банън за партньорство", "date": "2018.09.14", "title": "Волен Сидеров поздрави ГЕРБ за подкрепата за Виктор Орбан"}
{"url": "http://clubz.bg/73123-dyshterq_na_ruski_deputat_kupi_imenie_za_22_mln_paunda_na_ostrova_snimkivideo", "text": "Дъщерята на члена на Комитета по отбрана на Руската Дума Ринат Хайров си е купила къща в графство Съри във Великобритания за 22 милиона паунда (около 2 милиарда лири) съобщава британският вестник \"Дейли мейл\". Ринат е бивш шеф на централната данъчна служба и бивш финансов министър на Татарстан, а сега е депутат в Думата от путинската партия \"Единна Русия\". Новата вила на 29-годишната Елсина Хайрова е с разгъната площ от 2400 кв. м, има 10 стаи, 15 бани и два асансьора. Имението разполага и с басейн, киносалон, гараж за 6 коли, винарска изба, спацентър, зала за масажи и игрална зала. През март т.г. г-жа Хайрова си е купила и апартамент в Лондон за 10 милиона паунта, соъбщава още вестникът. И в двата случая парите за покупката са били от швейцарска банка. Интересно е, че декларираните доходи на година на Елсина са около 105 хиляди лири стерлинги.  Елсина Хайрова има британско гражданство и е родила две деца. Тя е много активна в социалните мрежи и пуска снимки на тихи вечери в семеен кръг. Изданието твърди, че тя вече живее в новото имение. Зет му Дмитрий Цветков, също гражданин на Великобритания, пък уточнява, че апартамента в Лондон е купен с пари на заем от негов приятел бизнесмен и ще изплаща кредита дълги години. А в имението е вложил пари като инвестиция. Цветков е учил в Санкт Петербург при професор Николай Егоров, който е бил в един курс с Валдимир Путин. А друг преподавател на зетя е бил Дмитрий Медведев, сегашният премиер на Русия.  ", "date": "2018.09.14", "title": "Дъщеря на руски депутат купи имение за 22 млн. паунда на Острова (СНИМКИ+ВИДЕО)"}
{"url": "http://clubz.bg/73124-vanko_1_ovacii_za_sutenora_v_prajmtajma", "text": "Ванко 1 е осъждан за притежание на 70% от пазара на проституция във Пловдив, както и за международен трафик на жени с цел сексуална принуда и робство. Нова телевизия, след като ежедневно с трагичен тон съобщава за помляни и изнасилени жени, безтрепетно селектира тази особа за прослава в праймтайма на националния си ефир. Ама без нито една мъъъничка камбанка да дрънне, че това е абсолютно чудовищно. Че този човек жертвите му и децата им ще го гледат.  Че цялото българско общество ще бъде облъчвано от скотските му изявления.  Че начинът му на живот ще бъде приет за вдъхновяващ пример от младежи, които с право ще смятат, че ако отвлечеш, пребиеш и изнасилиш някакъв брой жени, ще те поканят да живееш в луксозна къща, ще те дават постоянно по телевизията и ще ти дадат невъобразими пари. Завеса. * ", "date": "2018.09.14", "title": "Ванко 1, овации за сутеньора в праймтайма"}
{"url": "http://clubz.bg/73129-predsedatelqt_na_evroparlamenta_se_okaza_zashtitnik_na_orban", "text": "Председателят на Европарламента Антонио Таяни разгневи редица депутати, като на практика защити унгарския премиер Виктор Орбан. Това споделиха източници на Клуб Z от Брюксел. Той даде интервю за италианското „Радио 24“ по повод решението на неговата партия „Форца Италия“ да подкрепи Орбан, когато на 12 септември евродепутатите дадоха зелена светлина за започването на процедура за лишаването на Унгария от право на глас в ЕС. Европарламентът даде зелена светлина за лишаването на Унгария от глас Таяни намеква, че за да бъдат балансирани нещата, наказателни действия трябвало да бъдат предприети и срещу Малта, Словакия и Румъния. И напада евродепутатите: Той не дава подробности за северната ни съседка. Но явно има предвид опитите на управляващите там социалдемократи да спасят осъдени и подсъдими за корупция политици. Как гласуваха българските евродепутати за Унгария? 5 на 8 \"за\" Орбан Интервюто е излъчено в сряда преди гласуването в Европарламента. Но вестта за него достигна до Брюксел късно вечерта в четвъртък. В отговор двама зам.-председатели на ЕП – Давид Сасоли и Силви Гийом, които са от групата на Прогресивния алианс на социалистите и демократите, излязоха със специално изявление. Те обвиниха Таяни в недопустимо поведение и изтъкнаха, че докладът е довел до рядко срещан консенсус, включително в редиците на Европейската народна партия (ЕНП) – най-голямата сила в Европарламента, чийто член е Орбан. Как гласуваха българските евродепутати за Унгария? 5 на 8 \"за\" Орбан", "date": "2018.09.14", "title": "Председателят на Европарламента се оказа защитник на Орбан"}
{"url": "http://clubz.bg/73128-makron_prizna_za_iztezaniq_izvyrsheni_ot_frenskata_armiq_pri_vojnata_v_aljir", "text": "Обстоятелствата около едно от най-отвратителните престъпления в историята на Франция бяха изяснени, когато френският президент Еманюел Макрон призна, че през 1957 г. армията е изтезавала и убила 25-годишен математик комунист и борец срещу колониализма. Смъртта на Морис Оден беше символ на бруталността на френската армия по време на войната в Алжир, но никога не беше разследвана и мистерията не беше разгадана. До снощи Франция не беше признала, че е използвала изтезания в Алжир, пише в. \"Ню Йорк таймс\". Вдовицата на Оден, Жозет, се бори вече 61 години, за да принуди Париж да признае убийството като резултат от изтезания по време на войната. Случаят може да е емблематичен, но \"признанието на Макрон надхвърля случая на Морис Оден, защото президентът заяви, че е имало система, позволяваща извършването на насилие, изтезания и престъпления - което означава отговорност на държавата\", подчертава историкът, цитиран от в. \"Ню Йорк таймс\". Популярността на Макрон - най-ниска от избирането му Официална Франция има сложни отношения с близкото си минало. Алжирската война остава чувствителна тема, защото много ветерани още са живи - както и милиони бивши жители на Алжир и техните деца. Френските политици стъпваха внимателно, когато стигнеха до тази тема, отбелязва изданието. Изявлението на Макрон е важно за бившите френски колонии в Африка, където възмущението от имперското й поведение никога не е изчезвало докрай, заяви Стора, цитиран от в. \"Ню Йорк таймс\". Бившият френски вътрешен министър Брис Ортфьо веднага порица действията на Макрон, отбелязва френският в. \"Паризиен\". Според Ортфьо е време Франция да престане \"да се разкайва за действия, извършени от предишните поколения\". Той подчертава, че историята трябва да се помни, но е време да се обърне нова страница. В замяна на това президентът получи похвали от историка и есеист Паскал Брюкнер, според когото е време да се премахне културата на потайността. Той подчерта, че винаги е настоявал за реципрочни действия и че Алжир трябва да признае за престъпленията, извършени от него срещу собствените му граждани и срещу живели в страната французи. БТА", "date": "2018.09.14", "title": "Макрон призна за изтезания, извършени от френската армия при войната в Алжир"}
{"url": "http://clubz.bg/73081-kyde_e_gyrneto_sys_zlato", "text": "Суеверни ли са българите: 1/3 вярват в зодии, 39 % в сънища Това са препоръки, доказали истинността си през годините, и не разбирам защо приятелката ми плака, когато през миналия месец валя през целия ден на сватбата ѝ и съсипа роклите на всички, а не прие, че просто бракът ѝ ще върви по вода? Сестра ми също не взе за знак на късмет това, че счупих любимата ѝ чаша, въпреки опитите ми да я убедя, че счупеното е на щастие. Спомням как като малка ми беше забавно да се въртя четири пъти надясно и после да плюя наляво, за да неутрализирам факта, че черна котка ми е минала път, и да не се налага да се връщам. Само че пораснах и всички тези суеверия спряха да са ми толкова забавни. Не че нямам нужда от доза магия в живота си, дори напротив, много бих се радвала, ако намеря някой елф, седнал на ръба на леглото ми, да мърда уши и да прилича на Орландо Блум... Но приемам суеверията по-скоро като липса на желание да поемаш отговорност за собствените си решения и да си понесеш последствията от тях. Вместо да разсъждаваш и действаш, много по-лесно е да подадеш отворена длан и някой да разчете какво предсказват линиите по нея. Защо да търсиш изход от дадена ситуация, като просто може да пиеш едно кафе и да намериш решението в утайката, останала на дъното на чашата? На теория би трябвало да има. Всяко следващо поколение е по-информирано, технологиите се развиват, стремим се към това да намираме обяснение за нещата и се опираме на логиката. И въпреки това всеки има поне един приятел или познат, който е суеверен. След това може да си даде сметка, че в определени моменти и самият той е бил същият. Дали ще си вземе предмет, което да му бъде талисман, или просто ще избере число, което и преди му е носило късмет. За някои и хороскопът попада в графата на суеверията, за други е наука, която им помага да разберат по-добре себе си и околните. Към която и група да спадате, общото е елементът на нещо, което не може да се обясни съвсем и от което всъщност се нуждаем. Под една или друга форма. Но и в определени граници. Ако вярваш, че ако си обуеш първо дясната обувка, ще имаш успешен ден, може и да си създадеш положителна нагласа и денят ти наистина да се окаже такъв. Проблем би се появил, когато човек подчини живота си на разни предавани през поколенията поличби, които в даден момент вземат превес и го превърнат в пленник. Защото не черната котка, която ти чупи огледалото, е причината бизнесът ти да фалира и жена ти да ти изневерява. Както и една ливада с четирилистни детелини не би ти донесла печалба от тотото. Всеки сам е отговорен за живота си и както понякога може да е забавно да хвърлиш сол през рамо, така да разчиташ на някой маг, на когото диктуваш по телефона рождената си дата, да решава какво да правиш, няма да доведе до нищо добро. Дали ще търсите гърне със злато в края на дъгата, си решавате вие. Малко цвят в живота не е излишен. Внимавайте само не ви изпреварят, защото черна котка ви е минала път и сте се върнали вкъщи. ---- „Генерация Z“ – с подкрепата на „Америка за България“ „Генерация Z“ – с подкрепата на „Америка за България“", "date": "2018.09.14", "title": "Къде е гърнето със злато?"}
{"url": "http://clubz.bg/73132-operaciq_po_dezinformaciq_losh_skech", "text": "Обясненията на руснаците, заподозрени за опита за убийство на бившия руски двоен агент Сергей Скрипал в Солсбъри, отговарят на някои въпроси, но повдигат също толкова нови, пише британският в. \"Гардиън\". Александър Петров и Руслан Боширов твърдят, че толкова силно са искали да разгледат катедралата в Солсбъри, че са посетили града през два поредни дни. Двамата казват, че на 3 март, когато според британските власти те са проучвали терена, са били принудени да се върнат в Лондон заради снега. Снимки от местни вестници обаче показват, че местни жители се придвижват без особени затруднения. Двамата са били на по-малко от километър и половина от катедралата, но казват, че не са успели да я посетят през този ден. Обвинените за отравянето на  Скрипал били в Солсбъри като туристи Те признават, че на следващия ден може да са били в близост до дома на Скрипал по времето, когато в дома му е внесено нервнопаралитичното вещество новичок, въпреки че къщата му е на около 3 км от катедралата и не е дори близо до другите забележителности, които те казват, че са искали да посетят, включително най-старата част на града. През този ден обаче най-старата част на града е била затворена и няма снимки на двамата от наблюдателни камери в катедралата или близо до нея. Освен това Александър Петров и Руслан Боширов са посетили кафене и парк. Паркът в центъра на Солсбъри беше затворен, след като двама британци се отровиха с нервнопаралитичното вещество новичок в началото на юли, припомня в. \"Гардиън\". Дори интервюиращата ги журналистка от руската телевизия RT не изглеждаше убедена - но интервюто повтаря един рефрен, който се повтаря във всички отговори на Кремъл на обвинения от чужбина за извършени от Москва нарушения: \"руснаците са жертви, а не виновници\", подчертава в. \"Ню Йорк таймс\". Лондон нарече \"обида\"  интервюто на обвинените за Скрипал Боширов и Петров дадоха интервюто си едва след като в сряда руският президент Владимир Путин направи изявление, с което ги обяви за невинни и ги призова да обяснят своя вариант за събитията. По-рано руски представители отрекоха да познават двамата мъже и дори намекнаха, че британските власти са ги измислили, за да разпалват антируска истерия. Британските власти твърдят, че двамата са внесли в страната нервнопаралитичното вещество новичок в шишенце с дамски парфюм. Боширов обаче посочи, че няма начин двама хетеросексуални мъже да преминат през митницата с дамски парфюм, без да бъдат проверени. Редакторката на RT Маргарита Симонян ги попита индиректно дали са хомосексуалисти и по-късно в туитър повдигна въпроса отново. Ако се окаже, че Петров и Боширов са гейове, руската публика не би повярвала, че те са служители на военното разузнаване ГРУ, както твърди Лондон, подчертава в. \"Ню Йорк таймс\". Френският в. \"Либерасион\" определя интервюто на двамата заподозрени като \"лош скеч\". Двамата се държаха като участници в операция по дезинформация, чиято цел не е особено ясна, пише в. \"Либерасион\", цитирайки руския журналист от телевизия \"Дожд\" Олег Кашин, според когото цялото интервю е преди всичко самопризнание. Лондон нарече \"обида\"  интервюто на обвинените за Скрипал", "date": "2018.09.14", "title": "Операция по дезинформация \"Лош скеч\""}
{"url": "http://clubz.bg/73126-shefyt_na_olimpizma_shte_gleda_dve_svetovni_v_bylgariq", "text": "Президентът на Международния олимпийски комитет Томас Бах ще гледа състезания на две от трите Световни първенства, на които България е домакин тези дни - по художествена гимнастика и гребане. Единствено на волейбол няма да присъства. Германецът пристигна снощи на тридневно посещение в страната ни - за първи път, откакто е шеф на МОК. Той и екипът му бяха посрещнати от Стефка Костадинова. Програмата на посещението на Томас Бах предвижда тази сутрин срещи с министър-председателя Бойко Борисов, с министъра на младежта и спорта Красен Кралев и с ректора на НСА проф. Пенчо Гешев. В 11:30 ч в сградата на НСА е предвидена церемонията по удостояване на президента на МОК с почетното звание Доктор хонорис кауза на Национална спортна академия „Васил Левски”, след което Бах ще представи публична лекция на тема „Олимпийското движение и ролята на спорта в съвременното общество”. Томас Бах ще бъде третият президент на МОК, удостоен с титлата Доктор хонорис кауза на НСА, след Хуан Антонио Самаранч (1998 г.) и Жак Рох (2009 г.). \n\tСлед това президентът на МОК ще има работен обяд със Стефка Костадинова, а в 17 ч ще се срещне с български олимпийски шампиони и медалисти в Национална художествена галерия „Двореца“, където ще разгледа и изложбената колекция на Боян Радев.  Час по-късно Томас Бах ще бъде официален гост на Световното първенство по художествена гимнастика в зала “Арена Армеец”, след което му предстои вечеря с президента на Международната федерация по гимнастика Моринари Ватанабе. В съботния ден Томас Бах и придружаващите го ще посетят Световното по гребане в Пловдив. При завръщането в София и преди отпътуването за Мюнхен е предвидена среща с президента Румен Радев.", "date": "2018.09.14", "title": "Шефът на олимпизма ще гледа две Световни в България"}
{"url": "http://clubz.bg/73135-okonchatelno_kostenurkata_sliza_ot_konvejera", "text": "Германският автомобилен концерн \"Фолксваген\" (Volkswagen) обяви, че спира окончателно производството на митичната си \"костенурка\" през 2019 година, съобщи Франс прес. Това ще стане с двата последни модела, за да бъде \"отбелязано тържествено богатото наследство\" на една кола, белязала историята на автомобилите. Автомобилният производител, който едва се възстановява в САЩ от скандала с манипулираните дизелови двигатели, иска да се концентрира върху по-големи семейни автомобили и електрически модели. \"Фолксваген\" не предвижда да замени \"Кафер\" (Kafer), (както е името на \"костенурката\" на немски език) в близко бъдеще. Вобкен обаче побърза да добави \"никога не трябва да се казва никога\". \n\tПроизводството на \"костенурката\" ще спре окончателно през юли 2019 година в завода на \"Фолксваген\" в Пуебла (Мексико).", "date": "2018.09.14", "title": "Окончателно: \"Костенурката\" слиза от конвейера"}
{"url": "http://clubz.bg/73125-aej_jurnalisti_arestuvani_dokato_pravqt_razsledvane_mvr_mylchi", "text": "Двама журналисти, единият от които от разследващия сайт \"Биволъ\", са били арестувани по време на работа. От полицията отказват всякаква информация. Това съобщи Асоциацията на европейските журналисти (АЕЖ), след като е получила множество сигнали. Арестуваните журналисти са пуснати след \"нощ с белезници насред полето\" Посолството на Румъния в София е уведомено за случая. Засега информацията не е потвърдена от институциите. Но от \"Биволъ\" също я съобщават с категоричност. Ето какво разказват: Клуб Z също се свърза с Областната дирекция на МВР в Перник. От централата ни прехвърлиха към пресцентъра, но там никой не отговаря на телефона. От пресцентъра в София обаче индиректно потвърдиха, че такъв случай има, като помолиха за малко отсрочка при даването на информация, докато изяснят с колегите си в Перник какво точно е станало.", "date": "2018.09.14", "title": "АЕЖ: Журналисти арестувани, докато правят разследване. МВР мълчи"}
{"url": "http://clubz.bg/73122-fejsbuk_gotov_za_izbornite_manipulacii", "text": "Фейсбук вече е по-добре подготвен срещу опитите за манипулация на избори, увери шефът на социалната мрежа Марк Зукърбърг в обстановка на нови заплахи за изборите за Конгрес на САЩ през ноември, предаде Франс прес. Зукърбърг от месеци е критикуван, че не е приел достатъчно сериозно приписваните на близка до Кремъл фирма кампании по дезинформация и манипулация по време на президентските избори в САЩ от 2016 г. и редовно заявява, че Фейсбук е осъзнал мащабите на проблема и изразходва средства за борбата с него. През 2016 г. \"бяхме подготвени за традиционни кибератаки, но не очаквахме, че чуждестранни играчи ще извършват съгласувани информационни операции с мрежи от фалшиви акаунти с цел разделение и дезинформация\", призна отново Зукърбърг. Освен приписваните на Русия дезинформационни кампании Фейсбук е идентифицирал и \"мрежа в Иран, свързана с иранските държавни медии, която се опитва да разпространява пропаганда в САЩ, Великобритания и Близкия изток\", припомни Зукърбърг. Фейсбук хвана нови опити за намеса в американски избори Освен това социалната мрежа предоставя на всичките си партньори по фактологическа проверка на информацията (факт-чекинг) в света технологичен инструмент, който позволява по-добро засичане на подправени или лъжливи снимки и видеоклипове.", "date": "2018.09.14", "title": "Фейсбук готов за изборните манипулации"}
{"url": "http://clubz.bg/73120-gardiyn_katastrofa_pri_brekzit_bez_sdelka", "text": "Управителят на Aнглийската централна банка Марк Карни предупреди, че излизане на Великобритания от структурите на Европейския съюз без сделка може да се окаже също толкова катастрофално за британската икономика, колкото финансовата криза от 2008 г., пише вестник  . Предупреждението си Карни е отправил на среща с британския премиер Тереза Мей и министрите от кабинета й, съобщава \"Фокус\". Източници от правителството са заявили пред \"Гардиън\", че Карни е очертал мрачна картина на безработица, достигаща двуцифрено число, срив на цените на жилищата с 25-35% за три години и затрудняване на транспортни връзки с Европейския съюз, включително въздушните и железопътните. Расте страхът от \"Брекзит\" без споразумение На срещата Карни е представил и друг възможен сценарий – Великобритания да напусне ЕС при условия, по-лоши от тези в плана на Тереза Мей, представен от провинциалната резиденция на министър-председателя. Изданието цитира правителствен източник, който заявява: Великобритания публикува нови съвети към компаниите и гражданите за промените, очаквани при напускане на ЕС без сделка, които ще засегнат всичко от роуминг такси до автомобилни стандарти, предаде Ройтерс.  \n\tНови сигнали от Брюксел засилиха надеждите, че Обединеното кралство и ЕС ще успеят да договорят и одобрят необходимото споразумение за \"развода си\" преди 29 март 2019 година, когато Великобритания трябва да напусне блока, макар страните да остават разделени по около 20 процента от въпросите.  Panasonic напуска Лондон заради \"Брекзит\" Мнозина бизнес лидери и инвеститори обаче се опасяват, че политиците могат да не постигнат съгласие. При подобен сценарий за петата по големина икономика в света може да се стигне до отслабване на Запада, сътресения на финансовите пазари и нарушаване на търговията.  \n\tЛондон ускори разработването на планове за действия при \"Брекзит\" без сделка и днес публикува 28 технически бележки, обхващащи възможните последици в редица области, включително петрол и газ, екологични стандарти и защита на личните данни.  \n\tОбхванати са \"рутинни\" въпроси като шофирането в ЕС и пътуването до Евросъюза с британски паспорт.  \n\tСпоред правителството на британските шофьори може да им се наложи да получат международно разрешително, за да карат по европейските пътища, тъй като шофьорските им книжки вече няма да бъдат валидни в блока. Шофьорските книжки на европейските граждани обаче ще важат в Обединеното кралство.  \n\tБританците са изправени също пред вероятността да плащат повече, за да използват мобилните си телефони в ЕС, тъй като ограниченията върху таксите за роуминг на данни може би вече няма да се прилагат. Британското правителство обаче ще разработи законодателство за ограничаване на месечните сметки до 45 британски лири.  \n\tЛондон отново ще започне да издава британски сини паспорти в края на 2019 година. За да пътуват в ЕС, британските граждани ще трябва да се уверят, че паспортите им са издадени през последните десет години и са валидни поне още три месеца.  \n\tБританското правителство освен това повече няма да участва в разработки по европейската навигационна система \"Галилео\".  \n\tЗасега ирландските граждани ще имат право да влизат и остават на британска територия, а по границата между Ирландия и Великобритания няма да се извършва рутинен имиграционен контрол.  \n\tБританските организации ще трябва да гарантират, че ще могат да продължат да получават лични данни за клиентите си в ЕС.  \n\tМиналия месец британските власти публикуваха първите 25 от общо 80 технически бележки, които дадоха подробности за очакваните промени в митата, финансовите услуги, държавната помощ и лекарствата, ако Великобритания излезе от ЕС без сделка. Panasonic напуска Лондон заради \"Брекзит\"", "date": "2018.09.14", "title": "\"Гардиън\": Катастрофа при \"Брекзит\" без сделка"}
{"url": "http://clubz.bg/73119-sasht_gotvqt_novi_sankcii_sreshtu_rusiq_zaradi_novichok", "text": "САЩ потвърдиха днес, че подготвят втора група икономически санкции срещу Русия след атаката с отровно вещество \"Новичок\" във Великобритания, като заявиха, че Москва още не е приела условията им, предаде Франс прес. Ето ги отровителите на Скрипал През август администрацията на Доналд Тръмп вече наложи първа група санкции , след като стигна до извода, че руските власти са отговорни за отравянето тази пролет в Англия на бившия руски двоен агент Сергей Скрипал и дъщеря му Юлия. Санкциите влязоха в сила в края на август и обхващат износа на някои технологични продукти и продажбите на оръжие на Русия. Тръмп за Русия: Ще помисля за отмяна на санкциите, ако те направят нещо добро за нас Въз основа на закон от 1991 г. за химическите оръжия Вашингтон даде 90 дни на Москва, до края на ноември, да заяви, че вече не използва химически или биологически оръжия, да се ангажира повече да не го прави в бъдеще и да разреши инспекции за удостоверяване на ликвидирането им. В противен случай ще бъдат наложени нови санкции, предупреди в края на август администрацията на САЩ. И добави: На въпрос дали САЩ ще наложат по-сурови санкции на Русия, ако тя продължи да не изпълнява исканията им, Сингх отговори: Новите санкции биха включвали ограничения в банковия и отбранителния сектор, в чуждестранните помощи и други области. \n\tПрез август американски официален представител спомена възможността да се забрани на руски авиокомпании да кацат на летища в САЩ и дори евентуално замразяване на двустранните дипломатически отношения, отбелязва АФП. САЩ: Русия е отговорна за химическата атака в Солсбъри Тръмп за Русия: Ще помисля за отмяна на санкциите, ако те направят нещо добро за нас САЩ: Русия е отговорна за химическата атака в Солсбъри", "date": "2018.09.14", "title": "САЩ готвят нови санкции срещу Русия заради новичок"}
{"url": "http://clubz.bg/73117-s_glasuvaneto_sreshtu_orban_enp_pecheli_izborite_za_evroparlament", "text": "Най-важното в гласуването за процедура срещу Унгария бе, разбира се, първо резултатът. Над две трети гласуваха за началото на тази процедура. Най-важното вътре в това гласуване е фактът, че мнозинството от ЕНП – партийната фамилия на Орбан, гласува срещу него. Това е много важно, защото Орбан е от десетилетия член на ЕНП и от много, много години е подкрепян, дори в много голяма степен е създаден от политиците най-вече на ХДС и ХСС – германските християндемократи,които помагаха много на лидерите пред 90-те г., включително на българските християндемократи. Как гласуваха българските евродепутати за Унгария? 5 на 8 \"за\" Орбан Много е важно да се разбере, че това гласуване беше дълбоко принципно за ЕНП и затова имаше и разделение, макар и мнозинството да беше според мен в правилната посока. Орбан се опита да внуши, че гласуването срещу него е гласуване срещу Унгария, срещу нейната политика за квотите, че това е някакъв либерален заговор. Той получи много тежък удар обаче, защото Себастиан Курц – може би най-убедителният лидер от новото поколение, в европейската християндемокрация, заяви, че той трябва да бъде санкциониран. Същото важи за Манфред Вебер, който е заместник-председател на баварския ХСС – човек, който има много голяма вероятност да оглави следващата Европейска комисия. Същото важи и за хора с несъмнена твърда антиимигрантска политика – от Испания, от Португалия, от Италия. Станишев доволен от вота срещу Унгария Така че това беше едно принципно гласуване и всички бяха вперили очи в ЕНП, защото ЕНП има този маниер на прекалена толерантност, да не кажа на всеядност, към политически лидери, които са на високи позиции. Искам само да напомня, че един от най-срамните моменти бе с член на ЕНП, който фактически не следваше нашите принципи, дори работеше работеше срещу тях. Това беше Груевски – премиерът на Македония, за кoгото днес никой не иска да си спомня. Но за мен най-важното е, че санкциите срещу Унгария бяха подкрепени, макар и засега на символично ниво, от Европейския парламент. Дори да не се стигне до финала, става ясно, че дори да спечелиш мнозинство в твоята страна на избори, ти трябва да спазваш принципите на Европейския съюз. Защото когато членството в ЕС стане факт - а то е доброволно - то налага тежки ограничения върху най-отвратителните и отблъскващи практики на премиери като Орбан. Евродепутатите ни с различен подход към санкции срещу Унгария Той не е единствен от тази категория в Европа и затова в момента иска да се изкара прекалено смел, мъченик, едва ли не най-десният лидер в Европа. Но всъщност това е един човек, който, след като спечели последните избори, наистина се самозабрави. И надеждата му да се обърне към старите християндемократи и да им каже: „Подкрепете ме, защото социалистите са срещу мен“ беше разрушена напълно. Защото понякога основното разделение в Европейския парламент е на проевропейски и антиевропейски сили. Антиевропейските сили са крайните националисти – Фараж, Льо Пен, хората, които искат да разрушат ЕС. Те гласуваха заедно с Орбан. Орбан вече не е част от ЕНП, макар и формално партията му да е сред нас. Той или ще трябва да направи компромис и да признае грешката си – нещо, в което не вярвам – или рано или късно ще бъде изключен. Радвам се, че ЕНП започна да възстановява образа си не само на най-голямата, но и на най-принципната партия, която защитава ценностите на ЕС дори когато това не й е изгодно чисто политически. Но затова пък може смело да гледа в бъдещето и мисля, че днес с най-голяма сигурност можем да кажем, че ЕНП ще спечели следващите европейски избори.     Станишев доволен от вота срещу Унгария Евродепутатите ни с различен подход към санкции срещу Унгария", "date": "2018.09.14", "title": "С гласуването срещу Орбан ЕНП печели изборите за Европарламент"}
