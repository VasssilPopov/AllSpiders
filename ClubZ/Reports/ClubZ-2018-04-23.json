{"url": "http://clubz.bg/67015-syvetyt_na_evropa_bylgariq_dyrji_migranti_do_mesec_v_aresta", "text": "България е постигнала напредък по справянето с мигрантския и бежански поток, се отбелязва в нов доклад на Съвета на Европа, публикуван днес. Специалният представител на генералния секретар по миграцията и бежанците Томаш Бьокк обаче отчита и множество проблеми в системата по приемане и интегриране на бежанците у нас. Множество мигранти прекарват до месец в ареста, преди да бъдат преместени в бежански център, което нарушава и българските, и европейските закони. Там пък процедурата по искане на статут често се бави, тъй като не достигат преводачи и много от мигрантите дори не са наясно с правата си. По време на разследващата мисия, проведена през ноември 2017 г., Бьокк е установил напредък по отношение на записването на децата в училище - ако през миналите години те са били едва няколко процента от пристигналите, близо една трета от тези, дошли през миналата година, имат достъп до образование. Израел замразява плана да изпрати над 16 000 мигранти на Запада Но липсва функционираща система за оценка на възрастта и настойничеството на непридружените деца и младежи. Бьокк отбелязва, че българските закони не предвиждат ускорена процедура за децата, и при последната промяна всъщност са намалили защитата за тях и осигуряването на бърза процедура по получаване на статут.  Социалното приобщаване на мигрантите и бежанците в местните общности пък е забавено поради факта, че общините не носят отговорност за тях, а местните имат като цяло отрицателно отношение към тях. Условията за живот в някои от центровете за бежанци са прилични, но в други все още липсва адекватен достъп до топла вода и отопление, пише още в доклада. ", "date": "2018.04.23", "title": "Съветът на Европа: България държи мигранти до месец в ареста"}
{"url": "http://clubz.bg/67025-mikrobus_udari_peshehodci_v_toronto_ima_postradali", "text": "Микробус е блъснал пешеходци в Торонто, към момента се знае за 8-10 пострадали. Това съобщиха световните агенции, позовавайки се на съобщение в туитър от канадската полиция. До момента няма данни дали става дума за умишлено нападение или за инцидент.     Районът около улиците  \"Йънг Стрийт\" и \"Финч авеню\" в центъра на града е отцепен.  Според полицията става дума за бял ван. Очевидец, цитиран от канадската телевиция CTV News, твърди, че микробусът се е движел бързо и е удрял пешеходци един по един. Возилото е намерено изоставено и най-вероятно е собственост на компания за отдаване на автомобили под наем, твърди още местната медия.  Шофьорът вече е задържан, съобщи полицията.   ", "date": "2018.04.23", "title": "Микробус удари пешеходци в Торонто, има пострадали "}
{"url": "http://clubz.bg/67024-neftohimik_e_shampion_na_bylgariq_po_volejbol", "text": "\"Нефтохимик 2010\" е шампион на България по волейбол при мъжете след трета победа срещу ЦСКА във финалната серия от 5 мача. Днес бургаският тим се наложи с 3:1 (25:17, 23:25, 25:17, 25:20) над \"червените\" в столичната зала \"Христо Ботев\". И в предишните две срещи, които се играха край морето, тимът на треньора Найден Найденов спечели с по 3:1. \"Нефтохимик\" защити титлата си и това е напълно логично, тъй като е най-силният отбор в България. Титуляри са националите Теодор Салпаров, братята Георги и Валентин Братоеви, Жани Желязков... На това ЦСКА противопостави опитни бойци и млади таланти, водени от наставника Александър Попов. За \"червените\" е успех достигането до финала, в предишната фаза те елиминираха \"Монтана\". Днес имаше доста зрители в зала \"Христо Ботев\", а домакините се радваха на солидна подкрепа. В публиката, освен елита на българския волейбол, бяха забелязани бивши футболисти като Мартин Петров и Светослав Петров. \"Нефтохимик\" спечели убедително първия гейм, а ЦСКА успя да вземе връх във втория гейм. \"Червените\" обаче нямаха сили за повече. Нататък Салпаров и компания не изпуснаха инициативата и ликуваха. Сега за националите предстои кратка почивка, след което започва Нова волейболна лига - този турнир е наследник на Световната лига. Мачовете започват през юни. А наесен Италия и България са домакини на световното за мъже.", "date": "2018.04.23", "title": "\"Нефтохимик\" е шампион на България по волейбол"}
{"url": "http://clubz.bg/67016-kompaniqta_rusal_na_deripaska_moli_sasht_da_svali_sankciite", "text": "Руският алуминиев гигант \"Русал\" се е обърнал с молба към министерството на финансите на САЩ за изваждане от списъка със санкциите и молбата ще бъде разгледана до 23 октомври, се казва в документи на финансовото ведомство, цитирани от ТАСС.  Олег Дерипаска губи почти $1 млрд. долара след новите санкции от САЩ Санкциите срещу \"Русал\" и Олег Дерипаска бяха въведени на 6 април. Министерството на финансите на САЩ съобщи също така, че е готово да отмени санкциите за \"Русал\", ако неговият съсобственик Олег Дерипаска се откаже от контрола над компанията. Министерството уточнява, че е готово да смекчи режима на санкциите, ако Дерипаска продаде част от активите и се откаже от контрола над \"Русал\". Всички операции с \"Русал\" трябва да бъдат прекратени до 23 октомври 2018 година, се казва в документите. Досега гражданите на САЩ трябваше да приключат действащите договори и да прекратят отношенията с компанията до 5 юни. Акциите на \"Русал\" на Московската фондова борса хвръкнаха с 15% след съобщението на американското министерство на финансите за възможна отмяна на санкциите срещу компанията. В същото време цената на алуминия на Лондонската метална борса (LME) се понижи с 8.3 на сто - най-бързият темп от 13 години и достигна $2263 за метричен тон. Руското правителство обмисля създаване на специална структура, която да подпомага бизнеса на пострадалите от санкциите бизнесмени и фирми. Министърът на финансите Антон Силуанов заяви, че подобна структура към Министерството на финансите ще координира всички отдели и ще помага на онези, които са подложени на санкции. Компаниите, които попаднаха под санкциите на САЩ, според Силуанов, са поискали ликвидност от около 100 милиарда рубли: \"Няма малка сума. Около сто милиарда.\" Държавата няма да им даде пари под формата на капитал, а ликвидността може да осигури Промсвязбанк.", "date": "2018.04.23", "title": "Компанията \"Русал\" на Дерипаска моли САЩ да свали санкциите"}
{"url": "http://clubz.bg/67022-nov_zakon_formulira_shto_e_to_sporten_huligan", "text": "Подготвяният нов закон за спазване на обществения ред, известен повече за Закон за футболното хулиганство, за първи път в България ще формулира понятието \"спортен хулиган\". Това заяви Славчо Атанасов, депутат от \"Обединени патриоти\" и председател на парламентарната комисия за младежта и спорта, в предаването \"Още от деня\" по БНТ 1. Че се готви нов нормативен акт стана ясно в петък на среща между МВР, спортното министерство (ММС), депутати и БФС заради инцидента с ранената служителка на жандармерията на мача ЦСКА-София - \"Левски\" (2:2) миналата сряда. Старият закон е от началото на века и вече е остарял. България ще спира футболните хулигани като в Англия и Италия Проектът се изготвя заедно с ММС вече от шест месеца. В комисията планирали да влезе в пленарна зала през есента, но заради случката с поредната бомбичка това може да стане още до юли. Проектозаконът е готов на 80 процента, поясни бившият кмет на Пловдив. Понятието \"спортен хулиган\" е заимствано от английското законодателство. В аналогичния британски текст и има 13 критерия що е то \"спорен хулиган\".  Законът ще набляга на личната отговорност по време на спортни мероприятия. Това се отнася и за всички по веригата в организацията на събитието. Ясно ще бъдат формулирани ангажиментите на домакина на мача, собственика на стадиона или залата, на феновете, полицията и т.н. Клубовете ще бъдат задължени да инсталират модерни камери за видеонаблюдение на всички сектори по стадионите.  Любопитно е, че законотворците ще продължат да залагат на практиката, която съществува в момента сред клубовете с най-големи агитки в България - редът в секторите да се поверява на стюарди. Полицията, влезте си в задълженията Те ще бъдат обучени, но ще продължат да са част от съответната публика. Ще имат 16 задължения и ще съдействат на полицията. Според Славчо Атанасов отговорността за инцидента миналата сряда е на организатора на мача - в случая ЦСКА-София, който беше домакин.  Той разкри и някои от наказанията, които ще бъдат налагани при вандалски акт. Ако законът вече действаше, на хвърлилия бомбичката миналата сряда щеше да бъде забранено да посещава мачове доживот.  Задържаните за хулиганство ще лежат по 10-15 денонощия в съответно районно управление при тежки провинения, ако законът бъде приет. Нарушителите ще полагат обществено-полезен труд, ще им се забранява да пътуват в чужбина, глобите за леките провинения ще са по 1000-2000 лв.  Хвърлилият бомбичката се извини, остава в ареста Произнасянето на присъда на втора инстанция ще отнема до пет дни, а не както е сега - месеци. Според Атанасов положителното е, че всички политически сили са обедидени за въвеждане на новия закон. Постигането на такъв консенсус се случвало много рядко. А и в обществото вече имало нетърпимост към \"спортните хулигани\", тъй като червената линия на търпимост била премината миналата сряда. По този път минали и в Англия в средата на 80-те години, оттогава там на мачове се ходи като на театър, обясни Славчо Атанасов, който каза, че ходи по стадионите и е четвърто поколение футболен фен. Полицията, влезте си в задълженията Хвърлилият бомбичката се извини, остава в ареста", "date": "2018.04.23", "title": "Нов закон формулира що е то \"спортен хулиган\""}
{"url": "http://clubz.bg/67023-5000_avtobusa_bez_kolani_vozqt_pytnici_mejdugradsko", "text": "Автобусите за превоз на пътници у нас, които не са снабдени с предпазни колани на всяка седалка, са около 5000. Това съобщи зам.-министърът на транспорта Ангел попов след дискусия, посветена на новите мерки за борба с инцидентите по пътя. Според статистиката на КАТ към началото на месец април тази година регистрираните автобуси в страната са малко над 20 100. Каква част от тях се ползван за междуградски превози и биха били засегнати, ако се въведе законово изискване за всеки пътник да има колан не е ясно. В момента законът повелява, че ползването на предпазен колан от всеки в автобуса е задължително, но само в случай, че превозното средство е снабдено с такива. Темата стана актуална отново след последния инцидент на магистрала \"Тракия\" от 13 април, в който междуградски автобус се обърна, имаше и 6 жертви, и 20 ранени. Хората са били без предпазни колани. Главният секретар на МВР: 6 са загиналите на \"Тракия\" По думите на зам.-министър Попов предложението в закона би било въвеждане на задължение всеки автобус, който превозва пътници извън населено място на разстояние над 30 км, да е снабден с персонален колан за всеки пасажер. Предстои да се уточни при колко от автобусите на територията на страната, с които се извършват подобни превози, за монтирането на колани няма техническа възможност.  Според зам.-министъра обаче дори да бъде въведено въпросното задължение, това няма да удари сериозно превозваческия бранш.  България втора в ЕС по брой жертви на пътя Днес се проведе и дискусия по предложените от МВР законопроекти, които да заменят действащия и кърпен десетки пъти Закон за движение по пътищата. Става дума за пакет от три нови законопроекта -  за движение по пътищата, за пътните превозни средства и за водачите на пътни превозни средства. Текстовете за обществено обсъждане са публикувани в сайта на МВР, а до 4 май се приемат предложения за промени в писмена форма на електронен адрес  . Целта на новите закони е една - да се намали броят на жертвите, защото с 98 загинали на 1 млн. жители само Румъния се представя по-зле от България в европейската статистика. Това съобщи вътрешният министър Валентин Радев. По думите муизискването на ЕС е до 2020 година броят на жертвите да се стопи наполовина. Тъй като по време на дискусията законопроектите отнесоха множество критики, от МВР съобщиха, че дискусиите продължават.   България втора в ЕС по брой жертви на пътя", "date": "2018.04.23", "title": "5000 автобуса без колани возят пътници междуградско"}
{"url": "http://clubz.bg/67006-momche_e", "text": "\"Момче е!\" Трето дете на принц Уилям и Кейт Мидълтън се роди на 23 април в 11,01 часа. \"И майката, и синът се чувстват добре\", се казва в съобщение на двореца Кенсингтън. Бебето е шестият правнук на кралица Елизабет. Името на новороденото все още не е известно. Сред предпочитаните в залаганията имена са Артър, Албърт, Фредерик, Джеймс и Филип. С раждането на бебето всички останали слизат с едно място по надолу - в това число и братът на Уилям принц Хари. Ето и линията на наследниците: 1. Принц Чарлз, принц на Уелс - роден 1948 г., най-възрастният син на кралица Елизабет 2. Принц Уилям, херцог на Кеймбридж - роден през 1982 г., най-големият син на Чарлз 3. Принц Джордж от Кеймбридж - роден през 2013 г., син на Уилям 4. Принцеса Шарлот - родена през 2015 г., дъщеря на Уилям 5. Новороденото бебе на Уилям и Кейт 6. Принц Хенри от Уелс (принц Хари) - роден през 1984 г., по-малкият син на Чарлз 7. Принц Андрю, Херцог на Йорк - роден през 1960 г., вторият син на кралица Елизабет 8. Принцеса Беатрис - родена през 1988 г., по-голямата дъщеря на Андрю 9. Принцеса Южени - родена през 1990 г., втората дъщеря на Андрю 10. Принц Едуард, граф на Уесекс - роден през 1964 г., третият син на Елизабет 11. Джеймс, виконт Северн - роден през 2007 г., син на Едуард 12. Лейди Луиз Уиндзор - родена през 2003 г., дъщеря на Едуард 13. Принцеса Ана  - родена през 1950 г., дъщерята на кралица Елизабет 14. Питър Филипс - роден през 1977 г., син на Ана 15. Савана Филипс - родена през 2010 г., най-голямата дъщеря на Филипс 16. Айсла Филипс - родена през 2012 г., втората дъщеря на Филипс 17. Зара Тиндал - родена през 1981 г., дъщеря на Ана 18. Миа Тиндал - родена през 2014 г., дъщеря на Тиндал След наследниците на кралица Елизабет следват тези на покойната ѝ сестра Маргарет. След това идват наследниците на роднините на техния баща Джордж Шести. Има над 60 живи наследници на неговия баща Джордж Пети, който умира през 1936 г. Според закон от 1701 г. само наследници на София от Хановер могат да се качат на трона. През 2015 г. бяха приети промени в закона за унаследяването на британския престол. Според тях децата от мъжки пол, родени след октомври 2011 г., вече не изпреварват в реда за унаследяване по-старите си сестри, т. е. критерият е старшинство по възраст.  ", "date": "2018.04.23", "title": "Момче е"}
{"url": "http://clubz.bg/67020-hvyrliliqt_bombichkata_se_izvini_ostava_v_aresta", "text": "25-годишният Йордан Исаев, който рани с бомбичка самоделка служителката на жандармерията Гергана Зашева на мача ЦСКА-София - \"Левски\" (2:2), остава в ареста с най-тежката мярка \"задържане под стража\", реши Софийският градски съд. И даде ход на делото. Според СГС има риск Исаев да се укрие. Адвокатът му пледираше за по-лека мярка с обратния аргумент. Запалянкото на \"Левски\" се предаде сам в края на миналата седмица, след като няколко дни бе издирван. Междувременно Гергана Зашева проговори пред \"Хоризонт\". Тя обясни, че вече се чувства по-добре, възстановява се и инцидентът не е успял да я пречупи. Младата жена благодари на колегите и близките си, които през цялото време са били до нея и допълни, че готова отново да охранява подобни мероприятия. На въпрос какво би казала на феновете и изобщо на хората, които проявяват агресия по стадионите, Зашева отговори:", "date": "2018.04.23", "title": "Хвърлилият бомбичката се извини, остава в ареста"}
{"url": "http://clubz.bg/67012-v_es_bylgarite_davat_naj_malko_pari_za_knigi_i_vestnici", "text": "През 2016 г. домакинствата в ЕС са похарчили над 90 млрд. евро, или 1,1% от цялата им консумация, за книги, вестници и списания. Това представлява 0,6 на сто от БВП на ЕС, или на всеки гражданин на Европейския съюз се падат по 200 похарчени евро. Годишно домакинствата дават двойно повече пари за книги, вестници и списания, отколкото за ваканциите си. Въпреки това в ЕС се харчат все по-малко пари за четива. През 1995 г. 1,8 на сто от всички разходи на домакинствата в ЕС са били за това перо. Оттогава процентът непрекъснато намалява. Това сочат данните на Евростат, които статистическата служба на ЕС напомни на 23 април, Световния ден на книгите и четенето.  Домакинствата в Словакия отделят 2,1 на сто от парите, които харчат, за четива. Следват германците - 1,6%, и поляците с 1,4%. На другия край на скалата са България и Гърция - с 0,6%, Чехия, Испания и Малта - с 0,7%. Във Финландия 16,8 на сто от населението чете книги като част от изкарването на времето. Друга скандинавска държава, но извън ЕС, е още по-привързана към книгите. В Норвегия редовните читатели са над 18 на сто. Следват поляците -16,4%, естонците - 15%, гърците и хората от Люксембург с по 11,9%. На другия полюс са Франция с 2,6%, Румъния - 6,2%, Австрия - 7,2%, Белгия - 7,9%.   Според проучване, проведено в 15 държави между 2008 и 2015 г., средното време, прекарано в четене на книги, варира от 2 минути дневно във Франция, 5 минути в Италия, Австрия и Румъния до 10 и повече минути в Естония, Финландия, Полша и Унгария. В изследването са били включени хората на възраст от 20 до 74 години. България не е участвала в него.   Във всички страни делът на жените, които четат книги, е по-висок. Мъжете, които четат, обаче се задържат по-дълго над книгите.  ", "date": "2018.04.23", "title": "В ЕС българите дават най-малко пари за книги и вестници"}
{"url": "http://clubz.bg/67008-rojters_predpazlivata_merkel_pri_shumniq_i_nahalen_trymp", "text": "Предпазливата Меркел не съумя да изгради добри лични отношения с шумния и нахален Тръмп и атмосферата на нейното еднодневно работно посещение в Белия дом вероятно ще бъде в ярък контраст с атмосферата на тридневното официално посещение на френския президент Еманюел Макрон, което също ще се състои през тази седмица. Въпреки големите разлики във възрастта и политическите възгледи 40-годишният интелектуалец и центрист Макрон се разбира със 71-годишния десен републикански лидер, докато 63-годишната Меркел и Тръмп дори не бяха разговаряли в продължение на пет месеца преди 1 март т.г.  Макрон ще убеждава приятеля Тръмп да не налага мита на Европа Той обаче отхвърли предположенията, че Меркел ще бъде посрещната не толкова добре като Макрон, който днес пристига в САЩ, или като японския премиер Шиндзо Абе, който игра голф с Тръмп. Меркел и Макрон са в тясно сътрудничество за реформиране на еврозоната и укрепване на Европейския съюз, който се стреми да запази единството си - въпреки предстоящото напускане на Великобритания, една от най-големите си членки - срещу засилващия се протекционизъм на администрацията на Тръмп и настъпателността на Русия. Изключенията за ЕС за американските мита за внос на алуминий и стомана изтичат на 1 май.  \"Илюзорно е всички проблеми да бъдат решени до 1 май. Целта трябва да бъде, от една страна, да се стигне до удължаване [на срока на гратисния период], а от друга - европейците трябва, разбира се, да бъдат изключени от тарифите на САЩ за стоманата и алуминия\", добавя той.  Друга гореща тема ще бъде многостранната ядрена сделка с Иран. Тръмп даде на подписалите я европейски страни - Германия, Франция и Великобритания - срок до 12 май \"да оправят ужасните несъвършенства\" на ядрената сделка от 2015 г., договорена от администрацията на Обама, или ще възстанови отменените санкции на САЩ срещу Иран. Меркел ще трябва също така да убеди Тръмп, че Германия има принос във външната и отбранителната политика. Тръмп: Берлин има пари за \"Северен поток\", а няма за НАТО. Не разбирам Тръмп притиска европейските съюзници да покрият изискването на НАТО да харчат за отбрана два процента от своя БВП и намеква, че САЩ може да не защищават страни, които не правят това. През 2017 г. Германия е отделила точно 1,13 на сто от своя БВП за отбрана.  \"Това обхваща чуждестранни мисии от Мали до Афганистан и хуманитарна помощ в Сирия. Германия се е ангажирала и е ангажирана с целта на НАТО за 2-та процента\", заявява германският координатор по трансатлантическите отношения. Тръмп: Берлин има пари за \"Северен поток\", а няма за НАТО. Не разбирам", "date": "2018.04.23", "title": "Ройтерс: Предпазливата Меркел при шумния и нахален Тръмп"}
{"url": "http://clubz.bg/67007-demokratichna_bylgariq_predlaga_ogranicheniq_v_reklamata_na_hazart", "text": "Рекламата на хазартните игри да се третира наравно с рекламата на тютюневи изделия и спиртни напитки. Такива предложения за промени в Закона за хазарта искат от \"Демократична България\". Според вносителите Може ли парите от хазарт да отиват и за култура В законопроекта е записано, че се забранява рекламата на хазартни игри, включително на такива, насочени към малолетни и непълнолетни лица, както и изпращането на непотърсени електронни съобщения на неограничен брой лица, в които се съдържа информация за хазартна игра. Допуска се обявяване на наименованията на игрите, регистрираната търговска марка на организатора, тегленията на тиражите, предварително обявяване на вида и броя награди от тиражите. Тази информация ще може да се излъчва по електронни медии след 22 ч., като задължително се придружава с уточнение на процента от приходите от тиража, който се разпределя под формата на награди. Забранява се информацията да бъде придружавана с рекламни послания, насърчаваща участието в тиража или съдържаща обещание за печалба. Забранява се обявяването на лични данни на спечелилите награда, независимо дали те са дали съгласие за това. България днес: цял един народ търка талончета Организаторите на хазартни игри да имат право да спонсорират единствено мероприятия, подпомагащи спорта, културата, здравеопазването, образованието и социалното дело, предлагат още от \"Демократична България\". Организаторите са длъжни да правят годишни вноски за социално отговорно поведение както следва: Предложени са разпоредби, които да приведат в действие неработещата сега норма част от държавните такси, събирани от организаторите на хазартни игри, да се привеждат в Национален фонд “Култура” и да се ползват за култура. Законопроектът е изпратен на председателя на парламента Цвета Караянчева и на всички паламентарни групи. Пълния текст на предложенията можете да видите  Преди няколко дни и вицепремиерът Валери Симеонов се обяви за рестрикции по отношение на хазартните игри. Конкретни текстове като предложение за промяна обаче до момента не са се появили, не е ясно и дали се работи по такива. Валери Симеонов: Рекламите на хазарт са безобразни, бих ги забранил България днес: цял един народ търка талончета Валери Симеонов: Рекламите на хазарт са безобразни, бих ги забранил", "date": "2018.04.23", "title": "\"Демократична България\" предлага ограничения в рекламата на хазарт"}
{"url": "http://clubz.bg/67018-ivan_kostov_bylgariq_gubi_doverie_sred_osnovatelite_na_es", "text": "Бившият премиер Иван Костов коментира пред телевизия \"Европа\" поведението на България по казуса \"Скрипал\" и за Истанбулската конвенция. Според него страната губи доверие сред държавите, които са основатели на ЕС и донори на съюза с отказа си да изгони руски дипломати и да не ратифицира конвенцията. Костов смята, че действията на правителството трябва да се гледат през новите актуализирани цели на страната - влизането в Шенген и в предверието на еврозоната. Той припомни, че когато беше премиер България получи покана за преговори с НАТО и ЕС заради действия, които не са се споделяли от огромната маса на българското общество. Той призна, че България е в отлична финансова кондиция, по-добра, отколкото на редица страни в еврозоната. Но изтъкна, че не сме интегрирани качествено дори в ЕС. Той заяви, че валутният борд не е трябвало продължава толкова дълго - повече от 20 години. Запитан какво мисли за \"Демократична България\", Костов отговори: Бившият премиер изтъкна, че ако десницата беше в парламента, поведението на държавата по случая \"Скрипал\" и за Истанбулската конвенция е щяло да бъде различно. Това отговори Костов на въпрос дали му липсва политиката. Според него европредседателството се развива добре, защото България е поставила теми, които са били изоставени от ЕС като тази за Западните Балкани. Според него е важно западната култура и цивилизация да навлезе в региона. Иван Костов бе първият гост в новото предаване на телевизия \"Европа\" - \"Плюс-минус\". Името е заимствано от предаване в националната телевизия отпреди години, чийто водещ бе Асен Григоров.", "date": "2018.04.23", "title": "Иван Костов: България губи доверие сред основателите на ЕС"}
{"url": "http://clubz.bg/67019-ispaniq_blokira_sofijskata_deklaraciq_za_zapadnite_balkani", "text": "Испания е наложила вето върху съвместната декларация, която ЕС смята да огласи със страните от Западните Балкани на предстоящата среща в София, съобщи в. \"Ел Паис\". Мотивите нямат нищо общо с единната външна политика на съюза. А става дума за това да се избегне появата на името на испанския премиер Мариано Рахой в един и същи документ заедно с това на лидера на Косово, което Мадрид не признава като независима държава. Заради испанското вето ЕС ще излезе с ексклузивно комюнике, без да включва в него балканските страни. Срещата \"ЕС-Западни Балкани\" - първата, която Брюксел провежда с този ключов за Европа регион, се превръща в по-проблематична от очакваното, отбелязва \"Ел Паис\". Има още четири страни, които отказват да признаят независимо Косово. Това са Румъния, Гърция, Кипър и Словакия. Испания обаче е единствената, която сериозно обмисля да не участва в срещата в София и която блокира съвместната декларация. Така твърдят дипломатически източници в ЕС. И допълват, че останалите 4 държави биха се съгласили с документа, ако правителството на Испания не бе я отхвърлило. Окончателното решение на Мадрид било взето на 19 април. Павлова призна - има въпросителни около срещата за Западните Балкани Най-вероятно Мариано Рахой ще напусне София, когато започне срещата на 17 амай с шестте старни от Западните Балкани - Сърбия, Черна гора, Албания, Македония, Босна и Косово. Той обаче планира да присъства на работната вечеря, която лидерите на 28-те страни ленки на ЕС ще имат на 16 май. По този начин става ясно, че Рахой не би искал да бъде равен на косовския президент Хашим Тачи. Съвместните декларации от срещите на върха с трети страни са главното доказателство за взаимното разбирателство. Испанското вето, наложено най-вече поради вътрешни за тази страна мотиви, предизвикало безпокойство сред някои европейски държави. Макар Испания винаги да е имала резерви към Косово, което обяви едностранно независимост от Сърбия през 2008 г., позицията й сега е втвърдена заради напрежението в Каталуня. В европейските институции Мадрид винаги е гледал да бъде на страната на мнозинството и рядко е блокирал европейски инициативи. Но съпоставките, които в момента някои сепаратистки сили се опитват да направят между Каталуня и Косово, тревожат правителството на Рахой. Ще бъде ли бойкотирана срещата на върха ЕС-Западни Балкани Напрежението се засилва в момент, в който Бръксел се опитва да протегне ръка към балканските страни, за да си изгради там влияние. Документът, съгласуван от постоянните представители в ЕС на всички европейски страни, се опитва да се фокусира върху подхода на Съюза към този регион, който в продължение на много десетилетия е бил източник на конфликти. Като противодействие на липсата на съвместен документ в декларацията на лидерите на 28-те страни членки се поставя въпросът за нова балканска среща на върха през 2020 г. Макар Испания да приема тази формулировка, нейното желание е да има документ на ротационното председателство на ЕС - българското, без обаче да бъде споменато изрично за придържането към него на всички европейски лидери. В окончателния текст се говори също така за новата стратегия на Еврокомисията към Западните Балкани, в която се споменава за възможно приемане в ЕС през 2025 г. Ще бъде ли бойкотирана срещата на върха ЕС-Западни Балкани", "date": "2018.04.23", "title": "Испания блокира софийската декларация за Западните Балкани"}
{"url": "http://clubz.bg/67000-chetiri_neshta_koito_trqbva_da_znaem_za_protestite_v_armeniq", "text": "Хиляди демонстранти, протестиращи от десетина дни в Армения - бивша съветска република в Кавказ, се надигат срещу бедността и корупцията в страната, но най-вече срещу безпрецедентния ход на експрезидента Серж Саркисян, останал на власт като премиер с по-големи пълномощия. Арменската конституция забранява на президента да управлява повече от два мандата, но Серж Саркисян, оглавил страната през 2008 г., прокара през 2015 г. оспорвана реформа, която прехвърли повечето властови пълномощия на премиера, оставяйки на президента предимно протоколни функции. Серж Саркисян: Сбърках, улицата не ме иска, подавам оставка На 17 април Саркисян, чиято Републиканска партия има мнозинство в парламента, наложи избирането си за премиер и така се завърна на власт.  Освен маневрите на Серж Саркисян, целящи да се задържи на власт след повече от десетилетие на президентския пост, демонстрантите критикуват 63-годишния бивш военен заради неуспеха му в борбата с бедността, докато националната икономика остава в ръцете на олигарси. Делът на бедните в Армения е бил 29,8 на сто през 2016 г. срещу 27,6 процента през 2008 г., сочат данни на Световната банка, а брутният вътрешен продукт на глава от населението остава 3770 долара - почти колкото и преди 10 години. Един от демонстрантите - 26-годишният Карапет Ананян, разказа как е бил \"твърде наивен, мислейки, че лесно ще намери работа\" с дипломата си от престижен икономически вуз. Много от протестиращите се обявяват и срещу скокообразно растящата корупция в полицията и правосъдната система, както и в образованието. Според аналитика Хакоб Бадалян сред протестиращите \"има не само бедни, но и заможни хора, с хубави апартаменти и коли\". Серж Саркисян минава за проруски политик, но демонстрантите изобщо не отправят обвинения в този дух - за разлика от прозападните вълнения на Майдана в Украйна, довели през февруари 2014 г. до свалянето на проруския президент Виктор Янукович. Президентът на Русия Владимир Путин впрочем поздрави тази седмица Сeрж Саркисян по случай новото му назначение. А руската дипломация изрази \"убеденост\", че конфликтът в Армения \"ще бъде уреден по демократичен път и в рамките на закона\".", "date": "2018.04.23", "title": "Четири неща, които трябва да знаем за протестите в Армения"}
{"url": "http://clubz.bg/67013-spasiha_tri_mecheta_namereni_sami_kraj_pytq_snimki", "text": "Три мечета, намерени край пътя в близост до родопското село Барутин до язовир \"Доспат\", бяха спасени в събота при съвместна акция на Министерството на околната среда и водите, Регионалната инспекция по околна среда и водите - Смолян, и фондация \"Четири лапи\". Мечетата са на съвсем крехка възраст и са били без майка си, което наложи спешното им настаняване в Парка за танцуващи мечки край Белица. Вчера те бяха прегледани от ветеринарен лекар, съобщиха от \"Четири лапи\". Според Димитър Иванов, управител на стопанисвания от \"Четири лапи\" и фондацията на Бриджит Бардо спасителен център, трите мечета са силно стресирани заради преждевременното им отделяне от майката: Трите мечета са на възраст около три месеца и все още бозаят. Специалистите на \"Четири лапи\" са започнали захранването им с козе мляко, което е най-близко по състав до кърмата на мечките, като към него се добавят витамини. Две от мечетата са от мъжки пол, а едно от женски. Най-едро е женското мече, което тежи над 3 кг, а притесненията на гледачите и лекарите в Парка за танцуващи мечки са свързани с най-дребното мече, което тежи под 2 кг. Мечетата са под денонощно наблюдение от екипа на парка и се очаква до две седмици, когато общото им състояние се стабилизира и укрепне, да бъдат настанени в спасителен център в Гърция, който е специализиран в отглеждането на осиротели мечета и в подготвянето им за живот в дивата природа. За да се намали стреса на мечетата, както и да се гарантира успешното им отглеждане и реадаптиране към живот в дивата природа, контактът им с хора ще бъде сведен до минимум, като до заминаването им за Гърция те ще бъдат отглеждани в карантинно помещение и до тях няма да бъдат допускани посетители на Парка за танцуващи мечки, както и журналисти.", "date": "2018.04.23", "title": "Спасиха три мечета, намерени сами край пътя (СНИМКИ)"}
{"url": "http://clubz.bg/67001-futbolistite_v_angliq_si_izbraha_salah_za_%E2%84%961", "text": "Мохамед Салах очаквано спечели наградата на Асоциацията на професионалните футболисти в Англия за №1 през сезона. Играчът на \"Ливърпул\" се представя впечатляващо още в първата си година във Висшата лига.  До момента той има 41 гола и е фаворит да грабне и \"Златната обувка\" на Европа. В анкетата, в който гласуват самите футболисти, изпревари Кевин де Бройне от \"Манчестър Сити\". Трудно е да се даде предпочитание на един от двамата, но все пак головете на Салах са наклонили везните в негова полза. Египтянинът е седмият състезател на \"Ливърпул\" с престижното отличие и първият след Луис Суарес, който го заслужи през 2014 г. За млад футболист №1 бе избран германският национал Лерой Сане от шампиона \"Сити\". Церемонията премина в елитен лондонски хотел, а Сане не присъства. Салах има 31 попадения във Висшата лига, което е изравнен рекорд, а до края на сезона \"Ливърпул\" има още три мача и нападателят най-вероятно ще го счупи. Останалите му попадения са в другите турнири. Утре \"червените\" излизат срещу \"Рома\" в първи полуфинал на Шампионската лига, а Салах ще се изправи срещу бившия си отбор.", "date": "2018.04.23", "title": "Футболистите в Англия си избраха Салах за №1"}
{"url": "http://clubz.bg/67014-gazprom_shte_stroi_ogromen_zavod_za_vtechnen_gaz_v_baltika", "text": "\"Газпром\" планира да построи огромен газохимически комплекс в Балтика, като партньор в проекта е руската компания \"Русгаздобив\", която по-рано е била собственост на олигарха и близък до Путин Аркадий Ротенберг. Новината съобщи руското издание \"Ведомости\", като съобщи още, че производственият комплекс ще може да обработва до 45 млрд. куб. м газ годишно. Стойността на проекта се оценява на около $20 млрд.  Прогноза - втечнен газ от САЩ реже приходите на \"Газпром\" до 38% Ако проектът бъде реализиран, може да се превърне във втората по размер инвестиция на \"Газпром\" след газопровода \"Сибир\" (55 млрд. долара според оценки за 2014 г.). \"Газпром\" омекна за украинския транзит Нова студена война ли? Германия одобри \"Северен поток 2\" САЩ пратиха първата партида втечнен газ за Европа САЩ планират да залеят Европа с втечнен природен газ \"Газпром\" омекна за украинския транзит Нова студена война ли? Германия одобри \"Северен поток 2\" САЩ пратиха първата партида втечнен газ за Европа САЩ планират да залеят Европа с втечнен природен газ", "date": "2018.04.23", "title": "\"Газпром\" ще строи огромен завод за втечнен газ в Балтика"}
{"url": "http://clubz.bg/67003-dyrjavniqt_dylg_na_bylgariq_14_ot_bvp", "text": "Държавният дълг на България в края на 2017 година е 25.064 милиарда леваq или 25.4%, показват последните данни на Националния статистически институт. Toвa пpeдcтaвлявa пoнижeниe c нaд 2 млpд. лeвa cпpямo задължения за 27.321 млpд. лeвa пpeз 2016 гoдинa (или 29% oт БBΠ). БНБ също констатира преди време, че брутният външен дълг на България - частен и държавен, за миналата година се е свил до 32.564 млрд. евро, като намалява с 4.4% (1.481 млрд. евро) на годишна база. Докато през 2015 г. брутният дълг беше 75% от БВП, днес е 63.9% от прогнозния БВП на страната.", "date": "2018.04.23", "title": "Държавният дълг на България - 1/4 от БВП"}
{"url": "http://clubz.bg/67002-evropa_pridumva_sasht_da_oblekchi_sankciite_sreshtu_rusiq", "text": "Подета е общоевропейска дипломатическа инициатива администрацията на Доналд Тръмп да бъде убедена да облекчи санкциите срещу Русия, пише в. \"Файненшъл таймс\". Това става на фона на опасенията, че мерките са толкова сурови, че могат да нанесат щети на производството в Европа. Начело на усилията е Франция. Санкциите срещу руските металургични компании доведоха до скок на цените на алуминия. Париж агитира съюзниците си, сред които Берлин, Лондон и Рим да представят заедно интересите си във Вашингтон. Новите санкции на САЩ могат да засегнат руската икономика Идеята отразява засилващото се безпокойство на Стария континент за последиците, които санкциите биха могли да имат върху ключовите индустриални отрасли в ЕС - от производството на автомобили до космическите технологии. Френски представител предупреждава, че мерките срещу руския алуминиев производител \"Русал\" ще имат \"пряко и силно отражение върху осигуряването на ключови продукти\" и че редица заводи в Европа са заплашени от закриване. Инициетивата е подета точно преди посещенията във Вашингтон на френския президент Евманюел Макрон и германската канцлерка Ангела Меркел. Те ще се срещнат с президента Доналд Тръмп като част от дипломатическите усилия за намаляване на напрежението от двете страни на Атлантическия океан. То вече е доста голямо заради планираните американски мита върху стоманата и алуминия. За разлика от предишните санкции на САЩ срещу Русия, наложени заради намесата на Москва в Украйна през 2014 г., новите мерки, съдържащи се в  Закона за противодействия срещу противниците на Америка, чрез санкции, или CAATSA, на практика запраняват на европейците да имат бизнес с наказцаните компании и притежаващите ги олигарси. Радев: Санкциите срещу Русия са в ущърб на икономическото развитие \"Русал\" е най-големият в света производител на алуминий извън Китай и по-голямата част от производството му се изнася. Това доведе до скок на цените до 30 на сто прз последните две седмици. Тя е и водещ доставчик на алумина - рафиниран ял прах, използван в пещите за направата на метал. Тук цените достигнаха рекорда миналата седмица. Компанията снабдяваше повечето водещи европейски производители на алуминий с материал от гигантския завод на алумина в Лимерик, Ирландия. В момента този завод е застрашен. Ръководители от сферата на металургията заявиха, че ако не могат да гарантират доставките на алумина, ще бъдат принудени да намалят производството. Това ще се отрази тежко на големите потребинели на метара като \"Еърбъс\", БМВ и \"Фолксваген\". Бизнес лидерите в Германия също изразили опасения пред правителствени представители в Берлин, съобщиха пред \"Файненшъл таймс\" запознати. Миналата седмица била проведена срещу в берлинското представителство на Германската комисия за икономически връзки с Източна Европа. От влиятелното германско металургично лоби WVMetalle предупредили, че санкциите ще  . Френски представители заявиха, че търговските отношения между Америка и Европа ще бъдат главна тема на започващото днес посещение на френския президент Еманюел Макрон в САЩ. Радев: Санкциите срещу Русия са в ущърб на икономическото развитие", "date": "2018.04.23", "title": "Европа придумва САЩ да облекчи санкциите срещу Русия"}
{"url": "http://clubz.bg/67005-rusnaci_obsipaha_moskva_s_hartieni_samoletcheta_video", "text": "Хиляди руснаци сгънаха лист хартия в самолетче тази неделя в 19 ч московско време и го пуснаха да лети през прозореца.  Повод за странния флашмоб е забраната на криптираната чат-програма Telegram в Русия. Причината - създателят на програмата Павел Дуров отказа на регулатора Роскомнадзор ключа за криптиране, който би дал достъп на властите до съобщенията на потребителите. Според регулатора това позволява закононарушители и терористи да комуникират без притеснения. Русия блокира достъпа до приложението Telegram Още през 2017 г. ФСБ поиска това от Дуров, но той обяви, че няма да изпълнява закони, които според него не са съвместими със защитата на личния живот и политиката за конфиденциалност на Telegram. И добави, че това е практически невъзможно - програмата е създадена така, че криптирането е от край до край и дори създателите й не могат да го разбият. Окончателната забрана тази година доведе и до обявената акция в защита на свободата в интернет. Хартиеното самолетче е основният елемент на логото на Telegram. От компанията пратиха на всички свои потребители призив за акцията, включително и с указания как да си сгънат самолетче - ако случайно не знаят: Някои организации в страната, подкрепящи кампанията, пуснаха и ефектни видеа, които показват пълно с хартиени самолетчета небе. Реалността за жалост не бе толкова фотогенична: Дуров призова днес флашмобът да бъде повторен по същото време и другата неделя - 29 април.", "date": "2018.04.23", "title": "Руснаци обсипаха Москва с хартиени самолетчета (ВИДЕО)"}
{"url": "http://clubz.bg/66997-evropa_mnogo_po_razdelena_otpredi_10_godini_grafiki", "text": "Повечето европейци смятат, че държавите им са станали по-поляризирани през последните 10 години. Според 47 на сто техните общества са станали по-нетолерантни. Това показват данните от онлайн проучване на   по поръчка на Би Би Си. То е проведено в 27 държави в цял свят. Според 66 на сто от анкетираните европейци техните народи сега са по-разделени, това е най-високият процент в света. Основната причина за напрежението навсякъде е политиката. На това мнение са 44 на сто, или 19 428 анкетирани. За половината от британците голямото разделение е между имигрантите и местните хора. Следващото най-често разделение, което те посочват, е по отношение на религията - за 47 на сто, етнос (41%) и политически възгледи (40%). Резултатите в изследваните страни по цял свят показват, че три четвърти от респондентите смятат, че техните общества са разделени, една трета - че са \"много разделени\". По-голямата част от анкетираните са убедени, че сега поляризацията е по-голяма в сравнение с преди 10 години. На обратното мнение, че е намаляла - са едва 16 на сто. Сред държавите от Латинска Америка, които участват в изследването - Аржентина, Бразилия, Мексико, Чили и Перу, - поне три четвърти от респондентите смятат, че има големи разделения в обществата им - в политиката, но и между бедни и богати. Най-силно е усещането за разделение в Аржентина, там 92 на сто от анкетираните казват, че тяхната страна е много или частично разделена, според 40 на сто ситуацията се влошила за 10 години. 70 на сто от аржентинците твърдят, че има разделение относно политическите възгледи.  коментира Готфрид.  , обяснява той.  Проучването показва, че политическото разделение в Латинска Америка е по-силно усещано, отколкото в Европа, то е посочено от над 50 на сто от участниците в изследването от държавите на континента. Но докато 68 на сто от европейците чувстват, че поляризацията е нараснала през последните 10 години, този процент за Латинска Америка е значително по-нисък - 59 на сто от тях. - 44 на сто вярват, че най-голямото разделение е по политически причини; - 36 на сто - между бедни и богати; - 30 на сто - между имигрантите и хората, родени в страната им; - 27 на сто между различни религиозни групи; - 25 на сто различия по етнос; - 11 на сто между млади и стари /мъже и жени/. Изследването отчита и някои позитивни тенденции. Две трети от респондентите смятат, че хората по света имат повече общи неща, отколкото различия.  Според една трета тези взаимодействия могат понякога до доведат до неразбиране, но то може да бъде преодоляно според 40 на сто - те водят до по-голямо разбиране и уважение. 74 на сто от канадците са убедени, че тяхното общество е много или донякъде толерантно към хората с различен произход или възгледи. Най-интересното е, че следват китайците и хората от Малайзия с 65 и 64%.", "date": "2018.04.23", "title": "Европа - много по-разделена отпреди 10 години (ГРАФИКИ)"}
{"url": "http://clubz.bg/67011-obshtinari_sybirat_pari_za_globa_na_glavniq_arhitekt_na_sofiq", "text": "Общинските съветници в София да съберат заедно 13 000 лева, за да платят глоба, наложена от Върховния административен съд на главния архитект на София Здравко Здравков. За акцията призовава председателят на Столичният общински съвет Елен Герджиков от ГЕРБ.  Прокуратурата: НИКМИ е получила незаконно терена за небостъргач на бул. \"България\" Глобата е наложена на арх. Здравков заради проекта за 44-етажна сграда на бул. \"България\", след като той отказа да спази съдебно решение, с което беше задължен да одобри проект за подробен устройствен план на строителната компания НИКМИ. Въпросният план би позволил изграждането на небостъргача на бул. \"България\". Никой не иска небостъргачи в София Арх. Здравков тогава мотивира отказа си с това, че изпълнението на съдебното решение би довело до поредица от други нарушения. Елен Герджиков пък призова да се съберат пари за глобата, защото на практика тя е заради това, че Здравков е наказан, защото изпълнява решение на СОС. С него се прекратява производството по одобряване на подробен устройствен план за имота, който по общ устройствен план е отреден за озеленяване.   Никой не иска небостъргачи в София", "date": "2018.04.23", "title": "Общинари събират пари за глоба на главния архитект на София "}
{"url": "http://clubz.bg/67009-palmovo_maslo_salamura_i_po_malko_kolbas_za_smetka_na_poveche_chushki", "text": "Българинът яде по-некачествена и в същото време по-скъпа храна в сравнение със западноевропееца. Това се твърди в последното   за двоен стандарт при храните на българския и европейския пазар, проведено от Министерството на земеделието и храните в периода 21 февруари-21 април. Данните не са изненадващи и по думите на самия министър Румен Порожавнов пред бТВ - резултатите са аналогични с тези от първото, но не толкова мащабно изследване на ведомството, проведено през миналия юни. Тогава бяха изследвани около 30 продукта и бе установено, че има  . В рамките на сегашното проучване са   от една и съща търговска марка, предлагани, от една страна, в търговска верига в България, а от друга – . Чехия е добавена в сравнителния анализ, защото попада в контекста на това, че също се продават по-лоши храни от западноевропейските, посочи Пороцанов. \"В крайна сметка се установява, че  \", е заключението на министъра. Сред по-сериозните констатирани разлики такива отново има при детските храни.   - експертите са открили по-високо съдържание на растителни мазнини (вкл. палмово масло) в българския аналог за сметка на по-малко съдържание на мляко на прах. Продуктът от България не съдържа млечна суроватка на прах и е с по-ниско съдържание на микроелементи и витамини. Въпреки че българският аналог може да се определи като с по-ниско качество, той се предлага на сходна цена с тази в Италия, отчитат от МЗХГ. Проучване на \"Чети етикета\" пък показа как марка  . И двата продукта са набавени от една и съща търговска верига.  – открита е разлика в цвета и вкуса на продуктите, наличие на шупли в разрезната повърхност и утайка в саламурата на българския аналог.  .  –  и твърдо сирене в продукта на българския пазар за сметка на  . – по-ниска масленост и по-ниско съдържание на какао в българския аналог. В млечен шоколад от друга марка е установено по-малко съдържание на лешници в продукта на българския пазар.  – разлики в състава, степента на газираност, вкуса и енергийната стойност. \"При безалкохолна напитка с вкус на портокал от една и съща марка  и съдържа глюкозо-фруктозен сироп вместо захар. Тъй като продуктът е широко разпространен в цяла Европа е направено допълнително сравнение на етикетите с още пет други държави членки на ЕС (Италия, Испания, Белгия, Германия и Унгария), според което плодовото съдържание варира от 5% в България и Унгария до 12% в Италия. В Италия, Белгия, Германия и Австрия продуктът съдържа захар, а в България, Унгария и Испания – фруктозо-глюкозен сироп\", посочват от министерството. За пореден път от ведомството на Порожанов са открили фрапиращи разлики в цените на някои продукти, аналогични за двата вида пазари. Ако при последното изследване за пример бяха давани бебешки храни с над 100% надценка за българския потребител, сега първенството държат италианските макарони. Въпреки че от МЗХГ пак са се натъкнали на \"солено\" детско пюре (с около 35% по-скъпо у нас спрямо Виена). Сега става въпрос за  , отчете Порожанов. Данните сочат, че при 31 продукта, или   от тези в съответната държава членка на ЕС. Като цяло цените на шоколада, бисквитените изделия и безалкохолните напитки в България са съществено под тези в останалите държави членки на ЕС, обхванати от проучването.  . Анализът на цените е изготвен, без да се взема предвид ДДС ставката в изследваните страни. И допълни, че предстоят срещи с представители на големите търговски вериги у нас, за да бъдат обсъдени резултатите от изследванията. Той отбеляза, че еврокомисарят по правосъдие Вера Юрова първоначално не е приела проблема като доста сериозен, но вече е променила позицията си. Има предложени промени в три директиви, свързани с потребителите, и от днес започват работните срещи в Брюксел, отчете министърът.", "date": "2018.04.23", "title": "Палмово масло, саламура и по-малко колбас за сметка на повече чушки"}
{"url": "http://clubz.bg/67017-atlanticheskiqt_syvet_borisov_da_se_razgranichi_ot_ataka_ili_e_zavisim", "text": "Президентът Румен Радев да отмени планираното посещение в Москва на 21 май, а премиерът Бойко Борисов да се разграничи от проявите на \"Атака\" заради проявите на Волен Сидеров и негови съпартийци в Крим. И дори за преосмисли участието на националистическата партия в управлението на страната.  Това са два от призивите на Атлантическия съвет на България, разпространени в отворено писмо. От организацията за пореден път излизат с позиция заради действията на \"снишаване\" пред Кремъл, което се наблюдава в поведението на политици и цели институции у нас.  Сидеров в Крим: променил позицията на Борисов за Скрипал Радев е проблем. Сидеров е още по-голям проблем Радев на визита в Москва, среща се с Путин Радев е проблем. Сидеров е още по-голям проблем Радев на визита в Москва, среща се с Путин", "date": "2018.04.23", "title": "Атлантическият съвет: Борисов да се разграничи от Атака. Или е зависим"}
{"url": "http://clubz.bg/66998-serj_sarkisqn_sbyrkah_ulicata_ne_me_iska_podavam_ostavka", "text": "Премиерът на Армения Серж Саркисян не издържа на натиска и подаде оставка. Това стана на единадесетия ден от протестите срещу него. „Уличното“ движение е против да заемам тази длъжност, аз изпълнявам вашето искане. Нека има мир, хармония и логика в нашата страна“, допълва той. Временно изпълняващ длъжността министър-председател ще бъде Карен Карапетян, досегашен вицепремиер. Арестуваният главен организатор на бунтовете Никол Пашинян беше пуснат от затвора. Той заяви, че настоява да бъдат освободени всички задържани и се отправи към протестиращите, пред които ще държи голяма реч. Повече от 160 000 души излязоха на протест в центъра на Ереван снощи, а днес бунтът продължи в много части на страната, предаде Нюз.ру. Към протестиращите се присъединиха и стотици военни. Те веднага били заплашени от властите със сурови наказания. Тази сутрин демонстрациите са се разпространили в градовете Аджапяк, Ванадзор, Гюмри, Севан и Раздан. Днес е единадесетият ден от бунта. Той беше провокиран от избирането на бившия президент Серж Саркисян за премиер на страната.  Четири неща, които трябва да знаем за протестите в Армения Опозицията, водена от Никол Пашинян, организира масови демонстрации с искане Саркисян да не става министър-председател, но депутатите гласуваха назначаването му. Вчера полицията арестува Пашинян, Арарат Мирзоян и Сасун Микаелян. Формалната причина е провеждане на незаконно събиране на хора. Снощи председателят на арменския парламент Ара Баблоян се срещна с арестуваните депутати от опозицията, организирали масови протести в Ереван. Той отишал при тях не като шеф на парламента, а като човек и лекар, предава ТАСС. Баблоян много се надява, че молбата му - да бъде подновен реалният диалог с премиера на страната, ще има някакво значение, отбеляза пресцентърът на парламента. Призиви към опозиционерите за подновяване на диалога бяха отправени по-рано от президента Армен Саркисян, от премиера Серж Саркисян, от редица партии и политически сдружения. Демонстрантите упрекват Серж заради усилията да остане на власт след неотдавнашната промяна в конституцията, с която Армения се превърна от президентска в парламентарна република, а също, че не е намалил бедността и корупцията в страната, пише БТА. Самият той категорично отказваше да подаде оставка.  ", "date": "2018.04.23", "title": "Серж Саркисян: Сбърках, улицата не ме иска, подавам оставка"}
{"url": "http://clubz.bg/66999-borisov_tvyrdo_sme_protiv_vryshtane_na_tyutyunopusheneto", "text": "Премиерът Бойко Борисов заяви, че ГЕРБ са твърдо против отпадане на забраната за тютюнопушене в заведенията - по повод предложението на вицепремиера Валери Симеонов да се върне старият режим - със салони за пушачи и непушачи. Това става шест години след въвеждане на пълната забрана за пушене на закрити обществени места. Два месеца след като заяви: \"Имаме само 6% контрабандни цигари, ето ви борба с корупцията\", Борисов скастри днес областните дирекции на МВР в Хасково и Ямбол заради ръст по места на незаконния трафик. Хасково и Ямбол са в близост до границата с Турция, откъдето главно идват контрабандните цигари, и министър-председателят даде месец срок да се \"поправят\". Няма да има проверка на \"Булгартабак\" за контрабанда Борисов присъства при представяне на резултатите от проверки за незаконната търговия с цигари и не пропусна отново да посочи, че: Борисов риторично попита дали другите страни от ЕС провеждат подобно мероприятие, на което да идват премиерите и прокурорите. ", "date": "2018.04.23", "title": "Борисов: Твърдо сме против връщане на тютюнопушенето"}
{"url": "http://clubz.bg/66995-borisov_ako_ne_me_bqha_izgonili_ot_mvr_shtqh_oshte_da_marshiruvam_po_placa", "text": "\"Не бях наивен, а ядосан, когато влязох в политиката. Ако не ме бяха изгонили от МВР, още щях да си марширувам по плаца.\" Това заяви премиерът Бойко Борисов в интервю за  , видеото от което сайтът пуска утре, 24 април. Най-важният му урок от опита му дотук в политиката вече 17 години е да си мериш приказките. Във видеоинтервюто премиерът разказва за наученото от Тодор Живков и Симеон Сакскобургготски, за отношението му към президента на Русия Владимир Путин, за връзката му с президента на Турция Реджеп Тайип Ердоган. Борисов отговаря и на слуховете, които се разпространяват за него. Във фокуса на разговора е и управлението на страната, както и това дали следващият път Борисов ще се кандидатира за президент. Министър-председателят отрече да има претенции към поста президент. Планът му е да си изкара мандата. Запитан дали са изпушили лулата на мира с президента Румен Радев, Борисов заяви, че на заседанието на КСНС е казал на президента очи в очи каквото има. Премиерът определи разигралото се около сделката с ЧЕЗ като един голям балон. Според него БСП хейтят всичко, което правят управляващите, но това си е \"тяхна работа\". По случая \"Скрипал\" стана ясно, че никой не е имал нищо против българската позиция. \"За радост вече съм си извоювал позиция с мен да разговарят, а не да ме осъждат\", каза Борисов. Той подчерта, че приоритетите му във външната политика винаги са били ЕС и НАТО, държи канала на комуникация с Реджеп Тайип Ердоган, а с президента на Русия е в много добър работен, изпълнен с доверие контакт. Той коментира още случая с кмета на \"Младост\", какво му е отношението към парите, какво е научил от Тодор Живков и царя, съветва ли го някой при вземането на трудните решения.", "date": "2018.04.23", "title": "Борисов: Ако не ме бяха изгонили от МВР, щях още да марширувам по плаца"}
{"url": "http://clubz.bg/66994-koj_shte_kaje_kakvo_e_rech_na_omrazata_vyv_facebook", "text": "Какво точно е \"реч на омразата\"? Този въпрос трябва да бъде преразгледан от социалната мрежа Facebook, смятат редица американски активисти според \"Вашингтон таймс\". Покрай скандала с изтичането на данни към Cambridge Analytica и двудневните изказвания на създателя и изпълнителен директор Марк Зукърбърг пред Конгреса, темата за реч на омразата и ограничаването й в Интернет отново е сред най-обсъжданите в САЩ.  Ден 2: Зукърбърг призна за \"морална отговорност\" за намесата в изборите Пред сенатори и конгресмени Зукърбърг заяви, че не е доволен от сегашния метод за преследване на реч на омразата - а именно, модериране от хора на съдържание, което потребителите са маркирали като проблемно. Той обаче заяви, че екипът му прави всичко възможно и че проблемното съдържание бързо бива отстранено.  Това даде повод на всеки с мнение да посъветва създателят на Facebook как да процедира. Според Правния център \"Саудърн Повърти\" от Алабама, организация, която от години поддържа спорни списъци на групи и хора, които според тях систематично ползват реч на омразата, екипът на Facebook трябва да е много по-агресивен към \"хейт групите\", които са се разположили удобно на платформата. Поне 23 подобни групи все още я ползват, твърдят от правния център. И други активисти се включиха в призива им за затягане на контрола на подобни изказвания в социалната мрежа. Зукърбърг обаче има както социален, така и чисто юридически проблем. В самия Facebook речта на омразата е дефинирана така: Основен проблем на тази дефиниция е същия като на всички други - често е нужна интерпретация. Проблемен е и фактът, че Facebook е мрежа, достъпна в целия, свят, а по света действат различни закони и дефиниции. В САЩ например Първата поправка, която защитава свободата на словото, включва някои изключения - например думи, които призовават към насилие срещу определени хора или групи от хора не са защитени от Конституцията. Речта на омразата обаче не е сред тези изключения, както Върховният съд многократно е потвърждавал. Върховният съдия Антъни Кенеди обяснява защо: Германия обаче не е съгласна с тази позиция. Техният закон включва под концепцията за Volksverhetzung (букв. подбуждане на масите) и обидите към лица и групи от хора. В края на миналата година страната прие и нов закон, според който социалните мрежи са длъжни да премахват подобна реч моментално, или са заплашени от 50 милиона евро глоба. В Германия има и немалко конкретни изказвания, които са криминализирани там, но са напълно допустими в САЩ - например отричането на Холокоста. Забележително е, че скоро след въвеждането на новия закон, Путин прекара почти идентичен през руската Дума изключително бързо. Той също принуждава социалната мрежа да премахва \"забранено съдържание\" моментално, ако не желае да плаща солени глоби. Но \"забраненото съдържание\" в Русия може да бъде такова, което в Германия пък е абсолютно допустимо - например критики към властта, или подкрепа за ЛГБТ позиции. В Европейският съвет няма обвързваща законово теза за това какво е реч на омразата. Препоръка от Съвета на Европа от 1997 г. гласи: Подобна е дефиницията и в българския Наказателен кодекс: Миналата година вицепремиерът Валери Симеонов бе осъден за реч на омразата срещу ромското малцинство заради своето изказване за \"нагли, самонадеяни и озверели човекоподобни\"... но заради \"тормоз\", както се дефинира в Закона за защита от дискриминацията, а не по НК. Наказанието на вицепремиера беше да \"преустанови нарушението\". Валери Симеонов осъден за \"жени с инстинкти на улични кучки\" Което подсказва проблемът на Зукърбърг - как екипът социалната мрежа преценява граничните случаи, за които прокуратурата може да внася обвинения по различни закони, а съдът често преценява различно? И как това се комбинира със законите в 197-те суверенни държави, в които е достъпен Facebook? Валери Симеонов осъден за \"жени с инстинкти на улични кучки\"", "date": "2018.04.23", "title": "Кой ще каже какво е \"реч на омразата\" във Facebook?"}
{"url": "http://clubz.bg/66992-radev_e_problem_siderov_e_oshte_po_golqm_problem", "text": " Цветан Цветанов хвърли „бомбата“ след заседанието на Консултативния съвет за национална сигурност, а поводът бе проект за становище, представен от президента. , отговори Радев. \"Цветанов да внимава, обвинява президента в държавна измяна\" Двама се скарали, медиите са свръхоригинални с думата „скандал“, но едва ли много хора разбраха за какво точно става дума. Два дни по-късно председателят на парламентарната група на „Обединени патриоти“, част от управляващата коалиция, Волен Сидеров и зам.-председателят на Народното събрание на Република България Явор Нотев „светнаха“ от незаконно окупирания Крим, обявиха го за неокупиран, обещаха съдействие на Русия и се похвалиха, че са наложили проруско поведение на българското правителство. Сидеров в Крим: променил позицията на Борисов за Скрипал Ето това вече наистина е скандал. Президентът не е говорил за излизане от ЕС и НАТО, това просто е ефектният „превод“, направен от Цветанов. Камъчето е заровено в следното изречение от подготвената от Радев позиция: Сега сравнете това изречение с официалната позиция на Европейския съюз, от който България също е част: Румен Радев не споменава изобщо химическото оръжие и реагира така, все едно всичко в Сирия до миналата седмица е било като лятна ваканция в „Артек“ и изведнъж на американците, британците и французите им скимнало да стрелят. Всъщност, това е едно към едно позицията на Русия. Проектът на Румен Радев не забелязва изобщо, че България е част от Европейския съюз и НАТО. На практика президентът не е направил стъпки за излизане от ЕС и НАТО, а направо се е държал така, все едно вече сме излезли. Русия анексира Крим от Украйна през 2014 г. За целия цивилизован свят, който все още обръща внимание на международното право, Крим е Украйна. Европейският съюз не признава Крим за руски и наложи санкции на висши руски представители, участвали активно в анексирането. Това е позицията на Европа. В момента България е председател на Съвета на ЕС. Точно сега посещението на партиен лидер от управляващата коалиция и на зам.-председател на парламента в Крим е демонстрация за „пробита“ Европа. Висши представители на държавата председател на ЕС отиват в Крим и обявяват, че „България в момента има чудесния шанс да бъде посредник между Евросъюза и Русия“ - т.е. посредник между себе си и Русия. В детските игри често някой от участниците допира палеца на разтворената си китка до носа си и започва да мърда останалите пръсти - т.е. ще си правя каквото си искам, изобщо не ми пука за вас. Това направиха Сидеров и Нотев. Не им е Радев големият проблем на управляващите. Той само опита да прокара антизападна позиция, докато Сидеров вече бодро провежда такава политика. От тяхно име. Сидеров в Крим: променил позицията на Борисов за Скрипал", "date": "2018.04.23", "title": "Радев е проблем. Сидеров е още по-голям проблем"}
{"url": "http://clubz.bg/66952-nevidimiqt_bos_na_sicilianskata_mafiq", "text": "Матео Месина Денаро, италиански бос на мафията, известен с бруталността и увлечението си по начина на живот на хайлайфа, е един от най-неуловимите престъпници, който от години е на челно място в списъка на най-издирваните лица. Бос на Коза ностра си направил пластична операция в България Той се укрива през 1993 г. докато е на почивка в морския курорт Форте деи Марми в Тоскана. Съден е задочно за десетки убийства и се говори, че или е оглавил сицилианската мафия Коза ностра, или е избягал в чужбина, или и двете, пише ДПА, цитирана от БТА. Според Джакомо ди Джироламо, автор на биография на Месина Денаро, озаглавена \"Невидимият\", мафиотът е извършил първото си убийство на 20-годишна възраст. До 1996 г. е убил или се е опитал да убие 61 души. После броенето спира поради липса на информация за следващите години. Докато се укрива, Месина Денаро получава няколко доживотни присъди, включително за участието си в смъртоносните бомбени кампании през 1993 г. в Милано, Рим и Флоренция, и за отвличането, убийството и разтварянето в киселина на трупа на тийнейджър - син на мафиот издайник. Години наред Месина Денаро не е просто призрак: той е защитен от традиционната \"омерта\" - мафиотската етика на мълчанието. Полицията разчита на компютърно състарени снимки, за да се ориентира как може да изглежда той днес. Преди месец обаче разследване на италианското списание L'Espresso разкри, че Денаро си е направил пластична операция, за да прикрие следите си. И то в България. Той е променил освен лицето и пръстовите си отпечатъци. През 2014 г. италианската полиция за последно публикува снимка на Денаро, който е обявен за издирване. Това се случва няколко месеца след като сестра му, Патриция Месина Денаро, е арестувана заедно други съучастници на мафиотския бос. 45-годишния тосканец, на чиито свидетелства се позовава изданието, не казва кога е направена операцията - преди или след 2014 г., нито в коя клиника. Арестуваха 22 приближени на боса на Коза ностра Роден в Кастелветрано, Западна Сицилия, на 26 април 1962 г., в солидно мафиотско семейство, мафиотът прекарва младите си години, тичайки по жени, винаги готов да се похвали с дизайнерските си дрехи, златни часовници и бързи коли, докато събира опит в организираната престъпност. Обикновено носи тъмни авиаторски очила Рей-Бан, най-вече за да крие кривогледството си, предизвикано от късогледство. Известен е с прякора си Слабия или Диаболика - джентълмен крадец от италианска поредица комикси. Предполага се, че Месина Денаро продължава да живее в лукс, за разлика от по-старото поколение мафиоти, които смятат, че истинската власт не бива да се излага на показ. Въпреки това, той запазва традицията за използване на \"пицини\" - малки хартиени бележки, написани с шифър, за да управлява голямата си престъпна империя. Продължава и лудешкия си живот на плейбой, става баща на дъщеря и син от две различни жени. Неговият биограф Ди Джироламо пише, че той обича да прекарва свободното си време с видеоигри или четене и съжалява, че не е завършил училище и не е следвал. Влиянието на Месина Денаро в Коза ностра нараства, след като легендарните босове на мафията Тото Риина и Бернардо Провенцано бяха арестувани през 1993 г. и 2006 г. Но не е ясно дали ги е наследил като \"бос на босовете\". Италиански съд освобождава Дон Корлеоне През 2015 г. тогавашният вътрешен министър Анджелино Алфано го нарече \"номер едно в Коза ностра\". Но през 2014 г. Риина беше подслушан и записан в затвора да прави язвителни забележки за бившето си протеже, подклаждайки съмнения за предполагаемия му ръководен статут. Риина изглежда разочарован от това, че Месина Денаро не обича зрелищните убийства, а предпочита тихо да прави пари, като навлиза в законни сектори на бизнеса като супермаркети и медицински клиники, както и в строителството на ветрогенератори. Бившият бос, организирал най-кървавите акции на Коза ностра през 80-те и 90-те години, нарича вятърните турбини на Месина Денаро \"стълбове с улични лампи\" и добавя: В годишния си доклад за 2017 г. италианската агенция за борба с мафията казва, че Коза ностра страда от вакуум в ръководството, но посочва, че Месина Денаро е единственият човек, който е в състояние да го запълни и че залавянето му е \"абсолютен приоритет\". От 2009 г. насам полицията постепенно затяга примката, като арестува над 100 негови роднини или помощници, сред които брат му и сестра му, и конфискува рекордните 1,3 милиарда евро от бизнесмен с ферма за ветрогенератори, който действа като негово подставено лице. Остава неясно обаче защо е нужно толкова много време за залавянето му. През 2015 г. главният прокурор на Палермо Франческо Ло Вои казва пред парламентарната комисия за борба с мафията, че Месина Денаро \"непременно има\" приятели на високи постове, включително в политиката. Арестуваха 22 приближени на боса на Коза ностра Италиански съд освобождава Дон Корлеоне", "date": "2018.04.23", "title": "Невидимият бос на сицилианската мафия"}
{"url": "http://clubz.bg/66985-ot_dnes_bdj_prodava_predvaritelno_bileti_za_gergovden", "text": "Билети за пътувания с БДЖ по празниците около Гергьовден се предлагат предварително за продажба от днес - 23 април. Ако сте решили да се придвижвате с влак около 6 май - направете резервация предварително, защото обещаната от компанията мярка е да не може да се купуват билети на място в деня на пътуването, ако седящите места са изчерпани. Целта е да не се получават струпвания на пътници и БДЖ да не се оказва \"изненадана\" от наплива на пътници. С влак по празници? Само с резервиран билет, да не изненадваме БДЖ Влаковете, в които ще може да се пътува само с предварителна резервация на седящо място за Гергьовден, са избрани според натовареността им през миналата година по същото време.  и наличността на билети ще се съобщава и в интернет, и на самите гари.  Бърз влак № 1623 от София за Свиленград, който заминава в 15:28 ч.; Бърз влак № 2610/4651 от Варна и Русе разпределителна за София, който тръгва от Варна в 5:05 ч. и от Русе разпределителна в 6:10 ч.; Бърз влак № 2611 от София за Варна, който заминава в 10:30 ч.; Бърз влак № 2612 от Варна за София, който тръгва в 10:55 ч.; Бърз влак № 2613 от София за Варна, който заминава в 12:55 ч.; Бърз влак № 2615/4652 от София за Варна и Русе разпределителна, който тръгва в 16:00 ч.; Бърз влак № 8601 от София за Варна, който заминава в 10:28 ч.; Бърз влак № 8613 от София за Бургас, който тръгва в 14:28 ч.; Бърз влак № 8631 от Пловдив за Варна, който заминава в 7:35 ч.; Бърз влак № 8632 от Варна за Пловдив, който тръгва в 16:35 ч.; Бърз влак № 8641 от София за Стара Загора, който заминава в 17:28 ч. Бърз влак № 1621 от София за Свиленград, който тръгва в 8:28 ч.; Бърз влак № 2610/4651 от Варна и Русе разпределителна за София, който тръгва от Варна в 5:05 ч. и от Русе разпределителна в 6:10 ч.; Бърз влак № 2611 от София за Варна, който тръгва в 10:30 ч.; Бърз влак № 2612 от Варна за София, който заминава в 10:55 ч.; Бърз влак № 3621 от София за Бургас, който тръгва в 7:20 ч.,; Бърз влак № 8601 от София за Варна, който тръгва в 10:28 ч.; Бърз влак № 8613 от София за Бургас, който заминава в 14:28 ч.; Бърз влак № 8631 от Пловдив за Варна, който тръгва в 7:35 ч.; Бърз влак № 8632 от Варна за Пловдив, който заминава в 16:35 ч. Бърз влак № 1624 от Свиленград за София, който тръгва в 16:05 ч.; Бърз влак № 2610/4651 от Варна и Русе разпределителна за София, който тръгва от Варна в 5:05 ч. и от Русе разпределителна в 6:10 ч.; Бърз влак № 2611 от София за Варна, който тръгва в 10:30 ч.; Бърз влак № 2612 от Варна за София, който заминава в 10:55 ч.; Бърз влак № 2613 от София за Варна, който тръгва в 12:55 ч.; Бърз влак № 2615/4652 от София за Варна и Русе разпределителна, който тръгва в 16:00 ч.; Бърз влак № 3622 от Бургас за София, който тръгва в 8:40 ч.; Бърз влак № 3624 от Бургас за София, който заминава в 15:00 ч.; Бърз влак № 8601 от София за Варна, който тръгва в 10:28 ч.; Бърз влак № 8602 от Варна за София, който заминава в 8:50 ч.; Бърз влак № 8613 от София за Бургас, който тръгва в 14:28 ч.; Бърз влак № 8631 от Пловдив за Варна, който заминава в 7:35 ч.; Бърз влак № 8632 от Варна за Пловдив, който тръгва в 16:35 ч.", "date": "2018.04.23", "title": "От днес БДЖ продава предварително билети за Гергьовден"}
{"url": "http://clubz.bg/66989-ekstremnite_groznici_pechelqt_poveche_pari", "text": "Особено непривлекателните хора печелят повече пари от останалите, са установили учени, след като са проследили развитието на 20 хиляди млади американци в продължение на 13 години. Това пише в. \"Метро\", цитиран от БТА. Изследването е съвместна разработка на специалисти от лондонското училище по икономика и от Бостънския университет. Изследователите са интервюирали и отчели физическата атрактивност на всеки един от участниците. Тяхното професионално развитие било анализирано от 16- до 29-годишна възраст. От проучването станало видно, че най-грозните печелели повече пари в сравнение с умерено непривлекателните участници.  В много от случаите доходите на екстремните грозници надвишавали тези на нормално изглеждащите, та дори и на атрактивните люде. Според един от авторите на проучването, Мери Стийл, когато хората са по-привлекателни физически, те често са по-отворени към другите и не са толкова съсредоточени в кариерата. Екстровертността им често е тълкувана от работодателите като лежерност. А това веднага се отразява върху доходите им. Докато грозниците се хващат фанатично за службата като удавник за сламка и поради тази причина по-лесно получават повишения.", "date": "2018.04.23", "title": "Екстремните грозници печелят повече пари"}
{"url": "http://clubz.bg/66987-lichni_lekari_izlizat_na_protest", "text": "За пореден път личните лекари ще протестират. Исканията им са да бъдат намалени административните им задължения и потребителската такса да е 1% от минималната заплата - от 2.90 да стане 5.10 лв. Лекарите настояват да не бъдат задължени да са 24 часа на разположение на пациентите си. Те искат още всички, които са освободени от потребителска такса, да я плащат в пълен размер. И допълни: Само за последния месец имало два случая на джипита, починали на работното си място. Брънзалов отбеляза, че той и колегите му скоро ще имат и друг проблем – новата европейска директива за защитата на личните данни. Заради нея ще се наложи да инвестират в компютри и в нов софтуер с 2000-3000 лв. издръжка на година. Протестът е днес в 12:30 ч. пред НДК. По същото време в сградата на Двореца ще има неформално заседание на съвета на министрите на здравеопазването.", "date": "2018.04.23", "title": "Лични лекари излизат на протест"}
{"url": "http://clubz.bg/66990-nikita_mihalkov_zavidq_na_harvi_uajnstijn", "text": "Харви Уайнстийн се е разминал с отличие за принос от Московския кинофестивал, разкри руският режисьор Никита Михалков на откриването на форума в четвъртък, 19 април. Михалков заяви, че може само да завижда на човек, който не изглежда като Ален Делон, а е „обичан от толкова много красиви жени“. След като посочи колко „нормално“ е започнала церемонията на отриването (счупен нотен пулт, погрешно обявяване на народността на един участник), Михалков премина към политическа ирония. Режисьорът благодари специално и на британските гости. Малко преди това Михалков разказа, че ръководството на фестивала е имало намерение да връчи специална награда на холивудския продуцент Харви Уайнстийн. И коментира така секс скандала около него:", "date": "2018.04.23", "title": "Никита Михалков завидя на Харви Уайнстийн"}
{"url": "http://clubz.bg/66991-tretoto_bebe_na_princ_uilqm_i_hercoginq_katrin_e_na_pyt", "text": "Херцогинята на Кеxмбридж Катрин е приета в болница за раждането на третото си дете, предадоха световните информационни агенции, позовавайки се на съобщение от двореца Кенсингтън. Новината се появи в официалния туитър канал на Двореца.     Съпругата на принц Уилям е постъпила в частното крило \"Линдо\" на болницата \"Сейнт Мери\" в Лондон, където са родени двете по-големи деца на кралската двойка - принц Джордж и принцеса Шарлот. Кейт Мидълтън очаква трето дете Според съобщението от двореца Кенсингтън херцогинята на Кеймбридж Катрин е в \"начална фаза на родилния процес\". Кралската двойка не знае какъв ще е полът на третата им рожба.  Третото дете на Уилям и Кейт ще е пето в редицата на престолонаследниците - след дядо си Чарлз, принц Уилям, брат си и сестра си. Бременността на херцогинята беше обявена през септември, а последната ѝ публична изява беше на 22 март на благотворителен обяд в Лондон.", "date": "2018.04.23", "title": "Третото бебе на принц Уилям и херцогиня Катрин е на път"}
{"url": "http://clubz.bg/66979-g_7_povedenieto_na_rusiq_e_zlovredno", "text": "Външните министри на Г-7 - седемте най-развити индустриални държави, единодушно се противопоставиха на дестабилизиращото поведение на Русия, но се съгласиха да оставят отворена вратата за диалог с Москва, съобщи висш американски представител, цитиран от Ройтерс. Външните министри на Великобритания, Германия, Италия, Канада, САЩ, Франция и Япония, които се събраха вчера на двудневна среща в Торонто, Канада, разискваха напреженията с Русия, Иран и Северна Корея, както и ситуацията във Венецуела и Мианмар. Министрите ще издадат днес заключителна декларация, в която ще потвърдят непреклонната си линия към Москва, добавя Ройтерс, като цитира източници, запознати с дискусиите в Торонто. Германският външен министър Хайко Маас прикани Москва да помогне за уреждане на кризата в Сирия, където Русия и Иран подкрепят президента Башар Асад. Външните министри подготвят срещата на лидерите на Г-7 в Квебек, в Канада, на 8 и 9 юни. Г-7 към Русия: Разсекретете програмата \"Новичок\" Те няма да обсъждат нови наказателни мерки срещу Москва, защото Великобритания, Франция, Германия и Италия членуват в Европейския съюз, който трябва да вземе колективно решение какви мерки да предприеме. Но този въпрос вероятно ще бъде разискван в двустранни разговори между страните от Г-7, посочва БТА.", "date": "2018.04.23", "title": "Г-7: Поведението на Русия е зловредно"}
{"url": "http://clubz.bg/66978-godenikyt_na_yuliq_skripal_bil_agent_na_ruskite_specslujbi", "text": "Годеникът на Юлия Скрипал, която заедно с баща си беше отровена на 4 март в Солсбъри, е свързан с руските тайни служби, пише британският вестник The Times. Според изданието Степан Викеев, на 30 години, се укрива след нападението срещу семейство Скрипал, съобщава агенция \"Фокус\". Той не отговаря на обажданията на Юлия Скрипал, която се опитва да се свърже с него след изписването й от болницата, и е изтрил всички свои акаунти в социалните мрежи. \"Бойна група на руското правителство е отровила Скрипал\" За него се предполага, че работи в Института за съвременни проблеми в сигурността - базирана в Москва организация, за която се предполага, че е свързана с руските тайни служби. Институтът се оглавява от майка му, която през 2008 година е наградена за заслуги към руската държава. Според изданието тя не одобрявала връзката им, но често гостувала в апартамента им в Москва. Съсед казал за вестник „Московский комсомолец“, че те винаги старателно заключвали вратата на стълбището, като че ли се страхували от нещо.", "date": "2018.04.23", "title": "Годеникът на Юлия Скрипал бил агент на руските спецслужби"}
{"url": "http://clubz.bg/66944-tajvan_shte_sledi_chistotata_na_vyzduha_chrez_internet_na_neshtata", "text": "Тайван планира инсталирането на хиляди датчици в цялата страна, които да следят за чистотата на въздуха, съобщи Digitimes. Те ще са свързани с новата технология \"интернет на нещата\" в обща мрежа. Какво е \"интернет на нещата\"? Това ще позволява моментална комуникация и достъпна информация за плътността на фините прахови частици на стотици места в страната. Макар проблемите с чистотата на въздуха в Тайван да са несравнимо по-леки от континентален Китай, големите градове на островната държава също са сериозно замърсени. През миналата година са инсталирани 500 тестови датчика. До края на тази година ще се монтират още 2000, през 2019 г. ще се добавят нови 2700, а до 2020-а - още 5000, така че общо да станат 10 200. Отвод по делото за мръсния въздух в София - и съдийката го дишала Изключително обемният и сложен проект е под ръководството на местната администрация за защита на околната среда, но в него участват няколко институции. Икономическото министерство например е поръчало на местния Научно-изследователски институт по промишлени технологии да създаде собствена технология за оптични датчици, която после ще бъде вкарана в масово производство от местни компании. Правителството на Тайван планира да създаде и център за тестване и сертификация за датчиците, така че да създаде индустрия с международен стандарт. Предвижда се и център за събиране и обработка на данни, в който ще се анализира степента на замърсяване и ще се търсят първопричините, както и най-ефективните начини за намаляването му. Отвод по делото за мръсния въздух в София - и съдийката го дишала", "date": "2018.04.23", "title": "Тайван ще следи чистотата на въздуха чрез \"Интернет на нещата\""}
{"url": "http://clubz.bg/66977-makron_shte_ubejdava_priqtelq_trymp_da_ne_nalaga_mita_na_evropa", "text": "Френският президент Еманюел Макрон ще се срещне днес в САЩ със своя колега Доналд Тръмп, когото се надява да убеди по множество спорни въпроси начело с Иран, без изобщо да е сигурно, че ще бъде чут, предаде Франс прес. Макрон е първият чуждестранен лидер, когото Тръмп ще приеме с всички почести на държавно посещение. Двамата ще имат частна вечеря в историческата резиденция на Джордж Вашингтон Маунт Върнън, последвана от церемония в градината на Белия дом и вечерен прием в неговите салони. Въпреки че са толкова различни един от друг, всеки от двамата лидери обича да припомня общото помежду им - че са спечелили изборна победа, каквато за мнозина дотогава е изглеждала немислима. Макрон се хвали, че между него и американския президент има  и   а тази седмица обясни пред сп. \"Ванити феър\", че цени разговори с Тръмп. Двамата ръководители обаче имат диаметрално противоположни позиции по редица въпроси - от климата през свободната търговия до Иран. И макар да се въодушеви от парада за 14 юли на \"Шан-з-Елизе\" в Париж дотолкова, че да поиска да организира подобен във Вашингтон, досега Тръмп на практика не е отстъпил от нито едно от вижданията си. За френския държавен глава, който в сряда ще говори пред Конгреса на английски, е важно какво ще постигне в тридневната си визита освен напомняне за  .  преди очакваното след три седмици решение на Тръмп за бъдещето на сделката. В предизборната кампания той обеща \"да скъса\" споразумението - плод на дългогодишни преговори, чиято цел бе да се попречи на Иран да се сдобие с ядрена бомба. Еманюел Макрон: Да не проявяваме слабост пред Путин Голям поддръжник на запазването на споразумението, френското президентство се изказа \"крайно предпазливо\" за шансовете си за убеждаване, тъй като \"признаците не са окуражаващи\".  - източник на напрежение - е, че на 1 май изтича срокът, в който страните от Европейския съюз са освободени от митата върху стоманата и алуминия. Френският президент призова американския си колега да не ги налага. На 8 март Тръмп обяви мита за вноса на стомана и алуминий в САЩ, които влязоха в сила на 23 март. Вашингтон обаче освободи от новия режим Канада и Мексико, които са двата основни доставчици на стомана и алуминий за американския пазар. Постоянният търговски представител на САЩ Робърт Лайтхайзър посочи пред Конгреса, че временно ще бъдат отложени митата срещу още няколко страни, с които се водят консултации. По думите му това са членките на ЕС, Австралия, Аржентина, Бразилия и Южна Корея. Тръмп: Макрон е страхотен пич. ЕС си пъха носа, където не му е работа И допълни: Колкото до парижкото споразумение от 2015 г. за климата, Макрон се надяваше още през тази есен да привлече Тръмп обратно в него, но засега въпросът изглежда остава на втори план, пише БТА. Тръмп: Макрон е страхотен пич. ЕС си пъха носа, където не му е работа", "date": "2018.04.23", "title": "Макрон ще убеждава приятеля Тръмп да не налага мита на Европа"}
{"url": "http://clubz.bg/66981-kandidat_prezident_v_meksiko_shte_reje_rycete_na_kradcite", "text": "Ръцете на крадците трябва да бъдат отсичани, заяви един от кандидат-президентите на Мексико в телевизионни дебати. Той предизвика недоволството на модератора и буря от коментари и шеги в туитър, предаде Ройтерс. Независимият кандидат Хайме Родригес, по прякор Грубияна, който изостава в проучванията, направи предложението по време на дискусия за корупцията. Това стана в първите дебати на петимата кандидати за държавен глава преди изборите на 1 юли. Той допълни, че мексиканският Конгрес трябва да приеме закон в подкрепа на неговата идея. Модераторът на два пъти попита Грубияна дали наистина мисли това, което говори. Социалните мрежи избухнаха. В тиутър се появи лицето на Хайме Родригес, наложено върху снимка на ислямски екстремист, отсичащ ръката на човек. Престъпността и корупцията са сред главните въпроси в предизборната кампания в Мексико. Кандидат-президентите са подложени на огромен натиск да предложат начин за справяне с подкупите, както и да намалят броя на убийствата, достигнал историческия си пик. Изявлението на Хайме Родригес дойде след дълга дискусия за предложението на водещия в проучванията ляв кандидат Андрес Мануел Лопес Обрадор. Той предложи амнистия с цел прекратяване на  нарковойната, взела за десетилетие 200 000 жертви. Той обаче не назова конкретни имена. Ройтерс припомня, че Саудитска Арабия и Иран са сред държавите, които разрешават ампутацията като наказание. Не стана ясно дали предложението на Грубияна е ограничено до държавни служители, обвинени в корупция, или се отнася за престъпниците като цяло. Хайме Родригес е на пето място в проучванията от петима кандидат-президенти.", "date": "2018.04.23", "title": "Кандидат-президент в Мексико ще реже ръцете на крадците"}
{"url": "http://clubz.bg/66980-parlamentyt_provali_izbora_v_byuroto_za_kontrol_na_srs", "text": "Депутатите и от управляващата коалиция на ГЕРБ и \"Обединени патриоти\", и от опозицията в лицето на БСП и ДПС провалиха избора на нов зам.-председател на Бюрото за контрол на специалните разузнавателни средства (СРС), която сами стартираха през март. Нито един народен представител и парламентарна група не спазиха срока, в който да подадат кандидатура за поста на отстранения член на бюрото Георги Гатев.  По закон Народното събрание трябва да попълни членския състав на органа, който контролира законността на използване на СРС от специалните служби, в срок от 1 месец след предсрочното отстраняване на кадър от органа, който се състои от петима души.  От ГЕРБ обясниха, че не са имали достатъчно време да подготвят номинация за мястото на Гатев. От \"Обединени партиоти\" заявяваха, че нямат фаворит за поста и при старта на процедурата по избор. Конкретните мотиви на БСП и ДПС не са ясни, но според депутати било ясно, че трудно може да се прокара през Народното събрание кадър на опозицията, който да заеме поста. Парламентът извади Георги Гатев  от Бюрото за СРС за 10 минути До ситуацията Бюрото за контрол на СРС да е с човек по-малко се стигна, след като от ДАНС, по сигнал на прокуратурата, поискаха и получиха отнемане на достъпа до класифицирана информация на Гатев. Това е достатъчно основание той да бъде отстранен от бюрото, защото без този допуск няма как да изпълнява служебните си задължения.  Твърденията на прокуратурата са, че Гатев се бил срещал с подсъдими и обвиняеми да ги съветва как да подадат документи в Бюрото за проверка дали срещу тях е имало незаконосъобразно използване на СРС. Това според наличната информация е и официалният мотив за отнетия допуск. Цялата сага доведе до сериозен сблъсък между председателя на Бюрото Бойко Рашков и главния прокурор Сотир Цацаров. Първият в серия медийни изяви настоя, че СРС се използват неправомерно и с цел репресия срещу определени лица, в това число политици и магистрати, а прокуратурата органичава умишлено контрола. Вторият му отговори, че всъщност Бюрото искало да чете СРС, което не било част от контрола по прилагането им.  Бойко Рашков: СРС изтичат от прокуратурата към определени медии Самият Гатев вече заяви, че следващата стъпка е да потърси правата си в Съда по правата на човека в Страсбург.  Преди седмица пред \"Капитал\" Бойко Рашков заяви, че в момента Бюрото за контрол на СРС практически не работи. Членове на органа не идвали редовно на работа, без мотиви отказвали да приемат документи и анализи, свързани с работата на институцията, заяви председателят на органа в интервю за медията.  Мандатът на настоящия състав на Бюрото изтича догодина. Депутати от ГЕРБ не крият нетърпението си това време да мине, за да сменят Рашков начело.  Провалът на процедурата за избор на наследник на Георги Гатев заради отказа на народните представители да внесат номинации означава, че процедурата трябва да бъде стартирана наново. Поне в частта й за нов срок за подаване на кандидатури.  Спецсъдът гледа над 90 % СРС-та и мерки за неотклонение Контролът върху използването на СРС е ключов за контрола върху законосъобразността на работата на службите, а право да искат подслушване, проследяване и т.н. вече имат и служителите на Комисията за противодействие на корупцията и отнемане на незаконно придобито имущество - или прословутия мегаорган \"Антикорупция\". Последните доклади на Бюрото са пълни с данни за нарушения при използването на специални методи за разследване.   Бойко Рашков: СРС изтичат от прокуратурата към определени медии Спецсъдът гледа над 90 % СРС-та и мерки за неотклонение", "date": "2018.04.23", "title": "Парламентът провали избора в Бюрото за контрол на СРС"}
{"url": "http://clubz.bg/66983-edna_godina_zatvor_za_nelegalno_vlizane_vyv_franciq", "text": "Френското Национално събрание прие с голямо мнозинство оспорван закон, затягащ правилата за даване на убежище, предаде Ройтерс. Това стана след бурни дебати, които за първи път предизвикаха пропукване на единството в партията на президента Еманюел Макрон. Законът бе одобрен с 228 гласа „за“, 139 „против“ и 24-ма „въздържали се“. Дебатите ще продължат през юни в Сената - горната камара на парламента. Последната дума обаче ще има Националното събрание. Азнавур ще заселва имигранти във френските села Текстът предвижда да се удвои до 90 дни времето за задържане на нелегални мигранти. Намаляват се сроковете за подаване на молби за убежище и си налагат наказание от 1 година затвор и глоби за нелегално пресичане на границите. Правителството в Париж заяви, че иска да бъде и твърдо, и справедливо към имиграцията. Тя е основен фактор за общественото мнение, откакто хиляди мигранти, бягащи от войните и бедността в Близкия изток и Африка, поеха към Европа. Законът предвижда също малолетните да получават убежище по облекчена процедура и намалява наполовина времето, в което властите трябва да обработват молбите за убежище. Законът бе остро критикуван от правозащитни организации и от левите партии и е ключов тест за единството в центристката партия „Републиката в движение!“ на Макрон. Един депутат от президентската партия гласува „против“, а 14 се въздържаха. Преди гласуването Ришар Феран - председателят на парламентарната група на управляващата с абсолютно мнозинство партия, предупреди, че гласуване \"въздържал се\" ще бъде възприето като дребно прегрешение от партийното ръководство, а гласуване „против“ ще се смята за \"смъртен грях\". Френското правителство се оказа в неловка ситуация и защото депутатите от крайно десния Национален фронт на Марин льо Пен подкрепиха някои членове от текста на закона.", "date": "2018.04.23", "title": "Една година затвор за нелегално влизане във Франция"}
{"url": "http://clubz.bg/66996-20_godini_zatvor_za_atentatora_ot_parij", "text": "Първоинстанционният съд в Брюксел призна днес за виновни Салах Абдеслам и Суфиян Аяри в опит за убийство с терористични подбуди. Двамата бяха осъдени на по 20 години затвор и глоба от по 12 000 евро. Абдеслам е единственият оцелял от извършителите на атентатите в Париж на 13 ноемри 2015 г. При няколко едновременни взрива тогава загинаха над 130 души. Двамата подсъдими участваха в престрелка с полицията през 2016 г. в белгийската столица, четири месеца след атентатите в Париж. Тогава Абдеслам се измъкна, но на мястото бяха открити негови пръстови отпечатъци. Самият той бе задържан няколко дни по-късно в брюкселския квартал Молебнек, населен предимно с имигранти от арабски произход. Произнасянето на присъдите се състоя в отсъствието на подсъдимите, както самите те бяха поискали. Абдеслам ще бъде изправен пред съд и във Франция за участието си в атентатите в Париж. В момента той е във френски затвор. Засега той не е привлечен под отговорност за атентатите в Брюксел от 22 март 2016 г., извършени броени дни след задържането му при продължилото четири месеца издирване. ", "date": "2018.04.23", "title": "20 години затвор за атентатора от Париж"}
{"url": "http://clubz.bg/66982-napoli_bi_yuventus_v_kraq_napravi_epiloga_vylnuvasht", "text": "\"Наполи\" би \"Ювентус\" с 1:0 като гост в големия мач на италианската Серия А. И направи битката за титлата интересна четири кръга преди края - \"Юве\" има вече само точка повече от южняците, 85 срещу 84. Победният гол падна в 90-ата минута, когато Калиду Кулибали заби топката с глава след ъглов удар. Мачът бе типична италинска битка - тактическа и позиционна, без излишни рискове. В 17-ата минута Мирален Пянич от Юве удари греда от пряк свободен удар. Последва и изчистване на топката пред голлинията от играч на \"Наполи\". През второто полувреме \"Наполи\" заигра по-активно. В 72-рата минута Кайехон постави Джиджи Буфон на изпитание. Ветеранът трябваше да се намесва още 2-3 пъти до края мача. В същото време \"Ювентус\" действаше доста пасивно, явно с мисъл повече за равния резултат. Но и Буфон нямаше какво да направи в 90-ата минута, когато Кулибали надскочи защитниците на домакините и донесе чакан триумф за \"Наполи\".", "date": "2018.04.23", "title": "\"Наполи\" би \"Ювентус\" в края, направи епилога вълнуващ"}
{"url": "http://clubz.bg/66988-signal_za_bomba_pred_prezidentstvoto", "text": "Сигнал за бомба около президентството е получен тази сутрин към 9 часа на телефон 112, съобщава \"24 часа\", позовавайки се на пресцентъра на МВР. Сигналът е подаден от мъжки глас, който твърдял, че около Ротондата има взривно устройство. От администрацията на \"Дондуков\" 2 потвърдиха за засилено полицейско присъствие около сградата. Но уточниха, че не се е налагало да преустановявят работата си. Полицията започна проверка по случая. Проверяваха се и всички минувачи около Ротондата. Около 11 ч. от МВР съобщиха, че сигналът се е оказал фалшив.", "date": "2018.04.23", "title": "Сигнал за бомба пред президентството"}
{"url": "http://clubz.bg/66984-prokuror_ivan_geshev_unizitelen_arest_ne_losh_kysmet", "text": "\"Лош късмет\" и за разследващи, и за заподозрени - така шефът на спецпрокуратурата Иван Гешев нарече пред бТВ начина, по който бяха арестувани кметицата на \"Младост\" Десислава Иванчева и заместничката й Биляна Петрова - в центъра на града, седейки с белезници на кръстовище в продължение на близо 10 часа.  След което даде дефиниция кое според него е унизително - за разлика от ареста на Иванчева: Не стана ясно за кои пари става дума в изказването на Гешев - за тези от подкупа, в който е обвинена Иванчева ли, или за други. Защото парите по делото са на инвеститора Александър Ваклин, който е подал сигнала срещу кметицата и който е теглил кредит, за да ги осигури за белязване на разследващите - по признанията на самия бизнесмен и на прокуратурата. Бизнесменът с подкупа: Търсих контакт с кметицата, разбрах, че става дума за пари Прокурор Гешев отново се позова на закона, който задължава разследващите да направят претърсването и изземването на място в присъствието на лицето, което е обискирано, което наложило и многочасовото седене на кръстовището в центъра на София. Прокурорът добави:  От думите му обаче стана ясно, че не харесва друг законов текст - а именно, че и подбудителството към подкуп е престъпление по действащия Наказателен кодекс. На въпрос дали няма и такъв сюжет в случая, прокурор Гешев обяви, че според него това е  Всички остават в ареста заради подкупа от 70 000 евро Твърдението на адвокати на обвиняемите, че само кутрето на Иванчева \"светнало\" с веществото, с което са били белязани парите, прокурорът нарече невярно и добави: \" Случаят с Иванчева е \"всичко, за което един прокурор може да мечтае\" Гешев отрече и друго твърдение на адвокатите - че парите за подкупа са били върнати на инвеститора. По думите му парите на Александър Ваклин сега са блокирани като веществено доказателство по делото. Прокурорът няколко пъти отбеляза, че дава може би прекалена публичност на факти от досъдебното производство, но, в същото време заяви и нещо „неофициално” отново срещу действията на общината в „Младост”: През миналата седмица съдът остави в ареста Иванчева и обвинените с нея зам.-кметица Биляна Петрова и \"посредника\" при подкуп - бившия кмет на \"Младост\" Петко Дюлгеров. Обжалването на мерките за неотклонение е насрочено за 26 април. Всички остават в ареста заради подкупа от 70 000 евро Случаят с Иванчева е \"всичко, за което един прокурор може да мечтае\"", "date": "2018.04.23", "title": "Прокурор Иван Гешев: Унизителен арест? Не, лош късмет"}
{"url": "http://clubz.bg/66993-sem_bush_momenti_ot_pogrebenieto_na_barbara_bush", "text": "Снимки, публикувани в туитър от говорител на семейство Буш, са запечатали моменти от погребението на бившата първа дама Барбара Буш, предаде Асошиейтед прес. На една от снимките съпругът й Джордж Буш и синът им Джордж Буш-младши са заедно с двама бивши президенти на САЩ - Бил Клинтън и Барак Обама. Сегашната първа дама Мелания Тръмп е снимана заедно с предшественичките си Лора Буш, Хилари Клинтън и Мишел Обама. Те се усмихват, застанали прави зад по-възрастния Буш. Друга снимка акцентира отблизо върху чорапите на Джордж Буш-старши. Върху тях са извезани сини, червени и жълти книги и той ги носи в знак на почит към покойната му съпруга, известна с дейността си за насърчаване на грамотността. Снимките са направени от Пол Морс от офиса на Джордж Буш-старши в Хюстън. Опелото на Барбара Буш беше в събота в църква в Хюстън.", "date": "2018.04.23", "title": "Сем. Буш - моменти от погребението на Барбара Буш"}
