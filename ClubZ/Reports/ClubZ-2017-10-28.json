{"url": "http://clubz.bg/60046-stefan_danailov_ima_neshta_koito_veche_ne_mogat_da_se_tyrpqt", "text": "Писмото на актьора Стефан Данаилов до БСП, което той изпрати вчера преди конгреса на Столетницата в защита на лидерката Корнелия Нинова, било умерено, а не остро. Това разказа актьорът в интервю пред Нова тв. Стефан Данаилов към БСП: Да спрем войните, те ще ни довършат Според него конгресът имал по-важни задачи. А тонът към Корнелия Нинова станал „много груб“. Той също имал критики към лидерката. Тя не трябвало да отговаря на всяка нападка: Данаилов критикувал Нинова и за прическата – не я харесвал с много къса коса. Както и с очила. Не му било приятно това, което се случва, но вярвал, че ще отмине. Спиред него имало хора, които са недоволни от това как се развива БСП. Това била и причината за свикване на конгреса – за да се изкажат всички и да бъдат дадени отговори на критиките. Според депутата „няма да има кръв на конгреса на БСП, ще има политика и то на най-високо ниво“. Официално днешното заседание на 49-ия конгрес на БСП  в зала 1 на НДК ще се занимава с приоритетите на българското председателство и алтернативния бюджет на левицата за 2018 г. По думите на Нинова България следва да бъде достоен председател на Съвета на ЕС и освен лидер на мнения, да защити и своя национален интерес в бъдещия ни европейски дом. Приоритетите на БСП за бюджета за следващата година са преодоляване на неравенствата, образование, здравеопазване и равномерно регионално развитие. Социалистите предлагат да се въведе необлагаем минимум в размер на минималната работна заплата и прогресивен данък за доходите на физическите лица. Предвижда се ставката за доходи до 3300 лева да остане 10%, от 3300 до 10 000 лева да бъде 15%, а над 10 000 лева - 20%. Според изчисленията на социалистите така над 2,8 млн. българи ще плащат по-малко данъци. В алтернативния проектобюджет е заложено и увеличение на данък дивидент от 5 на 10%. Предлага се още болниците вече да не са търговски дружества, а да се регистрират по Закона за лечебните заведения, а в образованието да бъде отменен \"сбърканият модел \"парите следват ученика\". Очаква се конгресът на БСП да издигне и кандидатурата на Сергей Станишев за следващ мандат начело на Партията на европейските социалисти. Един от въпросите пред днешното заседание на конгреса е дали Корнелия Нинова ще иска вот на доверие от съпартийците си.", "date": "2017.10.28", "title": "Стефан Данаилов: Има неща, които вече не могат да се търпят"}
{"url": "http://clubz.bg/60045-chasovnicite_%E2%80%93_s_chas_nazad", "text": "Тази нощ (в 4,00 часа сутринта на 29 октомври) връщаме часовниците с час назад. Астрономическото време ще продължи до последната неделя на март догодина. Лятното часово време е система, въведена за спестяване на разходи за осветление, чрез увеличаване на използването на дневна светлина, припомня БГНЕС. При нея официалното време се измества обикновено с един час по-напред от астрономическото време, като остава така за пролетните и летните месеци. С това се цели подсигуряване на по-добро съвпадане на часовете от светлата част на денонощието и активните часове за работа. За пръв път тази промяна е предложена от Уилям Уилет в \"Пилеене на дневна светлина\", публикувана през 1907 г. Той не успява да убеди британския парламент да го приеме, въпреки наличието на значително лоби. Идеята за лятно часово време за пръв път се въвежда на практика от германското правителство по време на Първата световна война в периода 30 април - 1 октомври 1916 г. Скоро след това Великобритания последват примера, като в началото въвежда лятно време от 21 май до 1 октомври 1916 г. Какво печелим и какво губим от смяната на времето? Лятното часово време е въведено в България на 1 април 1979 година. От 1999-а то продължава до 4 часа в последната неделя на октомври, когато часовникът се връща с един час назад. Преместването на стрелките с час назад, когато се връщаме към астрономическото време, намалява риска от инфаркт, а преминаването към лятното време го увеличава, твърдят шведски учени от Каролинския институт. Те са анализирали статистиката за инфарктите в Швеция по време на преминаването от лятно към зимно часово време и обратното от 1987 г. до днес. Резултатите показват, че рискът от инфаркт на миокарда се повишава средно с 5% през първата седмица от прехода към лятно време в сравнение с другите седмици от годината.", "date": "2017.10.28", "title": "Часовниците – с час назад"}
{"url": "http://clubz.bg/60068-cska_sofiq_osvirkan_pri_anemichno_10_sreshtu_slaviq", "text": "ЦСКА-София се измъчи за 1:0 срещу \"Славия\" в столичното дерби от 14-ия кръг на Първа лига. \"Червените\" бяха освиркани от малкото зрители на своя стадион \"Българска армия\" в края на срещата, когато откровено се бранеха. Тиаго Родригес реализира единствения гол в 24-ата минута. Това е трето поредно попадение за халфа след двете срещу \"Левски\" в предишния кръг. Головата машина Фернандо Каранга отново не успя да реализира. ЦСКА прекъсна серията си от три поредни равенства, но и днес демонстрира, че е далеч от най-добрата си форма, а след седмица отборът гостува в Разград, където никога не е побеждавал в шампионатен сблъсък. \"Славия\" пък направи добър мач, особено през второто полувреме, и заслужаваше да си тръгне от Армията поне с точка. В сряда \"белите\" играха 120 минути за купата срещу \"Локомотив\" (Пловдив), но днес не се видя умора в редиците им. В 87-ата минута Каранга игра с ръка в наказателното си поле, но съдията прецени, че няма дузпа. Големият сблъсък на кръга между \"Лудогорец\" и \"Левски\" е утре от 18:15 часа.", "date": "2017.10.28", "title": "ЦСКА-София освиркан при анемично 1:0 срещу \"Славия\""}
{"url": "http://clubz.bg/60048-sblysyci_v_katalunq_trima_raneni", "text": "Хиляди хора излязоха по улиците през нощта, за да празнуват обявяването на независимостта на Каталуния, предадоха световните агенции. В същото време обаче несъгласните с отделянето на областта от Испания излязоха на алтернативен протест. Те опитаха да предизвикат празнуващите независимостта на площад „Сан Жауме“ и така се стигна до сблъсъци и трима души бяха ранени. Рахой разпусна властта в Каталуня и отстрани Пучдемон Празненствата и протестите против обявяването на независимост продължиха цяла нощ. Над 400 души се опитаха да стигнат до централното управление на полицията, но властите пресякоха пътя на шествието. Тогава протестиращите се насочили към сградата на радио „Каталуния“, където изпотрошили стъклата и блокирали входа. Междувременно главната прокуратура на Испания обяви, че е започнала следствие срещу лидера на Каталуня Карлес Пучдемон заради организиране на бунт, предадоха световните медии. Обвинението срещу Пучдемон ще бъде повдигнато идната седмица. За такова престъпление законът предвижда лишаване от свобода до 30 години. Единственото спасение на Пучдемон е в бягството и искането на политическо убежище в друга държава. Това едва ли би могла да е страна от ЕС. Въпреки това се появиха съобщения, че премиерът на Каталуня и неговите министри са наели вили във Франция. Потвърждение няма. Каталуня обяви независимост. Мадрид ѝ отне автономията Да припомним, че след бурен дебат вчера по независимостта на Каталуня испанският Сенат гласува с внушително мнозинство отнемането на властта на правителството в Барселона, оглавявано от Пучдемон. Същия ден депутатите от регионалния парламент на Каталуня гласуваха за отцепване от Испания и за основаване на независима държава, но без да се посочва срок. Това стана повод още снощи испанският премиер Мариано Рахой да свика кабинета в Мадрид на спешно заседание. Решено беше сваляне на регионалното правителство на Каталуня, обави лично Рахой. Приетите мерки включват разпускане на парламента в Барселона, столица на Каталуня, както и подготовка за предсрочни общи избори. Дотогава правителството в Мадрид поема управлението на Каталуня. Рахой обяви също, че е уволнил шефа на каталунската полиция, разпоредил е и затварянето на задграничните дипламотически представителства на Каталуня. От години те убеждавали приемните държави да признаят независимостта на Каталуня и наливали вода във воденицата на сепаратистите. Каталуня обяви независимост. Мадрид ѝ отне автономията", "date": "2017.10.28", "title": "Сблъсъци в Каталуня, трима ранени"}
{"url": "http://clubz.bg/60049-vrag_%E2%84%961_na_stoichkov_stava_premier_na_katalunq", "text": "Испанската вицепремиерка Сорая Саенс де Сантамария стана временен премиер на автономната област Каталуня, съобщи в. \"Ел Мундо\". Това стана, след като испанският министър-председател Мариано Рахой разпусна снощи регионалния парламент в Барселона и уволни цялото местно правителство начело с Карлес Пучдемон. Така бе задействан член 155 в отговор на обявяването на независимост от страна на Каталуня. Рахой разпусна властта в Каталуня и отстрани Пучдемон Според закона за временен премиер на областта трябва да бъде назначен самият министър-председател на Испания. Пак според закона той делегира правомощията си на своя първи вицепремиер. Това е Сорая Саенс де Санта Мария, която е и министър на териториалните администрации. Тя ще управлява Каталуня до 21 декември, когато там трябва да се състоят предсрочни избори. У нас Сорая Саенс де Сантамария придоби славата на най-заклетия враг на футболиста Христо Стоичков - в миналото една от мегазвездите на футболния гранд \"Барселона\". Стоичков за испанското правителство: Вие сте срам Вицепремиерката на Испания ще съди Христо Стоичков Скандалът между двамата избухна заради сблъсъците с близо 800 ранени, последвали обявения от Мадрид за незаконен референдум заз независимост на Каталуня на 1 октомври. Тогава от Маями в ефира на испаноезичната телевизия \"Унивисион\" Стоичков поиска оставката на Сорая Саенс де Сантамария и заяви, че и тя, и семейството, и родата й са последователи на диктатора Франко. После обаче се оказа, че човекът, посочен за баща на вицепремиерката, не е неин родител. Саенс де Сантамария се закани да съди Камата за накърняване честта на семейството й. Стоичков се извини, но само за нападките по адреса на нейния син, който е малолетен. Захариева: Стоичков прекали Българското външно министерство обаче започна процедура по освобождаването на бившия футболист като консул в Испания със седалище Барселона и с консулски окръг, обхващащ автономните области Каталуня и Арагон. Първоначално като причина бе изтъкнат фактът, че Стоичков повече от година и половина живее в САЩ и не може ефективно да упражнява длъжността си. По-късно от МВнР се мотивираха, че \"в допълнение следва да се има предвид, че в бъдеще ефективното изпълнение на функциите на почетен консул от страна на г-н Стоичков ще бъде възпрепятствано поради усложняване на комуникацията му с официалните власти на Кралство Испания заради последните му публични изяви\". Външната министърка Екатерина Захариева заяви в прав текст, че Стоичков е прекалил. По-късно през деня стана ясно, че ръководителят на техническия секретариат на испанското външно министерство Хуан Антонио Пучсервер поема управлението на департамента за вътрешни работи на Каталуня. Длъжността по-рано се изпълняваше от Жоаким Форн. Преди това за нов ръководител на каталунската полиция \"Мосос д'Ескуадра\" бе назначен Ферен Лопес, който замени на поста Жозеп Траперо. Траперо е разследван от Върховния съд на Испания за подстрекателство към размирици заради събитията от 20 септември. Прокуратурата го обвинява, че не се е притекъл на помощ на служителите на националната Гражданска гвардия, които били обградени в сграда на каталунското правителство от протестиращи привърженици на независимостта.  Стоичков за испанското правителство: Вие сте срам Вицепремиерката на Испания ще съди Христо Стоичков Захариева: Стоичков прекали", "date": "2017.10.28", "title": "Враг №1 на Стоичков става премиер на Каталуня"}
{"url": "http://clubz.bg/60050-neno_dimov_za_navodnenieto_v_burgas_dopuskat_se_greshki", "text": "Това обяви в интервю за Нова тв министърът на околната среда и водите Нено Димов. Той обаче оправда метеоролозите с думите, че те правят прогнози, а те винаги могат да се окажат грешни. При всички положения голямото количество дъжд било една от основните причини за случилото се. Синоптиците отхвърлят обвиненията: дали червен код за Бургаско Според него при всички положения, когато има толкова тежки материални поражения и жертви, е можело да се направи още нещо. По думите му системата за ранно предупреждение би помогнала на властите да осведомят навреме населението за идваща водна заплаха. А това ще доведе до навременна евакуация и предотвратяването на човешки жертви при евентуално природно бедствие. Димов заяви, че Министерството на земеделието и храните отговаря за извозването на труповете на животните след наводнението. Според него подобни наводнения ставали в цяла Европа. Министерският съвет отпуска 1 млн. лв. за Бургас и Камено Междувременно и през почивните дни продължават възстановителните дейности след наводнението в Бургаско. Днес и утре също ще се работи по отводняване, почистване и неотложно възстановяване на повредената инфраструктура в община Бургас, съобщиха от пресслужбата й. Готов е списъкът със семействата, на които общината ще помогне със строителни материали за домашен ремонт и нова бяла битова техника. Вече са изпратени раници, учебници, тетрадки и учебни помагала за всички деца от село Равнец, които са ги загубили в бедствието. Официално: жертвите от наводнението в Бургаско засега са три Домашен социален патронаж на място ще прецени има ли хора, които имат нужда в следващите дни да им се доставя у дома топла храна. В понеделник служители на „Дезинфекционна станция“-Бургас ще започнат да третират пострадалите райони, за да не се развият болестотворни организми от влагата. Кметът Димитър Николов няма да отмени частичното бедствено положение до понеделник, информираха от общината. Министерският съвет отпуска 1 млн. лв. за Бургас и Камено Официално: жертвите от наводнението в Бургаско засега са три", "date": "2017.10.28", "title": "Нено Димов за наводнението в Бургас: Допускат се грешки"}
{"url": "http://clubz.bg/60067-dost_iska_predsrochni_izbori_no_sled_predsedatelstvoto", "text": "Партия ДОСТ иска провеждането на предсрочни избори заради порочната формула на властта и участието на крайни националисти в управлението на страната. Това заяви лидерът на партията Лютви Местан след края на Четвъртия Национален съвет на ДОСТ, който се проведе край Пловдив. Конгресът на БСП реши: вот на недоверие към кабинета Местан обаче направи уточнението, че говори за времето след края на българското председателство на Съвета на Европейския съюз. Местан настоя и за оставката на вицепремиера Валери Симеонов. Валери Симеонов осъден за \"жени с инстинкти на улични кучки\" Участниците в Четвъртия Национален съвет взеха няколко решения за изграждане на местни и общински структури, за организационно укрепване на партията, по-силно медийно присъствие, всекидневен мониторинг върху дейността на Народното събрание и изразяване на политическа позиция на основата на експертиза на партията по съответния проблем. Валери Симеонов осъден за \"жени с инстинкти на улични кучки\"", "date": "2017.10.28", "title": "ДОСТ иска предсрочни избори. Но след председателството..."}
{"url": "http://clubz.bg/60051-kongresyt_na_bsp_promqnata_v_ustava_za_izbora_na_lider_ne_mina", "text": "149 делегати на днешния извънреден конгрес на БСП поискаха да се обсъдят промени в устава на партията, свързани с избора на лидер. 397 от присъстващите обаче решиха, че това не е нужно. Така конгресът започна още в първите си минути с атака срещу председателката на партията Корнелия Нинова. На практика вътрешната опозиция в Столетницата не успя да прокара връщане на стария начин за избор на лидер - от конгреса, а не пряко от членовете на БСП. В началото на годината по предложение на Корнелия Нинова 49-ият конгрес реши председателят на БСП да се избира и сваля от половината партийни членове или най-малко от 50 хил. социалисти. Стефан Данаилов: Има неща, които вече не могат да се търпят Три са основните точки в дневния ред на социалистите - проект за декларация на Нинова за противопоставяне на ГЕРБ и социални политики, доклад за ползите и възможностите на европредседателството ни от бившия премиер Сергей Станишев и доклад за Бюджет 2018 г от бившия икономически министър Драгомир Стойнев. Депутатката от 41-вото и 42-рото Народно събрание Ваня Добрева обаче поиска добавяне на точка четвърта - промяна на чл. 16 от устава на партията, който засяга избора на председател. Добрева обаче отбеляза, че макар това да се касае за председателя, \"който и да е той\", сегашната лидерка е изключение: И добави, че е нужно да се върне колективното решение - теза на критиците на Нинова, според които тя ръководи партията твърде авторитарно, съветвайки се само с малка група партийци. Бившият депутат от миналото НС Чавдар Георгиев, който не можа да кандидатства за пореден път именно заради решение на Нинова, даде друго предложение за същата част на Устава: Делегатът Евгений Иванчев се изказа в защита на Нинова, като определи решението през февруари като \"най-демократичното\". Депутатът Филип Попов пък заяви, че въобще не може да се добавя към дневния ред - въпреки че делегатите бяха поканени да го направят. В крайна сметка бе приет първоначалният дневен ред - почти две трети от делегатите гласуваха \"против\" промените.", "date": "2017.10.28", "title": "Конгресът на БСП: промяната в устава за избора на лидер не мина"}
{"url": "http://clubz.bg/60054-kriticite_v_bsp_ne_atakuvali_lidera_a_posokata_na_partiqta", "text": "Реплика по реплика лидерката на червените Корнелия Нинова коментира всички критики към нея от опонентите й вътре в партията. Председателката на БСП говори пред делегатите от извънредния 49-и конгрес на Столетницата днес. Нинова: ГЕРБ държи българите в модерно робство Според нея партията е членската маса, а не ръководството, и попита над 600-те делегати дали БСП се разцепва по места. Тя подчерта, че винаги е уважавала личното мнение, и сега има възможност да се чуят различни съждения. Но вместо диалог има опит за бламиране на лидера, който всъщност не е насочен към нея като личност, а към посоката, която партията е поела. Става дума за добавката към устава, която забрани представители на партията, изкарали повече от три мандата като депутати, да се кандидатират за четвърти. Част от вас подкрепиха този текст, даже агитирахте в партийните структури за него, отбеляза Нинова. Председателката на левицата бе определено по-остра срещу критиките на Георги Гергов, че \"материалът в парламентарната група е слаб\". Адресира и друга критика - че в парламента и ръководството са влезли твърде много млади и неподготвени кадри. Тази реплика предизвика ръкопляскания в залата. Нинова каза още, че критиките за твърде много млади хора в Изпълнителното бюро също не са адекватни, като заяви шеговито: \"Оспорвате младежката възраст на Стефан Данаилов и Бриго Аспарухов ли?\" И заключи, че критиците й не са против нея лично, а искат да променят посоката на партията към такава, която им изнася. Нинова каза още, че няма да \"употребява\" партията и да свиква цял конгрес, за да се закрепи на поста си. И заяви, че лидер, който иска това на всяка цена, би трябвало да бъде махнат. Нямало да иска и вот на доверие, нито да подава оставка, макар че \"ако мислех за себе си, щях да подам оставка, и да отида на пряк избор, и щях да го спечеля\". Това обаче щяло да остави партията 2 месеца без лидер. В края на речта си тя заяви, че няма \"дребна амбиция за лична облага\", а голяма амбиция - \"да променим България\". И заяви на делегатите, че са единствените, побеждавали ГЕРБ на избори.  Последните й думи вдигнаха делегатите на крака, предизвикаха буйни овации и скандирания \"Нинова! Нинова!\" Шепа социалисти подчертано не помръднаха от местата си.", "date": "2017.10.28", "title": "Критиците в БСП не атакували лидера, а посоката на партията"}
{"url": "http://clubz.bg/60052-stivyn_tajlyr_otnovo_e_furiq_na_69_g_video", "text": "Преди няколко седмици Aerosmith отмени някои дати от Южноамериканското си турне, за да може легендарният фронтмен Стивън Тайлър \"незабавно да потърси медицинска помощ\", поради състояние, което остана мистерия и така и не бе уточнено. \"Аеросмит\" отменят концерти заради проблеми на Стивън Тайлър Съобщението предизвика тревога сред феновете, така че Тайлър побърза да ги успокои. Първите и най-тежки слухове, бяха че роденият през 1948 г. певец е получил инсулт. Предния уикенд вокалът показа, че се е завърнал с пълна сила, на концерта във Ванкувър на благотворителното шоу в полза на фондация David Foster. На събитието, сред чиято аудитория бяха Опра Уинфри и певицата Карли Рей Джепен, той изпълни три класики на \"Аеросмит\" - Cryin', I Don’t Want to Miss a Thing и Dream On.  Виждали ли сте как Стивън Тайлър свири на шише (ВИДЕО) Виждали ли сте как Стивън Тайлър свири на шише (ВИДЕО)", "date": "2017.10.28", "title": "Стивън Тайлър отново е фурия на 69 г. (ВИДЕО)"}
{"url": "http://clubz.bg/60047-da_se_izgubish_v_tihiq_okean_za_6_meseca_videosnimki", "text": "Боен кораб на САЩ спаси две американки и кучетата им, изгубени преди почти половин година с яхтата им в Тихия океан, съобщи в. \"Гардиън\". За това време Дженифър Апел и Таша Фуява преживели атаки на тигрови акули и още куп неприятности. И двете приятелки са в добро състояние. Двете жени са от Хонолулу, столицата на Хаваите. На 4 май те отплавали към полинезийския остров Таити, отстоящ на 5000 километра. След спасяването им двете заявиха, че техните кучета постоянно повдигали духа им. Да оцелеят им помогнал и фактът, че на борда имали достатъчно запаси от вода, воден пречистваел и трайна храна като овесена каша и тестени изделия. Запасите им би трябвало да стигнат за цяла година. Но не би. За това обаче - малко по-късно. В края на май при лошо време моторът на яхтата се развалил и замлъкнал завинаги. Дженифър и Таша обаче се надявали, че въпреки всичко ще стигнат до Таити, като използват платната. Един ден обаче се счупила и мачтата. И яхтата започнала да се носи неуправляема из безкрайната шир на Тихия океан. По план плаването трябвало да трае два месеца. Като наближил срокът, Дженифър и Таша започнали да подават сигнали за бедствие по радиостанцията. Обхватът обаче бил слаб и никой не чул зова за помощ. Наоколо не плавали и никакви морски съдове. Наш кораб спаси 900 мигранти край Гърция Двете американки пращали отчаяни сигнали в продължение на 98 дни. През една страшна нощ акули нападнали яхтата. На другия ден се върнал един от морските хищници. Попитана дали тя и приятелката й са си мислели, че могат и да не оцелеят, Апел отговаря, че не би било човешко, ако тази мисъл не им е минавала през главата. За оцеляването им решителен принос имат и техните кучета, които повдигали духа им. Дженифър и Таша бяха спасени на 25 октомври. Тогава яхтата им бе забелязана от тайвански рибарски кораб на 1600 километра югоизточно от бреговете на Япония - доста далеч от планирания им маршрут. Рибарите веднага уведомили американската бретова охрана. Корабът \"Ашланд\" пристигна рано сутринта на 26 октомври. Новината бе съобщена в изявление на американския военноморски флот. Двете приятелки получиха медицинска помощ. Те бяха нахранени на борда на \"Ашланд\" и ще останат там до акостирането му. Джойс Апел - майката на Дженифър Апел сподели пред АП, че никога не е губила надежда, че дъщеря й ще бъде открита. Тя не можела да повярва на ушите си, когато вдигнала звънящия телефон и чула:  Г-жа Апел се похвали, че дъщеря й била много оправна. Винаги, когато нещо се разваляло, тя не чакала майстор, а се захващала да го оправя сама. Затова майката знаела, че каквото и да се случи на борда, Дженифър ще се справи. Самата Дженифър призна, че макар да е опитен мореплавател и да е обиколила с яхтата си Хавайските острови, тя не е била както трябва подготвена за пътешествието до Таити. Тя поканила приятелката си Таша да пътува с нея и дори я попитала как намира подготовката. И хем храната и водата трябвало да стигнат за цяла година, но се оказало, че двете пътешественички я консумирали доста по-бързо. Още повече, че взели малко ядене за кучетата си и скоро трябвало да ги хранят със своите запаси. Към момента на спасяването били изконсумирани 90 на сто от хранителните запаси на борда на яхтата. Развалил се и пречиствателят за вода. Дженифър Апел успяла да го оправи. Но това станало, когато мореплавателките останали с едва 3 литра вода. В крайна сметка всичко завършило щастливо.", "date": "2017.10.28", "title": "Да се изгубиш в Тихия океан за 6 месеца (ВИДЕО+СНИМКИ)"}
{"url": "http://clubz.bg/60055-otpadat_li_hartienite_deklaracii_za_dohodite", "text": "От догодина данъкоплатците, които подават декларациите за доходите си по електронен път, вече няма да получават бонус. През следващите една-две години хартиените декларации ще отпаднат по естествен път, прогнозира пред „Дарик“ финансовият министър Владислав Горанов. Според него с инвестициите в електронната система на НАП през последните години, вече е по-лесно доходите да се декларират електронно и следващата стъпка на държавата е да задължи хората да ползват само този начин. Той обясни още, че с бюджета за догодина се предлагат и промени при регистрацията по ДДС. Те предвиждат фирми, за които се очаква скоро след започване на дейност да достигнат обороти, задължаващи ги да се регистрират по ДДС, да го правят още в началото. Горанов даде пример с търговски обекти на морето, които скоро след отварянето си достигат прага за регистрация. В момента те избягвали това, като дейността им се прехвърляла на други фирми и от това държавата губела приходи. В проектобюджета за 2018 г. е предвиден ръст на приходите от този данък. Горанов обясни, че тази прогноза се базира на очакваното допълнително изсветляване на икономиката и ръста й догодина, когато се очаква да тя достигне 105.6 млрд. лв. Министърът отново отхвърли възможността за някои отделни стоки като книги и учебници, например, да има по-ниска ставка на данъка или да бъдат освободени от него. Тенденцията в Европа е да се върви към плосък данък. Така Горанов отговори на поредното настояване на БСП да се върне прогресивното данъчно облагане в България. Той допълни, че БСП в момента иска да върне този вид облагане със същите аргументи, с които го отмени преди години. Според него предлаганата схема ще обложи най-много средната класа, а освен това ще ощети бюджета на страната през първата година с 1.3 млрд. лв. Накрая Горанов добави, че висшето образование всъщност увреждало децата:", "date": "2017.10.28", "title": "Отпадат ли хартиените декларации за доходите?"}
{"url": "http://clubz.bg/60057-zakrit_kongres_na_nfsb_preizbra_valeri_simeonov_za_lider", "text": "Делегатите на третия редовен конгрес на НФСБ единодушно преизбраха Валери Симеонов за председател на партията. 147 делегати гласуваха „за“, „против“ и „въздържали“ нямаше, съобщиха от пресцентъра на НФСБ. Конгресът се провежда при закрити врати. Всъщност цялото ръководство на НФСБ запазва състава си, след като делегатите единодушно са преизбрали Данчо Хаджиев и народните представители Валентин Касабов и Борис Ячев за заместник-председатели. Конгресът утвърдил и състава на Национален политически съвет, в който, освен влизащите по право регионални и областни координатори, членове са още: Петьо Георгиев, Александър Хайтов, Петко Събев и областната управителка на Стара Загора Гергана Михова. За председател на националната контролна комисия също е бил преизбран народният представител Христиан Митев. Променен е бил и партийният устав, като се създава младежка структура на НФСБ, въведена е дъжност национален координатор и е променена мандатността на конгреса от 3 на 4 години. Междувременно бТВ съобщи, че в навечерието на конгреса е имало доста оставки в хасковските структури на партията. Общински звена в региона застанари зад бившия областен координатор на партията, който твърди, че е сменен еднолично от Валери Симеонов. 10 от 11 общински координатори в Хасковско си тръгват от НФСБ. В писмо, подписано от тях, те обвиняват Симеонов, че е влязъл в коалиция с ГЕРБ, без да се допита до местните структури, както и че не изпълнява предизборните си обещания. По-късно на пресконференция зам.-шефът на НФСБ Валентин Касабов обяви, че Кръстев е изключен от партията заради колаборация с ДПС. Другият зам.-председател на партията Данчо Хаджиев допълни, че на Кръстев очевидно от май досега са му трябвали около 5 месеца, за да стане недоволен и основно му е помогнало това, че съвсем наскоро е освободен от функциите си на областен координатор.  ", "date": "2017.10.28", "title": "Закрит конгрес на НФСБ преизбра Валери Симеонов за лидер"}
{"url": "http://clubz.bg/60053-ninova_gerb_dyrji_bylgarite_v_moderno_robstvo", "text": "Опонирането на ГЕРБ по оста ляво-дясно не е достатъчно. Трябва да признаем, че преходът беше сгрешен. Това заяви лидерката на БСП Корнелия Нинова на извънредния конгрес на Столетницата в зала 1 на НДК днес. Конгресът на БСП: промяната в устава за избора на лидер не мина Според нея управляващите са наложили на българския народ \"ново, модерно робство\". Лидерката на БСП каза още, че това управление се крепи на администрация, назначена на партиен принцип, с която се печелят изборите. Същевременно ГЕРБ внушавали, че нямат алтернатива, опитвали се да обезличат опозицията, създавали фалшиви партии, които после им ставали патерици. \"Модерното робство\" се постигало чрез държане на хората в зависимост. Това пък ставало чрез бедността, лошото образование, лошото здравеопазване. Решението на Нинова е: Председателката на червените поиска и манда от конгреса да обсъди искане на   към правителството с другите парламентарни партии. Тя отправи и немалко критики конкретно към премиера Борисов. Според нея неговата активност във външната политика не е ефективна - и даде пример с посредничеството между Турция и Европейския съюз, с което лидерът на ГЕРБ се зае в началото на мандата. Според Нинова десните в Европа се опитват да изкарат леви партии като БСП антиевропейски: \"Щом сте против дясното управление на Европа, сте против ЕС\". И заяви отново позицията на БСП, че санкциите срещу Русия трябва да паднат - позиция, която според нея е споделяна от все повече европейски лидери. Какво още каза Корнелия Нинова пред конгреса: Критиците в БСП не атакували лидера, а посоката на партията Критиците в БСП не атакували лидера, а посоката на партията", "date": "2017.10.28", "title": "Нинова: ГЕРБ държи българите в модерно робство"}
{"url": "http://clubz.bg/60056-stanishev_bylgarskoto_evropredsedatelstvo_se_svejda_do_ketyring_i_nqkolko_sreshti_v_sofiq", "text": "Това заяви лидерът на Партията на европейските социалисти и евродепутат Сергей Станишев пред заседанието на 49-ия конгрес на БСП днес. Той представи доклад за визията на левицата за председателството на Съвета на Европейския съюз от България догодина, разработен от него и работна група партийци. Конгресът на БСП: промяната в устава за избора на лидер не мина Станишев бе изключително критичен към подготовката на правителството, като според него не се е провел \"същностен\" разговор за председателството. Той подчерта, че в момента стават съществени промени в устройството и работата на Европейския съюз и България трябва да използва възможността да повлияе на тях максимално. Нинова: ГЕРБ държи българите в модерно робство БСП поставя 10 приоритета за европредседателството: Нинова: ГЕРБ държи българите в модерно робство", "date": "2017.10.28", "title": "Станишев: Българското европредседателство се свежда до кетъринг и няколко срещи в София"}
{"url": "http://clubz.bg/60014-dqvolyt_e_skrit_v_detajlite", "text": "Държавният департамент на САЩ съобщи, че все още работи по въпроса как на практика да изпълни закона за засилване на санкциите срещу Русия, приет през юли от Конгреса. По мнения на американски дипломати, руският закон за чуждестранните агенти, който се споменава покрай заплахата на Москва да ограничи дейността на американските медии на своя територия, е доста по-различен от подобния закон в САЩ – и то в лоша светлина. Прессекретарят на Държавния департамент Хедър Науърт отговори на въпрос защо администрацията на Доналд Тръмп пропусна крайния срок за въвеждане на новите санкции срещу Русия: Новото законодателство въвежда поредни санкции срещу правителството на Владимир Путин за предполагаема намеса в президентските избори в САЩ през 2016 г., в конфликта в Украйна и за подкрепата за президента на Сирия Башар Асад. Белият дом трябваше да издаде до 1 октомври инструкции – как да се въведат тези санкции, включително и списък с лицата и организациите, които имат връзка с руското разузнаване и отбрана. САЩ забраниха търговията с „МиГ“ и „Калашников“ Няколко американски сенатори критикуваха Белия дом за това закъснение. Сенаторите са загрижени и от разследването на специалния прокурор Робърт Мълър за евентуална намеса на Русия в изборите, както и за евентуалния контакт на представители на Кремъл с кампанията на Тръмп, който пък няколко пъти преди изборите призова за по-тесни и топли връзки с Москва. По-рано американското разузнаване стигна до извода, че Кремъл е провеждал кибероперации с цел намеса в предизборната кампания. Трима сенатори внесоха законопроект за засилване на контрола върху политическата реклама, особено в социалните мрежи. Според тях, намиращата се в Русия „фабрика за тролове“ не само е повлияла на избора на американците, но е организирала и реални политически акции. На този фон Русия заплашва да ограничи дейността на „Радио Свободна Европа/Радио Свобода“, „Гласът на Америка“ и други американски медии в Русия. Вашингтон пък обяви намерения да ограничи дейността на финансирани от Русия медии, които излъчват на територията на САЩ. Миналия месец руската телевизионна мрежа Russia Today, която се финансира от бюджета на Русия, съобщи, че американските власти са поискали от нея да се регистрира в съответствие със Закона за регистрация на чуждестранните агенти. По силата на този закон, който е приет в САЩ през 1938 г., лицата и организациите със статут на „чуждестранни агенти“ са длъжни да предоставят данни за своето финансиране и за характера на отношенията им с чуждата държава, за която работят. Законът обаче не забранява на „чуждестранните агенти“ да извършват лобистка или информационна дейност. След това Путин и други официални лица казаха, че в такъв случай Москва може да приеме „ответни мерки“ както срещу частни, така и срещу финансирани от САЩ медии. Хедър Науърт обясни, че руският закон за чуждестранните агенти се различава от американския. В Русия е твърде широко тълкуването на понятието „да се занимаваш с политическа дейност“ и обхваща почти всички правозащитни организации, уточни тя. Говорителката на Държавния департамент обаче не потвърди дали подобно искане е отправено към Russia Today. По-рано този месец обаче Министерството на правосъдието на Русия уведоми корпорация „Радио Свободна Европа/Радио Свобода“, че дейността ѝ може да бъде ограничена по силата на закона за чуждестранните агенти. Путин няколко пъти каза, че потенциалните действия по ограничаване на дейността на американските медии ще имат „огледален характер“. Освен това американските журналисти, по-специално от „Радио Свободна Европа/Радио Свобода“, отдавна се сблъскват в Русия с трудности, каквито руските медии в САЩ не срещат. „Радио Свобода“ и „Гласът на Америка“ нямат достъп до кабелните мрежи в Русия. През 2000 г. програмите на Радио „Свобода“ се препредаваха от 36 радиостанции в различни региони на Русия, но след натиск от властите върху собствениците им, тази практика бе прекратена. През 2012 г. Радио „Свобода“ изгуби честотите си в Москва и в Петербург.", "date": "2017.10.28", "title": "Дяволът е скрит в детайлите"}
{"url": "http://clubz.bg/60058-ispaniq_edna_predizvestena_katastrofa", "text": "Два влака в Испания са се засилили един срещу друг и като че никой не може да ги спре. Този образ на твърдоглавието и ожесточението, който както Мадрид, така и Барселона наложиха за кризата в Каталуня, беше използван доволно често в медиите през изтеклите седмици. Сега влаковете се сблъскаха с пълна сила. Каталуня обяви независимост, а испанският сенат задейства прословутия член 155, който означава обезвластяване на каталунското правителство и отнемане на автономните му права. Това несъмнено е забележителен ден в историята на Испания или ако трябва да го формулираме по-неутрално – ден на дълбокото разделение. Четири пъти в историята на този регион е прокламирана “Каталунска република” респ. “Каталунска държава”. За пръв път през XVII век, след това по време на първата испанска република през 1873 г., а след това два пъти по време на Втората испанска република, в навечерието на Испанската гражданска война през 1931 - 1934 г. Във всички тези случаи става дума обаче не за цялостна декларация за независимост, а само за прокламация на самостоятелната каталунска държава в рамките на федерална Испания. Почти всички тези “независимости” на Каталуния траят не повече от няколко дни. Толкова по-неразбираема изглежда на пръв поглед декларацията за независимост на Каталуня, за която човек неизбежно се пита как е възможно да се стигне до нея. Защо тъкмо сега, през 2017 година, в рамките на демократичната правова държава Испания, която гарантира обхватни автономни права и осигурява на каталунците, включени заедно с Испания в рамките на ЕС, живот в благосъстояние и мир? За да отговорим на този въпрос, е необходимо да хвърлим поглед не само към Испания. Начинът, по който управляващата в Мадрид консервативна партия, водена от Мариано Рахой, се опита – без каквито и да било емпатия и дипломатична чувствителност, затова пък единствено с беззаветна вярност към правилата – да овладее тази уникална за Испания криза, е свидетелство за безпримерна липса на въображение. Рахой не е дорасъл до своя пост и най-малкото от 2010 г., когато испанският Конституционен съд отхвърли актуализирания автономен статут от 2006-а, допринася значително за изострянето на кризата. Визирайки референдума в Шотландия, каталунският политик Луис Рабел отправи наскоро следното предупреждение: В следващите дни ще си проличи дали популистките пропагандатори на едностранчивата и незаконна независимост на Каталуня ще превърнат страната в една средиземноморска Северна Ирландия. Поне сега дори и най-заспалите европейски политици трябва да забележат, че тук вече не става дума само за испански проблем. Един нов вид \"испански грип\" под формата на унилатерални декларации за независимост може да обхване и други страни от Европейския съюз. Съюзът не бива постоянно да се снишава, както в случая с Шотландия, а сега и с Каталуния. Той най-после трябва да си набави \"кутия за бърза помощ\", с която конструктивно да допринесе за решаването на проблеми, които - както сега в случая с Испания - изцяло надхвърлят възможностите на централното правителство.", "date": "2017.10.28", "title": "Испания: една предизвестена катастрофа"}
{"url": "http://clubz.bg/60064-olivyr_stoun_shte_skrie_li_cru_dokumentite_za_smyrtta_na_kenedi", "text": "Оливър Стоун призова президента Тръмп да спази думата си и да публикува всички документи, свързани с убийството на Кенеди. Стоун отправя призива си във фейсбук, а Тръмп обяви намерението си в туитър. Тръмп е готов да отвори досиетата за убийството на Кенеди  Точните думи на президента Тръмп бяха: Не че Доналд Тръмп винаги спазва обещанията си, но в случая трудно може да бъде упрекнат: той наистина е получил допълнителна информация и от ЦРУ са поискали някои документи (около 1%) да останат тайна още известно време. Предвид (справедливите или не) скорошни обвинения срещу Тръмп, че издава държавни тайна на руския посланик, постъпката му е разбираема. А може да има и други, обективни причини за запазването на някои тайни. Оливър Стоун, както знаем, е автор на няколко велики игрални филма, и човек, склонен да се възхищава на авторитарни лидери и южноамерикански диктатори. Той си има още една слабост – конспиративните теории (който се интересува повече – да види филма и книгата му, издадена и у нас, „Премълчаваната история на САЩ“). От друга страна в американската история има някои събития, които поради стечение на обстоятелства и поведението на властите просто няма как да не предизвикат конспиративни обяснения. Най-яркият такъв случай е убийството на президента Кенеди – която изглежда е и една от най-любимите конспирации на Оливър Стоун. Президентът Тръмп обяви на 21 октомври, че ще разпореди разсекретяването „дълго блокираните класифицирани документи по убийството на президента Кенеди“.Създаде се впечатление, че това е негово решение, но всъщност беше отдавна планирано разсекретяване. През 1992 г. Конгресът прие Закон за събраните данни за убийството на Дж.Ф.К., според който Националният архив трябва да ги направи общодостъпни след 25 години. Двадесет и петте години изтекоха на 26 октомври 2017 г. Оливър Стоун има пълно право да пита. Без този закон документите по делото за убийството на Кенеди щяха да останат секретни до 2029 г. Законът, подписан от тогавашния президент Джордж Буш-баща – изтегли датата значително по-рано. Защо? Според мнозина наблюдатели главно по една причина: американците видяха един филм – „JFK“ на Оливър Стоун. През 1991-ва Оливър Стоун предизвика фурор с JFK – завладяваща силно конспиративна история с почти документално звучене за това, което (според Стоун)може би наистина се е случило в Далас. Кевин Костнър е в ролята на Джим Гарисън, окръжен прокурор в Ню Орлиънс, чието разследване за убийството разкрива заговор далеч по-сложен от версията на официалното разследване за самотния стрелец. Филмът се опира на много алтернативни факти и измислици, за да създаде своя наратив, заради което бе атакуван в медиите, макар Стоун да твърди, че е основан на задълбочени разследвания, и продължава да защитава идеята, че в официалното разследване на покушението има нещо гнило. Но хората гледаха JFK, който получи 8 номинации за \"Оскар\", включително за най-добър филм, режисьор, сценарий… Незавидимо дали наистина има нещо гнило, или не, съмнението остава. Дори Дж. Едгар Хувър, тогавашният директор на ФБР, се опасява, че хората няма да повярват на властите, след като на втория ден след смъртта на Кенеди вече заловеният му убиец Лий Харви Осуалд е застрелян от умиращ от рак и свързан с мафията човек. Съмнението няма да изчезне преди всички документи, събрани около убийството на Кенеди, не бъдат декласифицирани и публикувани. А най-вероятно и след това.", "date": "2017.10.28", "title": "Оливър Стоун: Ще скрие ли ЦРУ документите за смъртта на Кенеди?"}
{"url": "http://clubz.bg/60060-kejt_blanshet_da_si_seksi_ne_znachi_%E2%80%9Eiskam_seks%E2%80%9C", "text": "Австралийската актриса Кейт Бланшет използва сцената на наградите „ИнСтайл“, за да отправи мощно послание по темата за сексуалния тормоз. И подкрепи мисълта си, че външният вид на човека не бива да определя отношението ни към него, с пример: „Но ако решите да тролите тролове, които коментират в интернет облеклата на жените на червения килим – просто недейте“, предупреди актрисата. С рокля на райета в червено и черно, звездата говори за иконите на стила, които са я вдъхновявали. Коментарите на Бланшет идват две седмици, след като обвиненията срещу холивудския магнат Харви Уайнстийн станаха публични. По-рано актрисата вече заклейми Уайнстийн:", "date": "2017.10.28", "title": "Кейт Бланшет: Да си секси не значи „искам секс“"}
{"url": "http://clubz.bg/60063-karles_puchdemon_ostavam_premier", "text": "В телевизионно обръщение отстраненият премиер на Каталуня Карлес Пучдемон обяви, че ще остане на поста си, противно на заповедите на испанското правителство. Според него процесът на създаване на независима каталунска държава ще продължи. Обръщението му бе записано предварително и излъчено от обществената телевизия TV. Враг №1 на Стоичков става премиер на Каталуня Пучдемон призова каталунците, подкрепящи независимостта, да окажат съпротива срещу действията на испанското правителство. Според него волята на хората била да продължат да работят и да изпълнят демократичния мандат, като в същото време търсят максимална стабилност и спокойствие. Сблъсъци в Каталуня, трима ранени Отстраненият каталунски лидер призова за предпазване от заплахите, отправяни от Мадрид, но само чрез гражданско поведение и без насилие. Официален Мадрид вече предупреди, че ще счита отказа на досегашния премиер да напусне поста за узурпация и ще се обърне към магистратите.  Рахой разпусна властта в Каталуня и отстрани Пучдемон Призивът на отстранения каталунски премиер Карлес Пучдемон към \"демократична съпротива\" срещу прякото управление на Мадрид е доказателство за безкрайно безразсъдство. Това заяви по-късно испанската управляваща Народна партия, цитирана от ДПА. Според източници от правителството, цитирани от испански медии, властите считат, че действията на бившия премиер Пучдемон трябва да бъдат оценявани от съдебната система. Междувременно в центъра на Мадрид се събраха хиляди испанци, призоваващи за единство на страната, след обявената от Каталуня независимост, съобщават световните медии. Повечето от присъстващите на площад Колон носеха испанското знаме, мнозина го бяха наметнали през раменете си. Участниците в акцията скандираха \"Да живее Испания! Да живее Каталуня\". Виждаха се и плакати с призиви отстраненият премиер на Каталуня Карлес Пучдемон да влезе в затвора.    Сблъсъци в Каталуня, трима ранени Рахой разпусна властта в Каталуня и отстрани Пучдемон", "date": "2017.10.28", "title": "Карлес Пучдемон: Оставам премиер"}
{"url": "http://clubz.bg/60062-sasht_zabraniha_tyrgoviqta_s_%E2%80%9Emig%E2%80%9C_i_%E2%80%9Ekalashnikov%E2%80%9C", "text": "Държавният департамент на САЩ публикува списък с 39 руски оръжейни компании и служби, с които вече е забранено да се търгува. Списъкът се появява със закъснение от месец, след като администрацията на Доналд Тръмп наложи санкциите чрез одобреното на 28 юли решение на двете камари на Конгреса. Срещу повечето компании от списъка американската забрана за търговия вече действа, а сред новите имена е корпорацията „МиГ“, с която България има сложни отношения заради модернизацията на бойната ни авиация. До нея се нареждат още „Рособоронекспорт“, \"Калашников\", \"Сухой\", \"Ижмаш\" и др. Лавров: Русия ще отговори остро на санкциите на САЩ Освен 33 фирми от военно-промишления комплекс на Русия списъкът включва още 3 руски спецслужби - Службата за външно разузнаване (СВР), Главното разузнавателно управление на Генщаба на Въоръжените сили (ГРУ) и Федералната служба за сигурност (ФСБ), както и 3 организации, които Вашингтон определя като \"разузнавателни\" - компаниите Специален технологичен център и Цифрово оръжие и защита, както и \"автономната нестопанска организация\" Професионално обединение на конструкторите на информационни системи. Присъствието на компаниите и организациите в списъка не означава автоматично въвеждане срещу тях на санкции. Активите им няма да се замразяват в САЩ (това вече е направено за повечето по силата на предишно ембарго) и се забраняват само \"съществени транзакции\", без да се въвежда тотално прекратяване на активността. Който е вършил \"съществен\" бизнес с изброените юридически лица след 2 август 2017 г. (денят, в който Тръмп подписа закона и той влезе в сила), подлежи на потенциални санкции от 29 януари 2018 г. Новите санкции на САЩ могат да засегнат руската икономика Ограниченията включват поне 5 от общо 12 вида санкции като забрана на износ на американски стоки за нарушителя, забрана той да получава кредитиране от САЩ, отказ за издаване на американски визи (включително за ръководството на компанията или организацията нарушител) и др. За подобни сделки ще бъдат преследвани компании и граждани по цял свят. Новите санкции на САЩ могат да засегнат руската икономика", "date": "2017.10.28", "title": "САЩ забраниха търговията с „МиГ“ и „Калашников“"}
{"url": "http://clubz.bg/60061-chudovishteto_na_yunker_presledva_velikobritaniq", "text": "Ненавистта към шефа на кабинета на председателя на Еврокомисията Жан-Клод Юнкер е завлядяла Уестминстър. Лондон обаче не може да не признае, че ако наистина иска сделка за \"Брекзит\", Мартин Селмайр е незаобиколим фактор. Британските преговарящи са все по-притеснени, че преговорите за излизане от Европейския съюз се превръщат във вътрешна борба за власт между кандидатите за наследници на Юнкер, след като мандатът пу като председател на Еврокомисията изтече, и имат все по-малко общо с Великобритания. Барние - най-добрият приятел на Великобритания в Брюксел В тази битка за влияние на преден план излиза Селмайр - властният шеф на кабинета на Юнкер, който е наричан от самия председател на ЕК \"чудовището\", твърдят служители на Еврокомисията пред \"Политико\". Британците виждат неговата ръка във всеки теч на информация и всяка клюка около \"Брекзит\". Лондон обаче няма как да отрече, че няма начин той да бъде заобиколен нито при преговорите за правата на гражданите, финансовата страна на развода и отношенията между Великобритания и Ирландия, нито при разговорите за отношенията след март 2019 г. Всеки който си има работа с Юнкер, трябва да се справя и сън Селмайр. Британски дипломати в Брюксел разказват пред \"Политико\", че Сейлмар е убеден, че го следят тайните служби на Великобритания. Затова той не изпраща важни документи по имейл, а ги предава единствено на хартия и чрез доверени хора. В Брюксел от известно време се говори за сериозен конфликт между Селмайр и главния преговарящ за \"Брекзит\" от страна на Еврокомисията Мишел Барние. Барние е конкурент на Юнкер за поста председател на ЕК през 2014 г. Тогава Селмайр ръководи кампанията на Юнкер. След като е избран обаче, той назначава Барние за съветник по отбраната и сигурността, а след референдума за излизане на Великобритания от ЕС, става и главен преговарящ. Селмайр е твърдо против назначаването на Барние на тази позиция, казват пред \"Политико\" запознати със ситуацията. Много висши европейски чиновници смятат, че именно Барние има най-големи шансове да бъде избран да оглави ЕК след края на мандата на Юнкер. За да се случи това обаче, той трябва да сключи добра сделка с Великобритания. А ако преговорите зациклят, шансовете му на практика се изпаряват. Британски дипломат разказва, че Селмайр непрекъснато се стреми да заобикаля Барние, за да бъде сигурен, че преговорите остават под пълния контрол на Юнкер. Като преговарящ обаче, Барние има значително влияние. Той пътува в много страни членки, среща се с лидерите на групите в Европарламента, както и с държавните и правителствените ръководители на 27-те. Говорителката на ЕК Мина Андреева казва, че подобни спекулации са опит за саботиране на преговорите. Съветници на британския премиер Тереза Мей определят Селмайр като антибритански настроен, европейски федералист, който се бори да осуети плановете на Лондон да договори взаимноизгодна сделка с Брюксел. Всеки път, когато преговорите се бавят, Селмайр е замесен, смятат те. Дали това наистина е така не е сигурно, но дори открито изразените подозрения разкриват огромната роля на Селмайр в преговорите и недоверието между \"чудовището\" на Юнкер и Лондон.", "date": "2017.10.28", "title": "\"Чудовището\" на Юнкер преследва Великобритания"}
{"url": "http://clubz.bg/60065-yunajted_nadvi_totnym_v_bitka_na_vyrha_v_angliq", "text": "\"Манчестър Юнайтед\" спечели с 1:0 срещу \"Тотнъм\" в най-интересния мач от 10-ия кръг на английската Висша лига. Влезлият от скамейката Антони Марсиал вкара единствения гол в 81-ата минута. Французинът получи пас с глава от Ромелу Лукаку и матира отблизо Юго Лорис. Двубоят на \"Олд Трафорд\" бе предимно битка с малко чисти голови положения и пред двете врати. Двата съперника повече се страхуваха да не загубят. \"Шпорите\" бяха без своя лидер и голмайстор Хари Кейн и това се отрази на усилията им в атака. \"Червените дяволи\", които бяха в серия от два поредни мача без победа в първенството, също имат кадрови проблеми. В началото на мача \"Юнайтед\" натисна, но не успя да открие резултата, постепенно \"Тотнъм\" овладя юздите на срещата и на свой ред застраши Давид де Хеа. Второто полувреме се развиваше по подобен начин, но пролича по-голямото желание на домакините да изтръгнат трите точки. Ромелу Лукаку удари греда с глава. В крайна сметка тимът на Жозе Моуриньо спечели и дръпна с 3 точки пред \"Тотнъм\" на второто място. Останалите срещи от кръга приключват по-късно днес.", "date": "2017.10.28", "title": "\"Юнайтед\" надви \"Тотнъм\" в битка на върха в Англия"}
{"url": "http://clubz.bg/60066-kongresyt_na_bsp_reshi_vot_na_nedoverie_kym_kabineta", "text": "Конгресът на БСП възложи на парламентарната група на \"БСП за България\" да внесе искане за вот на недоверие към правителството по тема, която най-ярко разкрива провежданата от ГЕРБ корупционна политика. Решението беше взето със 381 гласа \"за\" и 6 „въздържал се“. С 398 гласа \"за\" най-висшият орган на БСП номинира Сергей Станишев за президент на Партията на европейските социалисти за следващ мандат. Делегатите на Конгреса приеха политическата визия на БСП за бъдещето на Европа и предложението за алтернативен бюджет за 2018 г. Стефан Данаилов към БСП: Да спрем войните, те ще ни довършат В хода на дискусията депутатът Румен Гечев посочи, че е направена грешка с въвеждането на плоския данък и тя трябва да бъде поправена. Но не трябва да предлагаме прогресивно облагане, което води до дефицит, тук сме уязвими, призна той. Можем да предложим умерена скала, защото промяната не трябва да бъде стресираща, смята Гечев. По думите му на някои места данъкът стига до 28 процента за богатите. Да преосмислим отново скалата, призова Гечев. Когато има 1,5 млрд. лева дефицит, или за две години опоскваме фискалния резерв, или взимаме заеми, посочи той. По думите му това трябва да се обясни на хората. Конгресът възложи на депутатите от левицата да предизвикат дебат в парламента относно подготовката на България за членство Еврозоната. Друго предложение е ПГ да инициира изслушване на министър-председателя и на външния министър относно подготовката на срещата на върха Европейски съюз-Западни Балкани през май 2018 г. и да настоява за приемане на Софийска декларация относно европейската перспектива на страните от Западните Балкани по време на форума. Критиците в БСП не атакували лидера, а посоката на партията По време на дебатите думата взе и Атанас Мерджанов, който отбеляза, че е един от деветимата, нахокани в политическия доклад на Нинова. Лично аз съм един от критиците на Нинова и нямам намерение да спра, защото съм убеден, че моята критика е по принципни въпроси, каза той. Ако действително проблемът на БСП в настоящия момент са тези деветима души, дайте да го решим по най-лесния начин, стига партията да продължи да върви напред, да обновява обществото и да свали ГЕРБ от власт, заяви той. Не се чувстваме обидени, че не сме депутати, каза Мерджанов и добави, че винаги ще работи за БСП. Евродепутатът Георги Пирински посъветва Нинова да не тръгва към следващия организационен пленум в търсене на врага с партиен билет. Той призова да се обърне внимание на гласуването по дневния ред и отбеляза, че гласувалите за включване на точка за промени в устава, не са били 9, а 149. Конгресът на БСП: промяната в устава за избора на лидер не мина В края на конгреса лидерът на БСП Корнелия Нинова отбеляза, че с днешните решения БСП е опровергала всички съмнения, че не е готова със своя алтернатива на управлението на ГЕРБ. Предайте на всички членове и симпатизанти по места, до цялото общество, че не сме разцепили, че не сме разделени, че сме силни, заедно и единни продължаваме по своя път, призова тя делегатите. Критиците в БСП не атакували лидера, а посоката на партията Конгресът на БСП: промяната в устава за избора на лидер не мина", "date": "2017.10.28", "title": "Конгресът на БСП реши: вот на недоверие към кабинета"}
