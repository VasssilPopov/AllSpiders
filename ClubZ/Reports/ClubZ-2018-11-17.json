{"url": "http://clubz.bg/75973-vlakyt_za_evropa_1_trygva_kojto_shte_se_kachva_da_se_kachva", "text": "Европейска армия и бюджет на еврозоната. Това са идеи, публично подкрепени на най-високо равнище от Германия и Франция в последните дни. Меркел пред Европарламента: Солидарност вместо национален егоизъм. И европейска армия Защо са важни за България? Защото са сигнал, че ядрото на по-дълбоката Европа се оформя, макар и като относително далечна визия, докато нашата страна продължава да остава в по-плитката и периферна част на ЕС. Нито европейската армия, нито бюджетът на еврозоната ще се случат утре. Първата (ако ще бъде истинска армия, а не експедиционен корпус) изисква промяна на договора на ЕС. Вторият е замислен от началото на следващия многогодишен бюджет на ЕС през 2021 г. Макрон: Европа има нужда от обща армия - да я пази от Русия и дори от САЩ Подробности за германо-френския компромис по този въпрос ще научим след заседанието на Еврогрупата идния вторник (20 ноември). Но речите на френския президент Еманюел Макрон на 11 ноември в Париж и на германската канцлерка Ангела Меркел в Европейския парламент в Страсбург на 13 ноември показват ясна политическа воля двете водещи сили в ЕС да вървят в начертаната посока. Дори не всички в ЕС да са съгласни да я следват, желаещите имат опции да го направят. Германия и Франция се споразумяха за бюджет на еврозоната На тяхно разположение са инструментите на междуправителствените споразумения (от такова е започнал днешният Шенген) както и клаузи в Лисабонския договор, които позволяват коалиции на желаещите (засилено сътрудничество и постоянно структурирано сътрудничество в областта на отбраната). С други думи, германо-френският влак тръгва към по-дълбока Европа. Който ще се качва, да се качва. За скептиците – Меркел има намерение да остане на поста си до 2021 година, Макрон е в началото на мандата си, който свършва година по-късно от този на германската канцлерка. Евентуалните приемници на Меркел, няма да сменят курса, който е залегнал програмата на християндемократите. Докато София повтаря остарялата мантра, че е против ЕС “на две скорости”, никой вече в сърцето на Европа не я слуша. Първата европейска скорост се оформя необратимо и става все по-бърза, с тенденция за още по-голямо ускорение след “Брекзит” и след европейските избори догодина. Лъжат се тези, които очакват, че евентуално силно представяне на евроскептиците би спряло процеса. Тъкмо наопаки, ако Марин Льо Пен, Матео Салвини, Виктор Орбан, Ярослав Качински и сие се опитат да блокират ЕС, да го върнат в ранната му фаза на единствено общ пазар и митнически съюз, това само би мотивирало другите да го преосноват в нов формат – ЕС първа класа, която не иска да се движи със скоростта на най-бавните. При това ще отсъства най-голямата спирачка на интеграцията – Обединеното кралство. За по-дълбоката интеграция са най-богатите и най-силните европейски страни. Наивни са очакванията, че по-бедните и по-малките могат да ги спрат. Да, Германия и Франция могат “счупят” ЕС, както казва Бойко Борисов. Ще го счупят, без да им мигне окото, защото в счупеното парче ще останем ние, с гайдите. Здравото и хубавото ще си остане тяхно и може пак да се наложи да кандидатстваме за него.   Макрон: Европа има нужда от обща армия - да я пази от Русия и дори от САЩ Германия и Франция се споразумяха за бюджет на еврозоната", "date": "2018.11.17", "title": "Влакът за Европа - 1 тръгва. Който ще се качва, да се качва"}
{"url": "http://clubz.bg/75974-fashagi_koito_zasega_ne_ubivat_i_ne_sa_otvorili_konclageri", "text": "България се управлява от авторитарен режим. Инвеститорите видяха, че си \"имат работа с някакви фашаги, които засега не убиват и не са отворили концлагери, и избягаха\". Това заяви политологът Евгений Дайнов пред \"Фокус\". Той напомни, че инвестициите са паднали почти двойно. Според него \"живеем поне в две Българии\". Според него властта ще се опита да пречупи протеста. И допълни:", "date": "2018.11.17", "title": "\"Фашаги, които засега не убиват и не са отворили концлагери\""}
{"url": "http://clubz.bg/75980-kpkonpi_s_isk_sreshtu_trajcho_trajkov_toj_ne_znae", "text": "Трайчо Трайков публикува във Фейсбук информация, относно делото, което Комисията за противодействие на корупцията и отнемане на незаконно придобито имущество (КПКОНПИ) образува срещу него за отнемане на 2.4 млн. лв. Трайков заяви, че комисията разполага с доказателства за произхода на неговото имущество. До момента обаче нито Трайков, нито адвоката му не били уведомени за иска. Ето какво написа Трайков:    ", "date": "2018.11.17", "title": "КПКОНПИ с иск срещу Трайчо Трайков. Той не знае"}
{"url": "http://clubz.bg/75976-idvat_snqg_i_dyjd", "text": "Жълти кодове за сняг и дъжд са обявени в 20 области на страната за 18 ноември, сочи справка на сайта на НИМХ. Жълт код за сняг е в сила за 10 области – Видин, Монтана, Враца, Плевен, Ловеч, Габрово, София област, София – град. Перник, Кюстендил. В по-голямата част от тези области ще има валежи от сняг и ще се образува снежна покривка с дебелина до около 10 см. Код от същата предупредителна степен, но за дъжд е в сила за 6 области – Бургас, Ямбол, Сливен, Стара Загора, Хасково и Кърджали. В тези райони на страната ще има значителни валежи от дъжд, като количествата ще са между 20-30 л/кв.м. Жълта е степента на опасност за валежи от дъжд и сняг и в Благоевград, Пазарджик, Пловдив и Смолян. В тези области ще има значителни валежи от дъжд, а в планините - от сняг. Очакваните количества на валежа са между 15 - 25 л/кв.м", "date": "2018.11.17", "title": "Идват сняг и дъжд"}
{"url": "http://clubz.bg/75922-vyrvi_socialisticheska_revolyuciq_da_prochetem_malko_ot_karl_marks", "text": "В България в момента върви социалистическа революция. Широките народни маси отказват да работят за мижави заплати и протестират срещу високите цени. А правителството и бизнесът отказват да направят каквото и да е по въпроса. Върви социалистическа революция. Тиха, но този път истинска За да вникнем в случващото се, би било добре да прочетем какво пише за социалистическата революция Карл Маркс. Именно той е човекът, който пръв описва това явление. което в Западна Европа е започнало по негово време, а именно през XIX в. Няколко бележки.   четенето на Маркс не означава привързаност към Евразия. Напротив. Западът спечели Студената война и заради това, защото до голяма степен реализира идеите на Маркс в своите общества. Докато Изтокът чрез СССР и социалистическия лагер реализира само и единствено въжделенията на руските царе за огромна империя. Нещо повече - хубаво би било и на Запад отново да препрочетат Маркс. Току-виж разбрали защо на главата им се стовариха Тръмп, един куп популисти, Брекзит и т.н.  четенето на Маркс не те прави симпатизант на БСП. На \"Позитано\" 20 пролетарии почти няма. Там е пълно с буржоазия, при това най-реакционната. Буржоазията на \"Позитано\" 20 не е станала такава заради инциативността, предприемчивостта и трудолюбието си, а поради това, че успя да трансформира политическата си власт в икономическа. Това обаче е и един от най-големите й проблеми. Защото червената ни буржоазия и нейните издънки, част от които в момента пребивават в ГЕРБ, имат самочувствието на богоизбрани и почти нямат връзка с реалността. За нея социализмът е само и единствено начин да се лъже целокупното население и да се придобива политическа власт, която да обслужва икономическата. Номерът обаче все по-трудно минава.  случилото се през 1944 г. у нас няма как да бъде наречена социалистическа революция. Най-малкото защото тогава е преобладавало селското население. Докато сега българското общество е предимно градско и в него преобладават хора на наемния труд, по-високо или по-ниско платени пролетарии.  Маркс е бил бохем и бунтар, имал е проблеми с властта и едва ли би се съгласил с това, което представляваше СССР или България преди 1989 г. Освен това никой не може да отрече неговия принос в световната хуманитаристика, а именно - въвеждането на понятието класа.  - колкото повече се чете, толкова по-добре. Включително ако става дума за философски идеи, към които си резервиран. И независимо, че  Бойко Борисов и неговите съратници в ГЕРБ вероятно са на друго мнение по въпроса за четенето. Ето какво казва Маркс в \"Буржоа и пролетарии\", първата глава от \"Манифест на комунистическата партия\", която представлява синтезиран вид на неговата философия. И още: В нашия случай е по-удачно да говорим за работодатели и работници. Още повече, че нашите работодатели не са с буржоазен произход. В голямата си част те са служебно назначени капиталисти от бившата БКП и ДС.  Може да звучи изненадващо, но Маркс има доста ласкави изказвания за буржоазията. И още: Същевременно обаче изтъква, че буржоазията сама създава предпоставките за собствените си проблеми. Ето какво коментира Маркс за пролетариата. Приликите с българската действителност едва ли са случайни. Ето как според Маркс започва и се развива социалистическата революция: В следващия цитат Маркс като че ли е предрекъл ролята на социалните мрежи в социалистическата революция. Особено в България тази роля е огромна, в много случаи всъщност социалистическата ни революция бушува единствено в интернет. Изнендаващо или не Маркс има негативно отношение към лумпенпролетариата. А в България през последните 30 години се създаваше предимно лупменпролетариат. Този процес се засили особено много покрай поведението на Бойко Борисов в стил \"вие сте прости и аз съм прост\". За отглеждането на лумпенпролетариата голяма роля изиграха и медиите, свързвани с Делян Пеевски и подпомагани от правителствата на ГЕРБ. Голяма част от тяхната дейност е да задоволяват и поощряват най-низките емоции на най-ниските слоеве на населението. Затова Борисов няма защо да се чуди, че българският лумпенпролетариат се продава лесно за реакционни машинации, включително и срещу него самия. Маркс го е написал много отдавна. Преди няколко месеца Клуб Z публикува почти цялата глава \"Буржоа и пролетарий\". Безсърдечно плащане в брой, свобода на търговията, бездушна експлоатация Тази публикация бе повод навършването от 200 години от рождението на Маркс. Кой да предположи, че съвсем скоро ще се наложи да го четем, за да анализираме настоящата българска действителност? Безсърдечно плащане в брой, свобода на търговията, бездушна експлоатация", "date": "2018.11.17", "title": "Върви социалистическа революция. Да прочетем малко от Карл Маркс"}
{"url": "http://clubz.bg/75977-volen_siderov_diskretno_predlagam_i_karakachanov_da_podade_ostavka", "text": "Лидерът на \"Атака\" Волен Сидеров призова и лидерът на ВМРО Красимир Каракачанов да подаде оставка като вицепремиер. Вчера това направи лидерът на НФСБ Валери Симеонов. Ето какво написа Сидеров:    ", "date": "2018.11.17", "title": "Волен Сидеров: Дискретно предлагам и Каракачанов да подаде оставка"}
{"url": "http://clubz.bg/75968-protest_sreshtu_poskypvane_na_gorivata_blokira_franciq", "text": "Хиляди Французи днес блокират пътища и населени места в протест срещу данък върху въглеродните емсии, който повишава цената на горивата. Властите очакват блокади на 1 500 места, съобщи вътрешният министър Кристоф Кастанер. По-късно днес Франс прес, пак цитирайки Кастанер, съобщи, че акциите са били над 2 000 и в тях са участвали общо над 124 000 души.  Има една убита жена и 47 ранени. Фаталният инцидент е станал в Савоя (югоизточна Франция), когато шофьорка на лека кола е блъснала 50-годишна участничка в протестите. Водачката е задържана. Тя изпаднала в паника и неволно блъснала жертвата, когато протестиращи започнали да удрят по стъклата на колата, в която возела болното си дете към поликлиника.  Протестиращите наричат движението си \"жълтите жилетки\" (gilets jaunes) по името на сигналните жилетки, които всеки водач трябва да има в автомобила си за извънредни ситуации.  , където петиция на 32-годишната Присила Людоски е събрала 850 000 подписа. Според \"Журнал дю диманш\" акцията може да прерасне в по-широко движение срещу данъците, които тежат на покупателната способност. Министър-председателят Едуар Филип каза, че гражданите имат право да протестират, но да блокират страната е незаконно. Необявените и неразрешените от властите демонстрации се наказват със затвор до шест месеца и глоба до 7 500 евро. Блокирането на пътища отворени за движение може да донесе наказание до две години лишаване от свобода и глоба до 4 500 евро. Закриването на номер на автомобил се наказва с глоба от 135 до 750 евро.", "date": "2018.11.17", "title": "Протест срещу поскъпване на горивата блокира Франция"}
{"url": "http://clubz.bg/75970-fitch_kreditniqt_rejting_na_bylgariq_e_sys_stabilna_perspektiva", "text": "Международната рейтингова агенция Fitch потвърди дългосрочния и краткосрочния кредитен рейтинг на България ‘BBB’ в чуждестранна и местна валута със стабилна перспектива. Това съобщиха от финансовото миинстерство. Краткосрочният рейтинг в чуждестранна и местна валута също се запазва - ‘F2’. Оценката на рейтинга е подкрепена от стабилните външни и публични финанси, както и надеждната политическата рамка за поетапно присъединяване към еврозоната. Ограниченията пред рейтинга са по-ниските нива на доходите, в сравнение със средното равнище за страните с рейтинг ‘BBB’ и демографските предизвикателства, които биха могли да ограничат растежа и да утежнят на държавните финанси в дългосрочен период. Безработицата през октомври е най-ниска за последните 10 години.  Агенцията очаква икономическият растеж през 2018 г. да остане близък до отчетения през миналата година, на ниво от 3,7 %, преди да се забави през 2019 г. до 3,5 % и 3 % през 2020 година. Вътрешното търсене ще бъде подкрепено от политиката на увеличение на заплатите в бюджетния сектор и минималната работна заплата, както и от очакваното ускорение в усвояването на средства по европейските фондове. Агенцията ревизира прогнозата си за ускоряване на средногодишната инфлация до 3 % през 2019 г., при 2,8 % през 2018 година. Паричната политика оперира в условията на стабилен режим на валутен борд към еврото, констатират от рейтинговата агенция. Нетните чуждестранни активи на България се очаква да достигнат до 33 % от БВП, а коефициентът на външната ликвидност ще достигне 343 % през 2018 г., по оценки на Fitch, които са високи в сравнение с медианата на държавите с рейтинг ‘BBB’, съответно от 5,3 % и 143,7 % и ще останат ключови предимства пред рейтинга през прогнозния период. В областта на публичните финанси България също изпреварва страните от сравнителния анализ. Fitch очаква положителното бюджетно салдо да се запази, като в края на 2018 г. ще бъде в размер на 0,5 % от БВП, при очакван дефицит средно в размер на 2,4 % за останалите страни от ‘BBB’ групата. Държавният дълг също остава далеч по-нисък от средния за страните със същия рейтинг, както и спрямо повечето държави членки на ЕС. През прогнозния период Агенцията очаква публичният дълг да продължи да намалява, като през 2020 г. ще падне до 19,5 % от БВП. Експертите отчитат също по-добрата външна финансова позиция на България спрямо по-голямата част от страните в същата рейтинг-група. Посочват се също така подобрената конкурентоспособност и излишъка по текущата сметка. Факторите, които заедно или поотделно биха довели до повишаване на рейтинга са: по-висок потенциален растеж на БВП в средносрочен период; ускореното сближаване до нивата на доходите в страните с по-висок рейтинг; напредък в процеса на присъединяване към еврозоната. Основните фактори, които заедно или поотделно биха довели до понижаване на рейтинга са: възобновяване на външните дисбаланси и/или влошаване на конкурентоспособността; фискални дефицити, които биха повишили държавната задлъжнялост; реализиране на рисковете за бюджетния баланс, свързани с материализиране на условните задължения на държавните предприятия.", "date": "2018.11.17", "title": "Fitch: Кредитният рейтинг на България е със стабилна перспектива"}
{"url": "http://clubz.bg/75962-valeri_simeonov_se_vryshta_v_parlamenta_shte_posochi_naslednika_si", "text": "Валери Симеонов се връща в парламента, ще изчакаме той да предложи вицепремиер. Това каза вицепремиерът и министър на отбраната Красимир Каракачанов пред Нова ТВ. Той уточни, че премиерът Бойко Борисов не е настоявал за неговата оставка. Той изрично заяви, че има опити от страна на БСП и ДПС да саботират работата на парламента. И допълни:", "date": "2018.11.17", "title": "Валери Симеонов се връща в парламента, ще посочи наследника си"}
{"url": "http://clubz.bg/75967-volene_izvinqvaj_beshe_prav", "text": "Оставката на Валери Симеонов не е съгласувана с мен. Това каза лидерът на \"Атака\" и председател на парламентарната група на \"Обединени патироти\" Волен Сидеров. Той посочи, че оставката е закъсняла и на фона на едно натрупано възмущение от заинатяване. Според него в ГЕРБ са проявили непоследователност за оставката на Симеонов. А дали управленската коалиция зависело от целите, които си поставя. И продължи: Той призна, че не знае докъде може да стигне недоволството и какво трябва да направи правителството, за да го компенсира. Според него не е заъдлжително да има вицепремиер на мястото на Симеонов.  ", "date": "2018.11.17", "title": "\"Волене, извинявай, беше прав\""}
{"url": "http://clubz.bg/75969-korneliq_ninova_golqmata_pobeda_e_sybudenata_grajdanska_energiq", "text": "Голямата победа на майките на деца с увреждания не е оставката на Валери Симеонов, а събудената гражданска енергия. Това заяви лидерът на БСП Корнелия Нинова. Според нея преди две години това не е било възможно, но сега чувството за справедливост е надделяло над страха и апатията. Според Нинова обаче една оставка няма как да промени нещата, защото протестите не са за една или друга личност, а за политики, които управляващите не искат да променят. Според нея оставката на Симеонов е неискрена, защото самият той е заявил, че я подава, за да не тежи на правителството, а не защото е осъзнал вината си.", "date": "2018.11.17", "title": "Корнелия Нинова: Голямата победа е събудената гражданска енергия"}
{"url": "http://clubz.bg/75978-protestyt_prodyljava_s_malko_hora_no_redovno", "text": "Недоволството от цената на бензина и цената на живота провокира протести в цялата страна, съобщи бТВ. В   протестиращите не блокираха магистрала \"Люлин\". Недоволството им се изрази в автошествие по улиците на града. В социалните мрежи и регионални медии има информация, че има раздор сред неформалните лидери на протеста. Перничани дадоха заявка, че подготвят голяма демонстрация в столицата пред Министерски съвет. Освен в Перник, демонстрации, а на места и блокади, имаше в Лом, Козлодуй, Варна, Шумен, Добрич, Русе и Смолян. В   протестът блокира движението на основната входно-изходна артерия, в последствие и на международния път Е79. Автошествие по улиците имаше в   и  . Недоволни блокираха  бензиностанция, като зареждаха колите си и плащаха със стотинки. В    шествието премина през центъра на града. На международния път за Румъния се събраха жители на  ,   и  . Въпреки че кметът на   забрани автошествие по препоръка на пътното управление и предложи протестът да е пред Родопския драматичен театър, близо 100 коли направиха протестна колона, подкрепени от граждани. Във    стотина души се събраха пред Общината, затрудниха движението на близкото кръстовище и проведоха шествие до катедралата.  В   граждани вървяха пеша до кръговото кръстовище пред полицията, следвани от автомобили и затвориха района със скандиирания за оставка.", "date": "2018.11.17", "title": "Протестът продължава. С малко хора, но редовно"}
{"url": "http://clubz.bg/75972-srivyt_na_kriptovalutite_udari_i_videokartite_dali", "text": "За последното денонощие един от ключовите производители на компютърни видеокарти - Nvidia - загуби 18% от акциите си. Повод за това е докладът на компанията за приходите ѝ от второто тримесечие на годината. Той показва приходи от 3,18 млрд. долара, с 21% повече от същия период на 2017 г. Защо тогава обаче компанията губи на борсата? Made in Bulgaria: вече си крадем \"фермите\" за криптовалута Причината е в т.нар. крипто-махмурлук. Популярността на криптовалутите, която избухна в последните 2 години, доведе до сериозен ръст както в стойността, така и в очакванията към производителите на видеокарти. Доскоро компаниите за видеокарти правеха големите си приходи от най-скъпите чипове, нужни за мощни машини, на които да се играят компютърни игри. Хакерска атака свали биткойна до 6650 долара В последно време обаче друга ключова употреба се появи на хоризонта - \"копаенето\" на криптовалути. Множество ентусиасти по света си поръчваха по 5, 10, 20, дори 100 видеокарти от средния клас и ги впрягаха в генерирането на биткоин, етериум или друга популярна криптовалута. С времето обаче това копаене стана тежко за видеокартите, произведени с друга цел. Продажбите спаднаха и Nvidia например се оказаха с твърде много бройки от модела Pascal. По-сериозните \"копачи\" пък започнаха да поръчват специални машини, произведени точно за \"копаене\" и далеч по-ефективни. А сривът на биткоин след първоначалното главоломно покачване също не подейства добре. Според някои анализатори това може да е валидно оправдание за реакцията на борсата в момента, но не и в дългосрочен план. От една страна са крипто-валутите, но от друга е цялостния свръхоптимизъм на акционерите и борсовите играчи към технологичните компании. Акциите на Nvidia спаднаха от 226 на под 200 долара за една, но дългосрочните наблюдатели на пазара твърдят, че практически и това е твърде високо. Не помага и фактът, че компанията обяви нова видеокарта, която всички нейни фенове очакват и затова не бързат да купуват нещо от досегашния им каталог. Така че голям процент от загубата им може да е изцяло временен проблем. Проблемите на Nvidia може да изглеждат като проблеми само на специалистите в сферата на видеообработката или на тийнейджърите, които искат да играят \"най-яките\" компютърни игри. Но видеокарти са нужни във всеки компютър и техните цени пряко влияят на целия пазар. Хакерска атака свали биткойна до 6650 долара", "date": "2018.11.17", "title": "Сривът на криптовалутите удари и видеокартите. Дали?"}
{"url": "http://clubz.bg/75975-risuvash_vyrhu_syvetskata_armiq_otivash_v_aresta", "text": "22-годишен столичанин е задържан за 72 часа, тъй като е бил засечен от камери да пръска със спрей по Паметника на Съветската армия. Това се съобщава на странидата на СДВР във фейсбук. Ето какво пише в съобщението:     Преди време от отговор на вътрешния министър Младен Маринов в рамките на парламентарния контрол стана ясно, че паметника ще бъде строго охраняван денонщно с патрули и камери. МВР охранява Паметника на Съветската армия денонощно. С патрул и камери", "date": "2018.11.17", "title": "Рисуваш върху Съветската армия? Отиваш в ареста"}
{"url": "http://clubz.bg/75971-stiv_banyn_shte_raboti_za_viktor_orban", "text": "Стив Банън, бившият политически стратег на президента на САЩ Доналд Тръмп, планира да работи с унгарския премиер Виктор Орбан по време на предизборната кампания за Европейски парламент догодина, информира Ройтерс, цитирана от БТА. Той направи това изявление в интервю за радио-телевизия Ер Те Ел. Банън, архитектът на изборната победа на Тръмп от 2016 г. основа движение, чиято цел е да бъдат избрани десни националисти и популисти на европейските избори през май догодина. \n\tБанън, който имаше публична лекция в Будапеща през май, каза, че вече няколко пъти е посещавал унгарската столица и се е срещал с Орбан и негови сътрудници, като срещите не са били публично оповестявани. Говорител на унгарското правителство не можа да потвърди тази информация. Орбан приветства идеята на групата на Банън, наречена \"Движението\", като каза, че е време някой от САЩ да дойде в Европа, за да разпространи консервативно мислене вместо либерални ценности. Откакто пое властта през 2010 г., Обран използва парламентарното си мнозинство, за да оказва натиск върху съдилищата, медиите и неправителствените организации в нарушение, според опонентите му, на европейските разпоредби. Европейският парламент през септември гласува Унгария да бъде санкционирана за пренебрегване на европейските разпоредби, свързани с демокрацията, граждански права и корупция, което бе безпрецедентна стъпка.", "date": "2018.11.17", "title": "Стив Банън ще работи за Виктор Орбан"}
{"url": "http://clubz.bg/75960-mej_ocelqva_s_uiski_bob_i_veren_syprug", "text": "Какво е направила Тереза Мей след драматичното петчасово заседание на кабинета си миналата седмица, когато той беше на ръба на разпада заради несъгласия с проектоспоразумението с ЕС за \"Брекзит\"? Каквото прави почти всеки българин в такива случаи: сипала си. По-точно, сипал й съпругът й, железният Филип. Торите събраха достатъчно подписи за вот да сменят Мей Двама старши и двама младши министри изоставиха Мей миналия четвъртък, след като тя представи на правителството си проекта на сделката с ЕС. Сред тях беше вторият за периода на преговорите министър за \"Брекзит\" Доминик Рааб. Вчера Мей го смени със Стивън Баркли. А предшественикът на Рааб, Дейвид Дейвис прогнозира, че британският парламент  ще отхвърли постигнатото в мъчителни преговори споразумение. На всичко отгоре бунтари в парламентарната група на Мей успяха да предизвикат вот за нейната смяна, насрочен за идния вторник. Успеят ли, цялата досегашна \"къща от карти\" на \"подредения Брекзит\" рухва и Британия и Европа се отправят към хаотичен развод с трудно предвидими последствия. Мей виси на косъм, сделката за \"Брекзит\" също Как крехките рамене на британската министър-председателка носят товара на оставките, интригите, непочтените нападки? С подкрепата на верния й Филип, казва тя в интервю за таблоида \"Дейли мейл\" тази сутрин.  Него го боляло повече от самата Мей от дълбоките душевни рани, които й нанасяли депутатите. Долната камара на британския парламент, Камарата на общините, е сцена на безмилостни дебати. Филип налял на своята Тереза голяма чаша уиски, когато тя се върнала изтощена в 11 часа вечерта от заседанието, с което миналата седмица започнаха може би най-трудните и решителни дни на премиерството й. А за вечеря и предложил фасул с препечени филийки.  Мей разказва, че тя отворила консервата, а той направил ястието и после измил чиниите. Пред изданието премиерката призна, че проектът на договор за Брекзит не е перфектен, но допълни, че тя заслужава похвали, защото е сложила край на свободното движение между Великобритания и останалата част от ЕС. Мей каза, че е доста подразнена от това, че малцина са я похвалили, че се е захванала с основната причина, поради която милиони гласуваха за прекратяване на връзките с Брюксел, а именно контролирането на имиграцията посредством прекратяване на свободното движение. В него тя изтъква и други свои постижения, които ще произтекат от Брекзит - край на плащането на големи суми на ЕС и край на юрисдикцията на Европейския съд, излизане от общата селскостопанска политика, от общата политика за риболов, от митническия съюз, от единния пазар и придобиване на независима търговия.  На въпрос дали ЕС може да наложи вето на излизането на Великобритания от митническия съюз, Мей е категорична, че \"ние ще имаме бъдещи отношения, при които ние няма да сме в митническия съюз\". Мей виси на косъм, сделката за \"Брекзит\" също", "date": "2018.11.17", "title": "Мей оцелява с уиски, боб и верен съпруг"}
{"url": "http://clubz.bg/75935-sedeseto_koga_shte_svali_teq_mutri", "text": "Сега сериозно:  Напълно съм отдаден на идеята за единно явяване на демократичната опозиция дясно-център заедно на избори. Дори смятам - и това не е тайна - че бъдещето ни е в обща формация, а не в коалиции. Имам много приятели в СДС. Има и много хора в СДС, които - без да са ми приятели - не могат да отрекат, че съм посветил сериозни усилия за успеха им на местни избори, в трудни моменти, без да искам нещо насреща. На всичкото отгоре, в цялата страна, и особено в средните и малки градове, всеки втори срещнат ме пита \"Как е Седесето?\", без дори да си дава сметка, че не само не съм бил лидер, но дори не съм членувал в тази партия. Та, към всички приятели и съмишленици: Посланието \"Искаме СДС и ДСБ да са заедно, ама ДСБ да разтури Демократична България\" е глупаво, опасно и разделящо. То е повторение на грешки от миналото (каквито сигурно и аз съм правил), с много опасни последици в бъдеще. \"Демократична България\" е коалиция, която отговаря на очакванията на много български граждани. Нейното създаване има само един съществен недостатък - че е закъсняло. Електоратът на ДБ е в голяма степен единен, трудно делим. Бъдещето - вярвам - е в консолидация, а не разпад. Знам, и сред нас има гласове, които само чакат повод, за да посочат с пръст, че \"СДС не става\". Те също са глупави и опасни, и те повтарят стари грешки. Разлики винаги ще намерим. Но стотиците хиляди в цялата страна, които питат кога \"Седесето\" ще \"свали тея мутри\" - те не търсят разликите. Те не се интересуват и от \"Енепето\". Искат свободна и силна България в свободна и силна Европа. И само обединени демократи могат да гарантират този път.  И все не успяваме...    ", "date": "2018.11.17", "title": "\"Седесето кога ще свали тея мутри\""}
{"url": "http://clubz.bg/75959-ne_e_vyzmojno_da_ne_stane_po_dobre", "text": "Свободата е да мога да продължавам да върша това, което обичам. Имам много примери, които мога да дам. Но си давам сметка, че една от големите ми свободи е, когато съм на сцената, признавам си го. Защото там по изключително чист и наситен начин усещам, че героят ми, съединен с моето аз, по начертан от драматурга и режисьора път, върви към нещо, за което си заслужава да умреш. Това е свободата – тази точка, която гониш и докато извървиш трябва да увлечеш и хората около теб – публиката. Още по-готино е, когато го правиш и с колеги на сцената и след представление, когато пушим зад сцената да си кажем: „Абе, какво става“. И се събират няколко енергии като полет на гълъби. Един да хвръкне и всички тръгват с него, като някакъв полъх в душата ти. Много често ние сами сме си виновни, че сме несвободни. Хванали сме за шлифера някого или нещо, което все ни спира. Несвободата са всички неща, които те спират. Като започнеш от най-битовите. Аз съм свободен актьор и избирам своите роли, но това не значи, че ако избера една роля, няма да правя нищо друго цяла година. Изведнъж така се натрупват, денят започва с репетиция от 10 до 14 часа, след това пътувам няколко часа за представление, играя вечерта, прибирам се у дома, а на другия ден съм на снимки. Претрупаността на ангажиментите и умората, понякога те притискат просто да избуташ едно представление. Това е като маратон – тичаш и ако паднеш си дотука... Другите продължават. Никога не съм се чувствал така, дали заради професията или образованието, което имам. Никого нямаш право да обвиняваш за това докъде си стигнал и на какво ниво си. Разбира се, че ми е е мъчно, на фона на Европа и света, толкова ни няма. Вижте Европейската филмова академия, която раздава най-престижните европейски награди в киното. Нашият представител за филм тази година в конкурса е „Ага“. В един момент осъзнаваш, че никога, никога, никога дори в номинациите не могат влязат, а имахме добри филми през годините. Защото нямаме лоби, защото си никой. Нашата пуста нация е талантлива, обаче като че ли нещо ни липсва да имаме европейски и световен мащаб. Не мога да разбера какво е. „Не може да се откине“, както се казва. Вероятно и аз като един българин с ниско самочувствие си казвам: „Ех, защо не можем“. Сигурно нямаме достатъчно увереност и сила. Селски е и манталитетът ни сами да се дърпаме назад. Но колкото бавно и полека, колкото повече живеем в Европа, независимо, че винаги сме били в нея, трябва ни време да престанем да говорим така, виждам, че нещатата ще се случат. Аз не съм глупак да виждам, че нещата тук са чудни, но вярвам, че ще бъде по-добре за нашите деца. Да стъпят и да бъдат без този комплекс на изгубено поколение. Най-малкото, че губим енергия да мислим за онова, което е било. Трябва да се помни, за да не се допускат грешки, да не се живее наивно, и затова вярвам, че не е възможно да не стане по-добре. ----", "date": "2018.11.17", "title": "\"Не е възможно да не стане по-добре\""}
{"url": "http://clubz.bg/75963-smqna_na_politicheskata_sgan_kraj_na_genocida_majoritarni_izbori", "text": "Смяна на \"цялата тази политическа сган\", спиране на \"политическия геноцид над населението\", мажоритарни избори. Така могат да бъдат обобщени исканията на протестиращите от последните дни. Те бяха изложени пред бТВ от част от техните организатори. Протестите продължават в следващите дни. Недоволството, тръгнало от високите цени на горивата, вече е насочено към ниския стандарт на живот, лошото качество на здравеопазването, корупцията, липсата на отчетност от страна на политиците. Утре от 15 ч. в центъра на София ще има \"Народен сбор\". Той посочи, че лидерите на сегашните протести са били по улиците и по време на февруарските протести от преди 5 г., в резултат на които бе свалено първото правителство на Бойко Борисов. Георгиев и Методи Бъчваров, който е друг от организаторите заявиха, че зад тях не стои партия. На сбора ще бъдат избрани лидери. Президентът Румен Радев също ще бъде поканен \"да каже дали той застава до народа\". Според Бъчваров оставката на Валери Симеонов е поредната \"замазка на Стената на плача в България\" и начин за укротяване на протестите. Двамата заявиха, че не са анархисти, не желаят безредици и целите им с другите демонстранти в страната са общи. Организаторът на протеста в Благоевград Александър Стамболийски обаче заяви,че се разграничава от \"Нардния сбор\" и готви друго събитие за понеделник.  Той се обяви за мажоритарни избори. Протести ще има и в Северозападна България. Утре може да бъде блокиран проходът \"Петрохан\".", "date": "2018.11.17", "title": "Смяна на политическата сган, край на геноцида, мажоритарни избори"}
{"url": "http://clubz.bg/75313-majstor_miro_stana_mejunaroden_kulinaren_sydiq", "text": "Легендарният Майстор Миро вече е международен съдия по кулинария - сръбска скара и сладкарство. Това разкри самият сърбин, след като е получил признанието в родината си от председателя на браншовия съюз на работещите в кетъринг, хотелиерската и туристическата индустрия Зоран Мирашевич. Мирослав Стефанович, както е истинското име на майстор Миро, получава признанието заради популяризиране на сръбската кухня и лесковачката скара в няколко страни на Европа - Швейцария, Словения и най-вече България. Кулинарните турнири в Сърбия са любимо събитие, а почти на всеки от тях оценяването на майсторлъците е издигнато в култ. Миро вече журира в Скопие и Ниш, а след това му предстои да замине за Азербайджан. Само като видите снимките на съдиите.... Например от Скариадата в Лесковац, част от чието създаване е самият Майстор Миро, а Мирашевич е в журито. На горната снимка е Зоран Мирашевич (вторият отляво), един от главните майстори на скарата. Те пък произвеждат ето такива \"картини\". Майстор Миро пре(по)дава тайните си на български готвачи Както Клуб Z вече писа, легендарният властелин на ущипците Майстор Миро прекарва  , след като в София бизнеса му пое приоритетно синът му Мичо. Миро обаче има амбициозен план - да направи в България курсове за млади готвачи и ресторантьори. Майстор Стефанович може да даде името си на специалитети, направени по уникална рецепта, или продукти. За целта той предостави личния си телефон: +381647001077. Миро обича да казва, че България е втората му родина и е нахранил тук толкова хора от 7 до 107 години, че има само приятели.", "date": "2018.11.17", "title": "Майстор Миро стана межународен кулинарен съдия"}
{"url": "http://clubz.bg/75937-orban_podkrepq_gruevski_v_ushtyrb_na_bylgarskite_interesi", "text": "Това, че Орбан е най-активен защитник на бившия македонски премиер Груевски е обяснимо преди всичко с общия им политически афинитет към Русия на Путин и желанието на Орбан като руски лобист да подпомогне осуетяването на македонското членство в НАТО. Крайно време е да се прекрати оценяването на Орбан като европейски политик само през призмата на неговото несъгласие с политиката на Брюксел по миграцията. Това несъгласие не само вдигна високо рейтинга му, но и успешно прикри други, далеч не толкова привлекателни специфики на неговата позиция като премиер на Унгария. През последното десетилетие Виктор Орбан установи режим на \"мек\" авторитаризъм в Будапеща и идеологизира максимално позициите на унгарската държава в посока десен радикализъм - до публичното му признание и категорично заявена цел да промени политическия режим в Унгария към \"нелиберална демокрация\". Орбан не крие, че негови примери в тази посока са Владимир Путин и Реджеб Ердоган. В последно време зачестяват сериозните информации и анализи, че Унгария се превръща все повече в плацдарм на руските стратегически интереси и на мероприятията на специалните служби на Москва. Именно от тази позиция Орбан категорично осъди смяната на управлението в Скопие и съдебното дирене срещу бившия премиер Груевски. Днес на практика Орбан предоставя убежище на Груевски - за да не влезе последния в затвора за това, че се самозабрави начело на изпълнителната власт и купи за своите скромни нужди на премиер \"Мерцедес\" на умерената цена 650 000 евро (шестотин и педесет хиляди евро). (Един македонски колега казва - да беше само \"Мерцедесът\", с мед да го нахраниш... \"Мерцедесът\" е дребна работа, разбира се, но очевидно безобразие, лесно доказуемо в съда.) Разбира се, участвайки в общия руски план за осуетяване на европейската и атлантическа интеграция на Македония и в подкрепата за антибългарския бивш премиер Груевски (също политическо лице в услуга на Москва и Белград), Орбан практически открито заявява позиция в пряк ущърб на българските национални интереси. Бих отишъл и стъпка напред - с подкрепата си за режима на Груевски и на руските подмолни действия срещу интеграцията на Македония в западния съюз Орбан демонстрира открито неприятелска позиция спрямо България. Струва си българското правителство да отрази тази позиция и да я коментира. Още повече, че партиите на Орбан и на Борисов са сестрински партии в ЕНП. Хубава \"сестра\", няма що...    ", "date": "2018.11.17", "title": "Орбан подкрепя Груевски. В ущърб на българските интереси"}
{"url": "http://clubz.bg/75966-turski_potok_se_pobylgarqva", "text": "Москва ще бъде готова да започне продължаването на газопровода \"Турски поток\" на европейска територия едва след като получи твърди гаранции от ЕС, че проектът няма да последва съдбата на \"Южен поток\", заяви руският външен министър Сергей Лавров, цитиран от РИА Новости. \"Южен поток\" вече става само за име на кръчма За другата Нова година - газ по \"Турски поток\" Ципрас агитира \"Турски поток\" да мине през Гърция Компанията \"Газпром\" обмисля вариантите за продължаване на \"Турски поток\" през България и Сърбия или през Гърция и Италия. Същевременно Москва има предвид печалните уроци от \"Южен поток\" и не би искала ситуацията да се повтори, подчерта той. Русия реши да пренасочи трасето на тогавашния проект \"Южен поток\" от България към Турция в края на 2014 година, защото не поиска да изпълни изискванията на европейското законодателство за енергийния пазар и конкуренцията. То предполага доставката да бъде отделена от транзита на газ, като инфраструктурата има отделен оператор, всички доставчици да имат равен достъп до тръбата и използването й да бъде наблюдавано от независим регулатор. Освен това Европейската комисия откри нередности при възлагането на поръчките за изпълнение на бългапрския участък от \"Южен поток\". Тогавашният й председател Жозе Барозу поиска от правителството на Пламен Орешарски или да спре проекта, или да изложи страната на потенциални санкции от страна на Брюксел. За другата Нова година - газ по \"Турски поток\" Ципрас агитира \"Турски поток\" да мине през Гърция", "date": "2018.11.17", "title": "\"Турски поток\" се побългарява?"}
{"url": "http://clubz.bg/75964-holandiq_prekrati_pobedna_seriq_na_franciq", "text": "Холандия би Франция с 2:0 в най-интересния съботен мач от Лигата на нациите. Така \"лалелата\" съхраниха шансове дори за първото място в група 1 на дивизия А, стига да не загубят като гости на Германия в понеделник в последната среща. \"Оранжевите\" имат 6 точки, а \"петлите\" са със 7, но головата разлика на Холандия е по-добра. \"Маншафтът\" е извън играта с 1 т. На стадион \"Йохан Кройф\" домакините прекъснаха серия на Франция от 15 мача без поражение. Световните шампиони загубиха за последно през март от Колумбия в контрола. Оттогава нямаха поражение - и на Мондиала в Русия. Жоржиньо Вайналдум откри резултата в 44-ата минута, а в 90-ата Мемфис Депай удвои от дузпа. Холандците доминираха изцяло и можеха да решат мача много по-рано, но направиха пропуски, а и Юго Лорис имаше ден. Интересни двубои се изиграха и в дивизия В. В гр. 1 Словакия разби Украйна с 4:1, а в гр. 4 Дания си тръгна победно от Уелс - 2:1, и си гарантира първото място и участие в по-горната дивизия догодина. Луд късмет спаси Кипър срещу България, шансът за първото място остава Снощи България направи 1:1 като гост на Кипър, а Словения и Норвегия завършиха при същия резултат, така всичко ще се реши в поденелник.", "date": "2018.11.17", "title": "Холандия прекрати победна серия на Франция"}
{"url": "http://clubz.bg/75961-cvetanov_ako_nastoqvahme_za_ostavka_pravitelstvoto_shteshe_da_se_schupi", "text": "Ако партия ГЕРБ беше настоявала за оставката на Валери Симеонов щеше да се счупи правителството и цялостната конструкция. Това каза пред бТВ зам.-шефът на ГЕРБ и лидер на парламентарната група на партията Цветан Цветанов. Той поясни, че оттеглянето на вицепремиера е след съгласуване с неговата парламентарна група и коалиционните му партньори в малката коалиция. И допълни: Попитан дали премиерът е тежал като \"воденичен камък\" на управлението той отговори: ГЕРБ ще продължи да работи със Симеонов, защото е лидер на НФСБ, която е част от \"Обединени патриоти\" Дали НФСБ ще издигне нов вицепремиер щяло да бъде решено от \"Обединени патриоти\".", "date": "2018.11.17", "title": "Цветанов: Ако настоявахме за оставка, правителството щеше да се счупи"}
{"url": "http://clubz.bg/75901-kogato_porno_zvezdi_stanaha_uspeli_bylgari", "text": "Напоследък фейсбук е залят от снимки на \"свръхуспели българи\", за които обаче в България не се говори. Те са учени от НАСА, кардиохирурзи, неврохирурзи, които са измислили свой метод за операци, химици, физици. Те са на крачка от Нобелова награда, почти космонавти... В кампанията се споделят снимки на \"достойни българи\", за които уж няма да чуете от медиите - сърдечният хирург Иван Николаев от Трън, доброволката от приюта за кучета Мила Келифарева, медицинската сестра Куна Карагьозова, завърналата се в България проф. Сашка Ганева от Сливница, напуснала НАСА, за да се върне да помага на Родината, доц. д-р Иван Синев, който отказал работа в ЦЕРН, за да работи в БАН за 20 000 пъти по-малко пари.  Снимките на тези супер герои изглеждат доста интересни - някои от дамите например са с внушителни силиконови обиколки, които щедро демонстрират. А и за хора с да кажем широка обща култура те изглеждат някак познати. Като две капки вода са с някои от световните порно звезди. Така д-р Иван Николаев, родом от Трън, всъщност е един от кралете на порното - Рон Джереми, а проф. Сашка Ганева от Сливница, работила за НАСА и завърнала се, за да се труди в БАН, е порноактрисата Саша Грей. И т.н. Което не пречи фотографиите, съпроводени с обяснителен текст за научните им постижения, да пробуждат патриотични чувства, да се споделят и да събират лайкове във фейсбук. Например въпреки че от визитката на \"д-р Синев\" се усмихва популярният порноактьор Джони Син, снимката е споделена над 20 000 пъти във фейсбук Снимките са пуснати от шегаджии, за да иронизират \"слепия патриотизъм\". Само че иронията често остава неразбрана. Още един детайл \"проф. Сашка Ганева\", т. е. Саша Грей през 2015 г. за известно време циркулираше из социалните мрежи с още едно име - този път Саша Серова, медицинска сестра. Снимка на Грей беше използвана в хибридната война между Русия и Украйна.  Порно звезда се оказа \"убита\" в хибридната война", "date": "2018.11.17", "title": "Когато порно звезди станаха \"успели българи\""}
{"url": "http://clubz.bg/75932-bivshiqt_premier_marin_rajkov_veche_ne_e_poslanik_no_sega_nakyde", "text": "Бившият служебен министър-председател и министър на външните работи, който в последствие стана българският посланик в Рим – Марин Райков, се е прибрал в България преди около месец. Райков бе заменен от Тодор Стоянов като посланик в Италия. Стоянов бе заместник-министър на външните работи, между 2012 г. и 2016 г., бил е посланик в Португалия, а преди това е работил в посолството в Рим и в генералното консулство в Милано. Мандатът на Райков изтече, като слухове сега го пращат в Лондон. За момента обаче няма официално направено предложение до президента от Министерския съвет за ново назначение на бившия премиер. В същото време се очакваше да бъде предложен с последната \"партида\" назначения. През октомври кабинетът реши да изпрати освен Стоянов в Италия,  Елена Шекерлетова - в Германия, Йордан Първанов - в Чехия, Меглена Плугчиева - в Черна Гора и Любомир Тодоров - в Кипър.  Президент и кабинет се разбраха за 10 посланически назначения Райков е дипломат от кариерата и бивш министър-председател, макар и служебен  . Докато бе начело на „Дондуков“ 1 Райков съвместяваше и поста на министър на външните работи и като такъв в края на служебното правителство предложи на оглавявания от него Министерски съвет да го изпрати на мандат в Италия. А президентът издаде указ за това. Самият Райков не пожела да коментира слуховете за мандат във Великобритания. Сега там е Константин Димитров, чийто мандат изтече, но бе удължен. Очаква се Димитров да се върне в министерството като заместник-министър.", "date": "2018.11.17", "title": "Бившият премиер Марин Райков вече не е посланик. Но сега накъде? "}
{"url": "http://clubz.bg/75953-iran_e_pred_novo_izpitanie", "text": "Новите санкции срещу Техеран поставят началото на нов епизод от сагата на  конфронтацията между САЩ и Иран, продължаваща вече четири десетилетия. Тя започна непосредствено след революцията на аятоласите и прие формата на остро политическо, дипломатическо и икономическо противоборство между Техеран и Вашингтон, което обаче никога досега не прерасна във военен конфликт. Според много наблюдатели, новият ѝ етап може да се окаже най-опасен, а изходът от него ще определи мястото на Иран в регионалната разстановка на силите. Санкциите със сигурност ще имат дълбоко отражение и ще нанесат големи щети на икономиката на Иран, въпреки че страната вече придоби опита да ги заобикаля.  От години Техеран е пряко замесен в конфликтите в региона, като реализира амбициозна програма за промяна на традиционното съотношение на силите и регионалните роли в свой интерес. Показателни в това отношение са разменените писма между президента на САЩ Доналд Тръмп и иранския върховен водач аятолах Али Хаменей през последните месеци. Тръмп заяви, че неговата цел е „да бъде принуден режимът да направи ясен избор – да се откаже от деструктивното си поведение или да тръгне по пътя на икономическата катастрофа“. Той добави: Изявления на представители на неговата администрация акцентират върху това, че целта не е смяна на режима в Иран, а извършване на промяна в поведението му. При това се внушава, че Вашингтон все още държи отворена вратата за евентуални преговори, ако Техеран реши сериозно да преосмисли поведението и целите си.   Искането на Тръмп обаче има малко шансове да се реализира. Евентуален отказ от ядрената мечта, която някои ястреби сред аятоласите считат за застрахователна полица на режима срещу американските заплахи, би бил синоним на капитулация на „иранската революция“. Промяната в поведението на тази държава, би означавало армията и революционните гвардейци да ограничат функциите си със защитата на границите на Иран, а не както бе досега – пряко да се намесват в страните от региона, предизвиквайки въоръжени конфликти, дестабилизизация и заплахи за ракетни удари. Тези искания биха означавали завръщане към нормалното поведение, докато понастоящем петролните постъпления на Иран, както и неговите милиции, се използват за преначертаване на контурите на региона в съответствие с интересите на аятоласите, включващи установяване на контрол върху политиката на една или друга близкоизточна държава. Според експертите, които следят еволюцията на режима, отказът от „износ на революция“ би означавал края на целия „проект“. Така иранският режим се оказва разкъсан между амбициите си от една страна и влошаващата се икономическа ситуация в страната от друга.   Тръмп счита ядреното споразумение с Иран за „катастрофа“ – документ, който предоставя свидетелство за добро поведение на режима, без да го задължава да промени поведението си. Според Вашингтон, това споразумение е позволило на Техеран да използва увеличените си приходи и дипломатическия си пробив за ускорено развитие на програмата си за балистични ракети и за дестабилизирането на региона с целта „смяна на режимите“, както и на идентичността на техните общества. Новите американски санкции идват в период, когато проблемите пред иранската икономика не са тайна за никого. Изминалите месеци дадоха ясни доказателства за това: иранският риал бе обезценен, инфлацията расте, както и безработицата. Всичко това се изля в народно недоволство и демонстрации из цялата страна; организирани бяха стачки на шофьорите на товарни автомобили и на учителите. Опасенията на обикновените иранци, че случващото предвещава ново затягане на коланите и свиване на потреблението, постоянно се засилват.   Пред Техеран няма много алтернативи. Едната е да стимулира по-широка и по-категорична подкрепа от страна на Европейския съюз. Нищо обаче не подсказва, че Европа е в състояние да изиграе решаваща роля. Финансовият инструмент, който се обсъжда в този контекст, ще бъде въведен след години и то с ограничен ефект. Големите европейски компании залагат на сигурно, когато стане дума да изберат между иранските инвестиции и големия пазар на Америка. Освен това, европейските икономики не са в най-добрата си форма в условията на \"Брекзит\", засилване на центробежните тенденции и отказа на Ангела Меркел от пореден мандат, предвещаващ политическа буря в Германия. Иран залага на времето и може би на надеждата някак си да преживее мандата на Тръмп. Друг благоприятен фактор за Техеран, е че в Европа се засилва влиянието на онези, които считат, че санкциите удрят по хората, а не по режимите, както и че първата им жертва ще бъдат реформаторските сили в Ислямската република. По такъв начин, предупреждават критиците, подновяването на американските санкции ще бъде представено от иранската пропаганда като бойкот на страната, а не на режима. Тръмп може би си въобразява, че подобно на прецедента със Северна Корея, болезнените санкции ще убедят Иран да се върне на масата на преговорите, като този път ще се заангажират сериозно да променят политиките си. Трябва да изчакаме, за да видим дали Иран ще се ограничи с опити за преодоляване ефекта на санкциите в самата страна, или ще задейства своите лостове на влияние в една или друга съседна държава. Във всеки случай, започва нов етап на конфронтацията. Остава да видим дали иранските ответни действия ще включват преки заплахи, застрашаване на американското военно присъствие в региона или на сигурността на проливите в Залива. За иранската икономика настъпват буреносни дни, а в сезона на политическите мусони е по-добре хора и държави да затегнат предпазните колани. ", "date": "2018.11.17", "title": "Иран е пред ново изпитание"}
{"url": "http://clubz.bg/75957-rusiq_se_nujdae_ot_moshtna_proevropejska_centristka_partiq", "text": "Историята на възникването и формирането на дясноцентристките партии в Европа, и по-специално на Християндемократическия съюз (ХДС) в Германия, може да се окаже доста полезна за постпутинова Русия.  През трийсетте години на миналия век населението на Германия е систематично облъчвано от мощна антидемократична пропаганда, възхваляваща насилието, авторитаризма, милитаризма, шовинизма и ксенофобията. Когато в средата на 1940-те години хитлеристкият режим е унищожен, възниква въпросът как да бъдат спечелени гражданите за идеите на федерализма и демокрацията. И то така, че да участват в избори и да имат доверие в политиците, без същевременно да чувстват нужда да гласуват за десните реваншисти и все по-популярните просъветски леви партии? Удачен компромис за следвоенна Германия става християндемокрацията. Възникналата през 1940-те години политическа доктрина обединява в себе си непреходността на демокрацията, правата и достойнството на човека, умереност в преобразованията, а също така привързаност към християнските ценности, здрав патриотизъм и разумен консерватизъм. Налага се да припомним, че през четирийсетте години на миналия век религията е играела много по-различна роля в Германия, отколкото днес. Религиозният компонент в новата доктрина от една страна обещава съхранението на обичайния начин на живот на консервативно настроената част от електората. От друга страна помага на преживелите войната и поражението на нацистка Германия хора да открият себе си в новата координатна система и да възприемат новите ценности в приемлива за тях форма. Не бива да игнорираме и силното влияние на външните фактори: начело на следвоенните центристки партии в Европа стоят убедени антифашисти, а на първо време САЩ, Великобритания и Франция много внимателно наблюдават тяхната дейност. През 1990-те години в Русия също се опитаха да създадат центристка партия, на която да се опират президентът и правителството, деклариращи привързаност към европейските ценности и ненакърнимостта на гражданските права и свободи. От цялата работа не излезе нищо свястно. През 1997 година блокът \"Наш дом Русия\" успя да събере малко повече от 10 процента от гласовете. Затова и спорът за блокиране на инициативите на опозицията в парламента се решаваше за сметка на широк тактически съюз с всички, които бяха готови да помогнат на властта в замяна на някакви отстъпки от нейна страна. И това нямаше нищо общо с някакви ценности или принципи. Още повече, че лидерите на \"Наш дом Русия\" така и не можаха да предложат на обществото някакви приемливи консолидиращи идеи. Именно във верността към принципите, а не към лидерите, е и основната разлика между европейските центристки партии и мъртвородения руски центризъм от 1990-те години. Руските либерали, които вече много години съществуват без политическо представителство, искат да видят бъдеща Русия като страна, където либералната партия побеждава на избори и управлява. Тези надежди обаче са наивни. Партията на руските либерали едва ли някога може да победи на избори и да стане управляваща единствено заради либералната идея. Дори в една Германия либералите не са вземали повече от 15 процента от гласовете на парламентарни избори. Как тогава да очакваме някакъв техен триумф в Русия? Затова за бъдеща демократична Русия е много важно създаването на мощна проевропейска центристка партия, която ще трябва да решава изключително трудна задача - да обедини и поведе след себе си по нов път голяма част от дезориентираните от путинизма руснаци. Но ще ѝ се наложи да направи това в нездрава среда: плачевна икономика и криза на държавността. За съжаление в Русия не може да бъде създадена масова християндемократическа партия по редица причини. Затова и задачата за създаване на проевропейска дясноцентристка партия в Русия е много по-сложна, отколкото ни се струва. Отделна тема е бъркотията с термините и специфичното звучене на понятията \"консерватизъм\" и \"патриотизъм\" в условията на съвременна Русия. Може и да не се харесва някому, но без известна доза популизъм тези проблеми не могат да бъдат решени. Ако здравите сили в обществото не успеят да привлекат широки кръгове от избиратели със своите лозунги, това ще свършат реваншистите и безпринципните популисти от всички политически спектри и битката за европейското бъдеще на страната ще бъде загубена още на първите свободни избори. Прието е Алексей Навални да бъде упрекван за това, че в отделни случаи не казва това, което очакват да чуят от него привържениците на ортодоксалния либерализъм в Русия. Възможно е част от тези претенции към него да отпаднат, когато и най-безкомпромисните му критици разберат, че той не иска да бъде лидер на един либерален електорат, който е съзнателно ограничен и затова неспособен да формира мнозинство в който и да е свободно избран парламент. Навални се опитва да създаде основата на бъдеща дясноцентристка, или само центристка партия, която стои безусловно на европейски, федералистични и демократични позиции, но по второстепенни и тактически въпроси може да използва по-широк спектър от лозунги, в това число и консервативни и патриотични. Такъв подход може да породи недоволство сред догматиците. Но нали става дума за завръщането на Русия на пътя към демокрацията. Затова не е задължително всички сегашни критици на режима да станат членове на една, обща за всички, партия. Партии трябва да има много. Но основните ценности трябва да бъдат едни и същи. И тези ценности трябва да бъдат пазени от една мощна центристка партия, или от коалиция от центристки сили. *", "date": "2018.11.17", "title": "Русия се нуждае от мощна проевропейска центристка партия"}
{"url": "http://clubz.bg/75955-qsni_sa_polufinalistite_v_london", "text": "Новак Джокович - Кевин Андерсън и Роджър Федерер - Александър Зверев са полуфиналните двойки на финалния за годината турнир на ATP в Лондон.  Двубоят между швейцареца и германеца ще започне не преди 16 часа българско време, а другата среща е от около 22 ч. Зверев си осигури сблъсък с Маестрото след успех над Джон Иснър (САЩ) - 7:6(5), 6:3 в група \"Густаво Куертен\". След това - в мач без значение, Новак Джокович би Марин Чилич със 7:6(7), 6:2. Така сърбинът влиза в топ 4 без загубен сет. Тенис светът се надява на финал Джокович - Федерер, който ще е чудесен финал на сезона. Дори при титла в зала \"О2 арена\" Маестрото не може да измести Ноле от първото място.", "date": "2018.11.17", "title": "Ясни са полуфиналистите в Лондон"}
{"url": "http://clubz.bg/75956-us_razuznavaneto_princ_salman_e_naredil_ubijstvoto_na_kashogi", "text": "Представители на американското разузнаване са заключили, че саудитският престолонаследник принц Мохамед бин Салман е наредил убийството на журналиста Джамал Кашоги, заяви неназован американски официален представител, цитиран от Асошиейтед прес. \n\tИзточникът е запознат с оценката на разузнавателните служби. \n\tЗа такова заключение пръв съобщи вестник \"Вашингтон пост\". \n\tПо-рано през седмицата правителството на Тръмп наложи санкции на физически лица за предполагаемата им роля в убийството, но заключението на представителите на разузнаването подпомага усилията в Конгреса на САЩ за по-суров американски отговор, отбелязва Асошиейтед прес. Кашоги - упоен и разчленен, саудитски прокурор иска 5 смъртни присъди  Коментаторът на вестник \"Вашингтон пост\", който беше критичен към саудитското кралско семейство, беше убит миналия месец в саудитското консулство в Истанбул. \n\tСпоред турските и саудитските власти той е бил убит от отряд от кралството, който се намирал вътре в консулството, и това станало, след като той отишъл там, за да получи брачни документи.  \n\t\"Вашингтон пост\" съобщи, като се позова на анонимни източници, и че американските разузнавателни служби са проверили телефонно обаждане между брата на принца Халид бин Салман и Кашоги. Според вестника братът на принца, който е действащият посланик на Саудитска Арабия в САЩ, казал на Кашоги, че ще бъде в безопасност, ако отиде в консулството в Истанбул, за да получи брачните документи. \n\tИзданието посочва, че не е ясно дали посланикът е знаел, че Кашоги ще бъде убит. Но то пише, че посланикът се обадил по указания на престолонаследника и разговорът бил прехванат от американското разузнаване. Случаят \"Кашоги\": \"Кажи на шефа, че работата е свършена\", казал бодигард по телефона  Говорителка на саудитското посолство във Вашингтон заяви, че това твърдение не е вярно. \n\tВ изявление до Асошиейтед прес тя посочва, че посланикът се е срещал лично с Кашоги само веднъж, в края на септември 2017 г. След това те общували с есемеси, добави говорителката. Последното съобщение от посланика до Кашоги по думите й било от 26 октомври 2017 г. \n\tТя заяви, че посланикът не е обсъждал нищо с Кашоги, \"свързано с ходене в Турция\". \"Посланик принц Халид бин Салман никога не е разговарял по телефона с него\", каза говорителката. Говорителката добави, че саудитската прокуратура нееднократно е проверявала телефонните разпечатки, но от това не излязло нищо, пише БТА. \n\tСамият посланик написа в Туитър: Случаят \"Кашоги\": \"Кажи на шефа, че работата е свършена\", казал бодигард по телефона ", "date": "2018.11.17", "title": "US разузнаването: Принц Салман е наредил убийството на Кашоги"}
{"url": "http://clubz.bg/75933-novi_lica_ne_novo_mislene", "text": "По блокадите ми прилича на януари 97-ма, казвам. Но пък по недоволството от повишаване на цени напомня февруари 2013-а, казва колегата, май че и тогава първите протести бяха в югозападна България, Благоевград и Сандански, после се надигнаха всички. А по отвращението не ти ли прилича най-вече на юни 2014-а – питам, – макар че тогава някак всичко протече на жълтите павета в триъгълника на властта. Чудим се. Случва се нещо, което е най-лесно да бъде разгадано, ако се оприличи на нещо вече познато. Наистина прилича на зимните протести през 1997 година, но не и по това, че тогава имаше вариант за бъдещето в лицето на сините. Тогава те бяха качени на вълната на недоволството дори преди да се сетят да я възседнат. Иван Костов застана начело на софийската колона на протестите със синя лента на главата, леко изненадан в първия момент. Само в първия, после неговите хора оглавиха протестите във всички градове и беше ясно кой си отива от властта и кой ще дойде. Сега няма нито такъв резервен вариант, нито идея какво ще последва. По реакцията на увеличените цени на горивата наистина прилича на февруарските метежи, предизвикани от сметките за ток. Само че тогава по улиците и площадите излязоха хора, на които някак от пръв поглед им личеше, че наистина не могат да си платят тока. Сега протестиращите не изглеждат като хора, които не могат да си позволят цената на горивата, нещо повече от поскъпването ги е изкарало на улицата. Отвращението може и да е същото, което напълни столичния площад през юни 2014-а, но сега не става дума за столицата, бунтът назря и избухна по-скоро в страната, в цялата страна. И участниците в него не са хора, които свирят на бял роял или изобразяват „Свободата“ от картината на Дьолакроа, а разгневени хора, които може би са чували Дьолакроа, но пет пари не дават за него.  Една жена от сегашните протестиращи крещи: „Тук сме за всичко! За всичко!“ Тук – означава на магистралата, на затворена магистрала, каквато скоро не бяхме виждали. Когато някой протестира за всичко, това означава, че чашата му е преляла и вече не може да понесе и капка повече от същото. А „същото“ през последната година се изливаше над страната като пороен дъжд. Скандалите започнаха да идват като по рецепта за антибиотик – на 6 часа. Никога след първите демократични години на война между „синьото“ и „червеното“ не сме били свидетели на толкова отявлени вражди между управляващи и опозиция. За нивото да не говорим, то е на равнището на бой между улични бандички, които се замерват с прашки. Нещо по-лошо: никога досега не сме били толкова сигурни, че след като се наиграят на битки, участниците в бандичките се събират да си поделят кой каквото е успял да окраде в махалата. Десет стъклени топчета за вас, двайсет за нас, защото умеем да се бием и мамим по-добре. Мощен принос в изобилието от скандали напоследък дадоха и коалиционните банд…, извинете, партньори на ГЕРБ. Не че Валери Симеонов се е спирал, но дори и той успя да премине на ново ниво, като с едно изречение предизвика отвращение от цинизма на властта у всички. Толкова високомерна социална гнусливост не бяхме виждали. Това патриотично гърне се търкулна и си намери похлупака с продажбата на българско гражданство. Някой да вярва, че Красимир Каракачанов никога нищичко не е назнайвал за това? Има едни хора, на които черните тениски „Системата ни убива“ биха подхождали много. Колкото и странно да ви прозвучи, това са тъкмо хората, срещу които са насочени – хората от самата система. Те не си дават сметка, те самодоволно отричат, те упорито отказват да се извинят, те мъжествено обещават да се хвърлят с релса от мост в морето или да се самозастрелят с пищов на площада. Те дори не подозират, че вече са мъртви за почтените хора, каквито все още у нас има в изобилие сред така наречения електорат. Системата – корумпираната, задвижваната само от личен интерес, скърцащата от претовареност, ръждясалата от липса на каквато и да е хигиена –  убива не само тези, които зависят от нея. Тя убива и тези, от които зависи. Само че те не го подозират. Едните сме убити материално, други ги убива морално. Ето, това е всичкото, което онази жена не може повече да понася и което я е извело на магистралата – за да спре вече непоносимото. Когато системата се бъгва и не работи както се очаква, рестартирай компютъра. Само че ние го рестартирахме много пъти и се оказва, че грешките не само не изчезват, но и се множат и задълбочават. Когато хората протестират за пореден път „За всичко!“, рестартът не е решението – не ни е нужно същото, започващо уж от някакво ново начало. Не са нужни уж някакви нови лица, а ново мислене, ново отношение към проблемите и към хората. Основният въпрос, разбира се, е кой стои зад протестите. Зад мен е само народът, казва инициатор на бунта от Перник. Децата ми, отговарят майките на деца с увреждания. Никой, отговарят през прозореца на автомобил хора от протестна колона на пътя. И вероятно са искрени. В българските протести този, който обикновено застава зад протеста, последни го научават протестиращите. Моят отговор също е искрен: не знам кой стои зад протестите, но от опит знам, че зад всеки протест има някой – ако не преди протеста, то веднага след първите му прояви. Бунтът избухна буквално на другия ден след като президентът Румен Радев прочете вълнуващо есе по случай 29-тата годишнина на 10 ноември. Както казва един много умен приятел, пилот може да чете есета, но само ако, освен пилот, е и Екзюпери. Есето беше хубаво (всички знаем кой го е писал) и ако потърсим под този вол теле, може и да намерим. Защото президентът говори за това колко е важно да са активни гражданите и гражданите на следващия ден блокираха магистралите. Но президентът уби подозрението, че речта му е „Кървавото писмо“, като каза, че сега не е време за оставки, дори би било проява на безотговорност. Почти същото би казал и Бойко Борисов. Дори и да има намерения за овладяването на изпълнителната власт, явно не е сега времето за президента. Другият, който има потенциал за създаване на партия и е в отколешни разправии със „системата“ е телевизионният водещ Слави Трифонов. Той е и единственият засега, който предлага новост в системата, поне в частта за изборите. Слави Трифонов не е човек който ще извади трънчето „референдум, на който два и половина милиони българи поискаха мажоритарна система“ от петата на сегашната система. „Нека ги боли!“, както се пее. Водещият прекалено много задава въпроса кой стои зад протестите и също твърде прекалено се радва на отговора „никой“. Такъв интерес е винаги ориентиращ. Топлата връзка с омбудсмана Мая Манолова също предразполага към някакви разсъждение, че все пак има кой да застане зад протестиращите или по-скоро – пред протестиращите. Но засега всичко зависи от кръчмаря, сметката е в неговите ръце. Какво ще направи Бойко Борисов е основният въпрос и от него зависят всички отговори. В момента, в който пиша това, имаме правителство. Довечера най-вероятно пак ще имаме протести. А какво ще е положението утре – не вярвам, че някой знае отсега.", "date": "2018.11.17", "title": "Нови лица? Не, ново мислене"}
{"url": "http://clubz.bg/75958-hajl_merkel_i_izmennik_na_naroda_posreshtnaha_kanclerkata_v_kemnic", "text": "Хиляди хора излязоха по улиците на Кемниц, за да протестират срещу посещението на германския канцлер Ангела Меркел вчера в града, предаде ДПА. \n\tМного от крайнодесните протестиращи скандираха възгласи срещу Меркел като  \n\tНякои от протестиращите носеха тениски с обидни лозунги, много от които включваха препратки към нацизма като например  \n\tМного от протестиращите принадлежат към група, наричаща себе си  , очевидно иронична препратка към младежката организация по времето на Хитлер Хитлерюгенд.  Говорител на групата сравни политиката на Меркел с диктатура и бившата източногерманска тайна полиция Щази. \n\tПолицията оцени броя на протестиращите на около 2500. Тя заяви, че са извършени 16 нарушения на закона, сред които носене на непозволен нож от демонстрант и притежание на самоделно пиротехническо изделие. Десет души били задържани на централната жп гара за кратко за проверка на личните им карти. \n\tПри посещението си в Кемниц Меркел призова хората да се противопоставят на омразата и да отхвърлят \"лъжите\" за пакта на ООН за миграцията, предаде Ройтерс. Завой: България няма да подкрепи Пакта за миграцията на ООН \"Суверенитетът на страната няма да бъде накърнен по никакъв начин. Ще имаме правото да продължим да творим наши собствени закони\", каза Меркел. Тя заяви това в отговор на въпрос защо Германия подкрепя пакта, а други като Полша и Чехия не, отбелязва БТА.  Крайнодесни създали организация в Кемниц за нападение над чужденци и срещу политици В Кемниц от повече от месец расте напрежение сред хората след убийство, извършено от бежанец. Бяха организирани десетки протести срещу политиката към бежанците на Меркел.   Крайнодесни създали организация в Кемниц за нападение над чужденци и срещу политици", "date": "2018.11.17", "title": "\"Хайл Меркел\" и \"Изменник на народа\" посрещнаха канцлерката в Кемниц"}
