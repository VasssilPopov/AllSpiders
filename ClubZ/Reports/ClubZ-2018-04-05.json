{"url": "http://clubz.bg/66350-advokat_vasilev_cska_sofiq_ne_trqbva_da_plashta_po_kazusa_s_fifpro", "text": "Популярният в спортните среди адвокат Радостин Василев е на мнение, че ЦСКА-София не бива да плаща на седмината играчи, заради които съюзът на професионалните футболисти (FIFpro) поиска УЕФА да не допусне \"червените\" до евротурнирите за стари дългове. Футболен профсъюз иска УЕФА да спре ЦСКА-София за Европа Вчера организацията обяви намерението на официалния си сайт. Според FIFpro борчът е на стойност 1 милион евро. Делата по казусите са загубени от ЦСКА още през 2015 г. във ФИФА или в Арбитражния спортен съд (КАС). Тогава клубът вече беше в процедура по несъстоятелност, което осуети отнемането на точки от актива на \"червените\" във \"В\" група. Делото за фалита не е приключило. Василев предлага да защитава ЦСКА-София безвъзмездно по казуса, независимо че не работи в клуба. Той заяви това във фейсбук, след което потвърди намерението си пред Клуб Z, както и всяка дума, която е написал във въпросния пост. А там могат да се прочетат доста интересни неща. Радостин Василев беше адвокат на ЦСКА по времето на \"Титан\", а при завръщането си на стадион \"Българска армия\" Александър Томов го освободи. Спечели няколко подобни дела точно във ФИФА и КАС. Последното по-известно дело беше на федерацията ни по вдигане на тежести срещу Международната федерация в Лозана.  Глобата на щангистите беше намалена на половина и се избегна едногодишна дисквалификация от състезания. Василев беше в щаба на Любослав Пенев на конгреса на БФС през февруари.", "date": "2018.04.05", "title": "Адвокат Василев: ЦСКА-София не трябва да плаща по казуса с FIFPro"}
{"url": "http://clubz.bg/66347-malko_vegani_v_zashtita_na_mnogo_agynca_snimki", "text": "Активистите на Българския вегански съюз организираха буквално в предпослединя ден преди Великден малочислен протест пред Светия синод. Според тях трябва БПЦ категорично да забрани \" Другото им виждане е, че те трябва да бъдат анатемосани. Активистите бяха не повече от 7-8 души. Обект на закрила бяха и яйцата.   ", "date": "2018.04.05", "title": "Малко вегани в защита на много агънца (СНИМКИ)"}
{"url": "http://clubz.bg/66334-%E5%A5%A7%E5%A8%81%E7%88%BE_ili_oruel_na_kitajski", "text": "Звучи ли ви познато? Нищо чудно - това е почти точен цитат от “1984” на Джордж Оруел. Почти, защото краткия цитат от известната книга е леко “ъпдейтнат” като за 2018-а.  И не, не става въпрос за Фейсбук и тяхната фиксация в личната ви информация. Докато най-тежкото притеснение на западняка е дали Зукърбърг следи предпочитанията му към ангорки или азиатски тийнейджърки, в Китай имат по-сериозни проблеми от далеч по-дистопично естество. “Остри очи” ще бъде далеч по-страшният заместител на телекраните на Оруел. Става дума за проект, който вече е в разработка, и има за цел да свърже в обща мрежа всички публични камери за наблюдение и всички, които са инсталирани в смарт устройствата в дома. И всеки, който има достъп до нея, може да наднича през всяка камера в мрежата. И да слуша през всеки микрофон. Китайската комунистическа партия си е поставила за цел този проект да е завършен по стар комунистически маниер в края на петилетката - тоест до 2020 г. Изискването е да има 100% покритие на всички камери в страната, а системата да е оборудвана с нова технология за разпознаване на лица.  Това не е изтекла информация от китайски дисиденти, а напълно официално съобщение в държавната китайска преса.  Само през декември в Сичуан са инсталирани 40 000 нови камери в над 14 000 населени места. Но публичните са безобидни в сравнение с тези, които всеки носи със себе си. Погледнете телефона си - той по всяка вероятност има минимум две.  772 милиона души в Китай имат достъп до интернет, 699 милиона пък имат смартфони, и двете числа ще растат с десетки милиони всяка година. Сами сметнете колко камери са това, свързани в най-контролираната мрежа на света. Добре де, но за разлика от ангсоца на Оруел, китайският комунизъм все пак се опитва да изглежда прилично поне пред международните си партньори... и за разлика от Океания Поднебесната империя не е в състояние на война с половината свят. Да, ама не - още миналата година правителството обяви първите тестове на новата си система за социален кредит. Раждаш се с 1000 точки и ако спазваш принципите на социализма и правилата на партията, те растат. Ако обаче не се справяте с работата (която често държавата ви е избрала), ако финансите са ви в бъркотия или сте глобени за неправилно пресичане, рейтингът пада.  Образцовите граждани с висок социален кредит ще имат достъп до по-добри училища, застраховки, социални придобивки, и по-добри професионални позиции... Представете си го така - пуска местната община конкурс за трима експерти и добавя в края на обявата - “мининум 1500 кредита”! Китай изгражда система, на която Оруел силно би завидял Ако обаче разказваш вицове за другаря Дзинпин, общуваш с хора с нисък рейтинг, споделяш в социалните мрежи главата на вожда Мао, лепната върху дебел котарак... рейтингът ти пада. В момента със системата се експериментира в отделни градове, но целта е тя също да бъде пълноценно приложена в следващите години.  И тя е напълно прозрачна - ето един прекрасен цитат от официалния документ на проекта: Може би най-страшната концепция в “1984” обаче не са технологичните методи за следене или социалното оценяване на гражданите, а т.нар. наречения от Оруел опростен английски - “новговор”. Ето още един цитат от романа, този път без “ъпдейт”. Такъв просто не е нужен: Китай прави това от почти 70 години. Чували ли сте за опростения китайски? През 1949 г. Китайската комунистическа партия започва своята първа голяма реформа на китайската писменост, като опростява солидно количество от популярните хандзъ - китайските йероглифи. Основният довод на комунистите е, че китайската писменост е станала твърде комплексна и затруднява ограмотяването на населението. В действителност грамотността оттогава насам се е покачила. Но в Тайван, например, където все още се пише на традиционен мандарин, тя е по-висока от континентален Китай. Китайските лингвисти от десетилетия водят спорове дали в опростяването има политически елемент. Според някои от тях - предимно живеещите извън Китай, естествено - партията систематично преоформя езика така, че да отговаря на идеите за китайския социализъм. Дали са прави или не е въпрос за по-тежки специалисти, но е факт, че ККП готви нова реформа на езика в близките години.  Обаче... Китай не е Океания и \"1984\" не е забранена там (\"Фермата на животните\" обаче е). Китайските комунисти още през 80-те разбират, че този подход няма да свърши работа. Падането на СССР е още един солиден довод срещу класическата идея за комунизъм. Затова и днес Поднебесната империя води тази специална политика, комбинираща като с магия комунизъм и капитализъм, която позволява средната класа, тази, която би могла да промени нещо, да съществува в една успешна имитация на демократична държава... В общи линии. Затова и Китай не се занимава да лъже гражданите си и съобщава напълно официално за тези програми. А китайците са повече или по-малко доволни - имат пазар, възможности за развитие, повишава се сигурността, борбата с престъпността става по-ефективна. Какво общо има това с нас? Ние не сме китайци. Всеки случай на следене, подслушване, използване на чужди данни води до безкрайни скандали, които пиар специалистите трябва да успокояват със седмици или дори месеци. Но Западът в още по-голяма степен има възможност да приложи абсолютно същия вид наблюдение. Технологията е налице, но ако някой реши да я ползва по този начин, той няма абсолютно никакъв интерес да ни каже. Оруел пасти да яде. ---- Борислав Кръстев иска да направи технологиите разбираеми Борислав Кръстев иска да направи технологиите разбираеми", "date": "2018.04.05", "title": "奧威爾 или Оруел на китайски"}
{"url": "http://clubz.bg/66342-adyt_na_manchestyr_siti_v_livyrpul_video_snimki", "text": "Снощи \"Манчестър Сити\" понесе една от най-тежките си загуби от много време насам - 0:3 от \"Ливърпул\" в първи четвъртфинал на Шампионската лига. За този мач ще се говори поне до следващия идната седмица. Това е \"Анфийлд\". И това е ново крушение за \"Манчестър Сити\" Преди погрома на терена \"небесносините\" имаха и друго неприятно изживяване - в клубния си автобус на път за стадион \"Анфийлд\". И днес това също е основна тема в цял свят. Както вече ви информирахме возилото бе атакувано с камъни, бутилки, кенове и пиротехнически средства. И остана в Ливърпул след срещата, тъй като има счупени стъкла, а \"Сити\" се прибра с друг автобус. \"Червените\" се извиниха и заявиха, че ще поемат разходите за поправка. Това обаче няма да им спести глоба от УЕФА.  Днес стана ясно, че прокуратурата в Ливърпул започва разследване на случая. Ако бъдат устатновени лицата, хвърляли предмети, те може да отнесат присъди за хулиганство. Излизат интересни подробности. Местните власти са били наясно, че феновете на \"Ливърпул\" ще устроят засада не само пред \"Анфийлд\", а също така из целия град. Това е причината маршрутът на автобуса на гостите да бъде обявен в последния момент (от гледна точка на трафика, тъй като е съпровождан от патрулки). Полицията успява да се разбере със \"Сити\" тимът да тръгне от хотел \"Титаник\" (днес разбираемо вървят черни шеги по медии и социални мрежи) по-рано. И променя маршрута (по сценарий), като \"гражданите\" минават по доста заобиколен път. Въпреки това край \"Анфийлд\" изборът не е голям и за няколко минути возилото е подложено на истинска канонада, а на шофьора се налага да кара в димна завеса заради факлите. Има кордони с полиция, но те няма как да предотвратят хвърлянето на камъни и бутилки. Появиха се интересни видеа. На влизане в съблекалните някои футболисти изглеждат доста уплашени, а треньорът Пеп Гуардиола е бесен. Едно от публикуваните видеа е заснето от неговия мобилен телефон. Сега топката е в полето на манчестърската полиция, тъй като се предполага, че феновете на \"Сити\" ще потърсят отмъщение идния вторник.  ", "date": "2018.04.05", "title": "Адът на \"Манчестър Сити\" в Ливърпул (ВИДЕО, СНИМКИ)"}
{"url": "http://clubz.bg/66344-kopeleto_na_barateon_se_nadqva_da_vidi_kraq_na_%E2%80%9Eigra_na_tronove%E2%80%9C", "text": "Сагата „Игра на тронове“ се приближава все повече до своята развръзка от шест епизода догодина. Откъслечна информация рядко достига до нетърпеливите фенове, но актьорите понякога издават незначителни подробности около продукцията или сюжета. Джо Демпси, който играе ролята на Джендри – незаконен син на убития по време на лов крал Робърт Баратеон, предвещава важна роля на персонажа си. Въпреки присъствието си на снимачната площадка, Демпси уточнява, че не може да гарантира оцеляването на героя си до края на сериала (а и да можеше, едва ли му е позволено да го сподели публично). Демпси, чийто герой също е кандидат за Железния трон, признава, че не е бил сигурен дали ще се завърне в образа на Джендри за финала, въпреки че създателите на сериала Дан Уайз и Дейвид Бениоф обещали. Актьорът се наслади на доста дълга почивка – или изстрада доста дълго изгнание – преди да се върне в седмия сезон, четири години след като го видяхме да гребе неумело навътре в морето. Въпреки отсъствието си, той разбира сценаристите, които  Предвид произхода си, нищо чудно Джендри да се качи на Железния трон – Джордж Мартин обича да изненадва феновете, а и винаги е имал афинитет към подценяваните си персонажи. Една от теориите на феновете е, че копелето на Баратеон всъщност е „починалото“ първо дете на Церсей и Робърт, за което кралицата от Дом Ланистър споменава пред Кейтлин Старк още в първи сезон. Междувременно актрисата Мейси Уилямс (Аря Старк) отрече предположенията, че екипът ще снима няколко различни финални сцени, за да бъдат актьорите и екипите (респективно и публиката) в неведение как ще завърши епосът. Тобайъс Мензис пък, който напоследък е доста зает (в „Коронта“, „Ужас“, „Друговремец“ и може би предстоящия втори сезон на „Нощният управител“), не е сигурен дали героят му Едмур Тъли ще се завърне за последния сезон. Актьорът разкри, че все още не е викан за снимки, но по сериала оставаоще  доста работа. „Игра на тронове“ се завръща на телевизионния екран през 2019-а, да се надяваме още през пролетта. А дотогава ще можем да гледаме Джо Демпси в новия сериал на „Фокс“ „Дълбоката държава“ – от 10 април.", "date": "2018.04.05", "title": "Копелето на Баратеон се надява да види края на „Игра на тронове“"}
{"url": "http://clubz.bg/66300-erdogan_pada_v_ruskiq_kapan", "text": "Знакът е недвусмислен. Докато европейските правителствени ръководители отбягват Турция, все по-често за държавния глава Реджеп Тайип Ердоган руският президент Путин е добре дошъл. Двамата се срещнаха на турското крайбрежие на Средиземно море, за да уточнят началото на строежа на АЕЦ, в който участват и руски фирми, коментира Озан Демирджан* в \"Ханделсблат\". Това е деветата среща между Путин и Ердоган в рамките на 18 месеца. Това го постигат малцина тесни партньори, като Германия и Франция. Двамата авторитарни президенти на Русия и Турция имат не само един и същ стил на управление, но и общи политически интереси. Въпреки това Ердоган е заплашен да попадне в капан, тъй като от този съюз печели предимно Москва. Най-вероятно Турция ще остане с празни ръце. Понастоящем двете страни споделят някои интереси, преди всичко ненавистта си към Запада. На Русия бяха наложени редица преки санкции – заради анексирането на Кримския полуостров, но също и поради атентата срещу бившия руски двоен агент Скрипал и дъщеря му. Западът критикува Турция заради положението с човешките права в страната. Туристи, предприемачи и инвеститори са дотолкова несигурни, че страхът им действа почти като косвени санкции. Продължава да е налице и конфликтен потенциал. Двете страни работят съвместно в Сирия, преследват обаче различни цели. Путин подкрепя Асад, Ердоган иска да го свали от власт. Все още не е ясно как да се реорганизира сирийската държава. Докато Турция иска с всички средства да предотврати в северните части на страната възникването на един вид кюрдска автономия, за Кремъл този въпрос не стои. Ясно е също, че за партньорството си с Русия Турция заплаща по-високата цена, също в Сирия. Така например по официални данни в битките в страната с бушуваща гражданска война са загинали повече турски, отколкото руски войници. И в икономически аспект повече печели Русия – страната, която е постоянно в първата тройка държави, от които Турция внася най-много стоки. А при износа Русия дори не попада в първата десетка. Казано по друг начин - между двете страни липсва търговски баланс, в крайна сметка печели Русия. Това показва и строителството на атомната електроцентрала в Южна Турция. Според различни оценки разходите възлизат между 20 и 25 милиарда долара. Конците дърпа държавният руски концерн “Росатом”. От историческа гледна точка Русия и Турция често са се сближавали, но също толко често са се отчуждавали. Ердоган не бива да допуска да бъде заслепен от краткосрочни и средносрочни геополитически развития. Може Русия да е вентил, чрез който да разтоварва гнева си към Запада. Това обаче не означава, че е възниква стабилна ос срещу Запада, тъй като Путин и Ердоган имат и още нещо общо. И двамата ненавиждат някой да им влияе.  ", "date": "2018.04.05", "title": "Ердоган пада в руския капан"}
{"url": "http://clubz.bg/66341-chetirima_ubiti_sled_ataka_v_universitet_v_turciq", "text": "Четирима са били застреляни, а трима други ранени в турския университет  в северозападната турска провинция Ешкисехир, предаде Анадолската агенция, цитирана от \"Ройтерс\". Убиецът е научен сърудник от университета и е застрелял заместник-декана, лектор, секретарка и служител на педагогическия факултет. Ректорът на университета проф. Хасан Гонен е потвърдил информацията. Извършителят е 37-годишният Волкан Баяр. Той е бил подложен на разследване още преди нападението, тъй като е обвинявал служители на университета, че членуват в религиозното движение на Фетхуллах Гюлен. Според ректора на учебното заведение Баяр най-вероятно е целял да убие декана, който не е бил в офиса си по време на престрелката. ", "date": "2018.04.05", "title": "Четирима убити след атака в университет в Турция"}
{"url": "http://clubz.bg/66332-yuliq_skripal_s_vseki_den_sym_vse_po_dobre", "text": "С всеки ден се чувствам все по-добре. Това заяви Юлия Скрипал, дъщерята на бившия руски шпионин Сергей Скрипал, която заедно с него бе отровена с нервнопаралитично вещество в Солсбъри на 4 март, в изявление, разпространено от британските власти. Това е първото изявление на Юлия скрипал след нападението срещу нея и баща й на 4 март. По-рано руската държавна телевизия \"Россия 1\" излъчи предполагаем телефонен разговор между нея и братовчедка й Виктория. Записът е излъчен в предаването \"60 минути\" по държавната \"Россия 1\" с водещи Евгений Попов и Олга Скабеева.  В същото предаване племенницата на Сергей Скрипал заяви, че възнамерява да замине за Великобритания и да върне Юлия в Русия. Тя каза снощи в ефира на руската телевизия, че е кандидатствала за британска виза, но добави, че не е сигурна дали властите в Обединеното кралство ще й позволят да види братовчедката си и чичо си. Виктория заяви, че поддържа редовен контакт с руския посланик в Лондон Александър Яковенко, както и че той й е помогнал да получи руски задграничен паспорт. Тя допълва, че британските власти не са й дали никакви гаранции, че ако отиде в болницата, ще може да види Юлия, както и че ще зависи от Юлия дали двете ще се срещнат. Племенницата каза това в предаването на телевизионния канал \"Россия 1\" \"60 минути\", в което експерти и депутати окачествиха атаката с нервнопаралитичното вещество като част от сложен британски заговор за очерняне на Русия. Руски учен: Щом Скрипал е жив, не е използван \"Новичок\" Юлия и Сергей Скрипал са в болница след опита за убийството им в Солсбъри миналия месец с невропаралитичния агент \"Новичок\". Великобритания обвинява Москва за атаката на базата на лабораторна експертиза, която потвърждава, че веществото е \"Новичок\", който се произвежда само в Русия. Кремъл отрича обвиненията. Очакват се заключенията на Организацията за забрана на химическите оръжия, която трябва да изкаже становище за произхода на газа. Десетки държави изгониха руски дипломати, за които има данни че са агенти на разузнаването, в знак на солидарност с Обединеното кралство.    ", "date": "2018.04.05", "title": "Юлия Скрипал: С всеки ден съм все по-добре"}
{"url": "http://clubz.bg/66331-dyrjavniqt_dylg_spada_do_182_ot_bvp_prez_2021_g", "text": "Министерството на финансите прогнозира, че в края на 2021 г. държавният дълг ще е спаднал до ниво от 18.2 от прогнозния БВП или 22.7 милиарда лева. Това е записано в   за обществено обсъждане средносрочна прогноза за периода 2019-2021 г. За тази година се очаква държавният дълг да намалее до 23.5 млрд. лева или до 22.3 % от БВП. В бюджетната прогноза за периода 2019-2021 г. целта за салдото по консолидираната фискална програма (бюджетът на държавата заедно с бюджетите на общините - бел.р.) за 2019 и 2020 г. се запазва съответно на дефицит в размер на 0.5% от БВП и на балансирано бюджетно салдо. За 2021 г. е планиран бюджет без дефицит. Агенция \"Фич\" ни хвали за ниския дефицит и ръста на БВП Политиката в областта на данъците се характеризира  , широка данъчна основа и малко на брой данъчни преференции. Приходната част на бюджета в средносрочен план показва тенденция на намаление от 36.9 на сто от БВП за 2019 г. до 36.1 на сто от БВП през 2021 г., което се дължи основно на прогнозните приходи от фондовете на ЕС. Предвижда се общите разходи по КФП в средносрочен план да намалеят от 37.4 на сто от БВП за 2019 г. до 36.1 на сто от БВП през 2021 г. Средносрочната бюджетна прогноза за периода 2019-2021 г. предвижда увеличаване на минималната работна заплата от 510 лв. на 560 лв. от 1 януари 2019 г., на 610 лв. от 1 януари 2020 г. и на 650 лв. от 1 януари 2021 година. Политиката в сферата на образованието предвижда продължаване на стартиралото през 2017 г. увеличение на възнагражденията на педагогическия персонал в системата на средното образование с цел двойното им увеличение до 2021 г. В момента средната брутна заплата за младши учители е 1080 лева. През 2019 г. се предвижда въвеждане на по-справедлив модел за таксуване за ползване на републиканската пътна мрежа - чрез въвеждане на смесена система: електронна винетка за леки автомобили и ТОЛ отчитане за изминато разстояние за тежкотоварните автомобили. Пътищата с тол такси ясни до август   Успоредно с поддържането на пътната инфраструктура, за периода 2019-2021 г. политиката на правителството е насочена към осигуряване на финансов ресурс и за изграждането и доизграждането на големите инфраструктурни обекти: АМ \"Хемус\", АМ \"Калотина\", АМ Русе - Велико Търново, Път E-79 Видин - Ботевград, АМ \"Струма\", Лот 3.2 от Крупник до Кресна. По отношение на отбраната са осигурени средства за поддържане и развитие на националните отбранителни способности и способностите, свързани с колективната отбрана. Спазено е изискването средствата за отбрана да не са по-ниски от размера на одобрения минимум за сектора на отбраната в съответствие с Програмата за развитие на отбранителните способности на въоръжените сили на Република България 2020. Преди ден Съветът по отбрана към военното министерство реши да внесе за разглеждане в МС и приемането им от парламента проектите за инвестиционен разход за \"Придобиване и поддръжка на основна бойна техника за изграждане на батальонни бойни групи от състава на механизирана бригада\" и за \"Придобиване на нов тип боен самолет\". За първите 14 месеца работа на военния министър Красимир Каракачанов единственият контракт за техника бе поредната модернизация на МиГ-овете отново с руска фирма за 80 милиона лева. \"Политиката в отбраната - национална безотговорност и връщане към Русия\" Решено: тръгва втори опит за купуване на изтребители и бойна техника Според съобщението на МО, първият проект ще се реализира за 12 години и прогнозната му стойност е 1.22 милиарда лева, като в сумата не са включени ДДС, мита, данъци и др. От тези средства за придобиването на 150 единици бойна и специална техника са определени 1.02 млрд. лева, а за придобиване на системи и допълнително оборудване - 200 млн. лева. \n\tПроектът за нови бойни самолети предвижда закупуване на 16 броя на два етапа по осем самолета. Първите самолети следва да бъдат доставени до две години от сключване на договора. Според МО, през първия етап, \"финансово осигурен с 1.5 милиарда лева (без ДДС, мита, данъци и други държавни вземания и финансови тежести, налагани от Република България) е предвидено да се придобият не по-малко от 8 броя бойни самолети\". С тези средства се предвижда придобиването на летателните апарати, средствата за наземно обслужване, средствата за обучение, обучението на състава, първоначалната интегрирана логистична поддръжка (за период от 3 години) и въоръжението. Реалните параметри на придобиваните отбранителни продукти по този проект ще станат известни след изпращане на запитванията за предоставяне на предложения до определените държави и получаване на техните отговори, пише в прессъобщението. Макар че още по време на военния министър в предишния кабинет - Николай Ненчев, такива запитвания вече бяха разпратени до САЩ, Италия, Португалия и Швеция. Решено: РСК-МиГ ще ремонтира съветските ни изтребители Пътищата с тол такси ясни до август   \"Политиката в отбраната - национална безотговорност и връщане към Русия\" Решено: тръгва втори опит за купуване на изтребители и бойна техника Решено: РСК-МиГ ще ремонтира съветските ни изтребители", "date": "2018.04.05", "title": "Държавният дълг спада до 18.2% от БВП през 2021 г."}
{"url": "http://clubz.bg/66327-istini_i_lyji_za_velikobritaniq_i_rusiq", "text": "Все повече доказателства изплуват около химическата атака в Солсбъри миналия месец. Британска военна лаборатория излезе със заключението, че само държава може да произведе невропаралитичният агент за военни цели, използван при опита за убийство на бившия руски двоен агент Сергей Скрипал и дъщеря му. Това е категорично доказателство, което води към Москва. Защитниците на Русия обаче са се вкопчили в изказването на Гари Аткенхед, ръководител на военната лаборатория \"Портън Даун\", който заяви: Лидерът на лейбъристите Джеръми Корбин се подигра на външния министър Борис Джонсън за изказването му, че експертизата на \"Портън Даун\" доказва, че веществото е произведено в Русия. Даян Абът, заместник на Корбин, заяви, че \"по-умереният подход\" на лейбъристите към инцидента в Солсбъри е доказал предимствата си. Отхвърлиха искането на Русия за съвместно разследване на \"Скрипал\" Това е меко казано притеснително.  . Лабораторията потвърждава, че се изискват  , както самият Аткенхед каза пред \"Скай Нюз\". Ясно е че това заключение е категорично и просто трябва да бъде оценено. То доказва твърдението на Тереза Мей, че правителството на Владимир Путин е отговорно за първото използване на химическо оръжие на европейска земя след края на Втората световна война. Сред другите доказателства е и фактът, че Русия е използвала химическо оръжие за убиството на други дезертьори и двойни агенти - включително Александър Литвиненко, отровен с радиоактивен полоний в Лондон през 2006 г. Путин би бил особено доволен западните политици да паднат в капана и да си играят на \"От местопрестъплението\" докато игнорират наличните доказателства за вината на Русия. Това е сред причините Кремъл да театралничи на заседанието на Организацията за забрана на химическите оръжия в Хага, призовавайки за заседание на Съвета за сигурност на ООН по случая \"Скрипал\" и искайки съвместно руско-британско разследване. Целта: да отклони вниманието от работата на организацията (която трябва да излезе със заключения за произхода на газа - б.р.). Гражданите трябва да се запитат защо политици като Корбин са склонни да оправдават толкова лесно Путин.  Ето кои държави изгониха дипломати на Русия (ПЪЛЕН СПИСЪК) Финансовите санкции са най-отгоре в списъка. Парламентарна комисия се занимава с възможностите за  , например чрез забрана на продажбата на руски облигации в Лондон. Вътрешната министърка Амбър Руд заяви, че подчинените й може да преразгледат някои от стотиците визи на руснаци, издадени по програма, позволяваща на всеки да заживее в Обединеното кралство, а впоследствие да получии и гражданство, ако инвестира 2 милиона лири в британски държавни облигации. Би било трудно да бъдат прокарани каквито и да е финансови санкции, като се имат предвид печалбите на британските банки, адвокатски кантори, финансови съветници и всички останали, които се издържат от бизнеса с с богати руснаци. Освен това санкциите срещу близки до Путин олигарси изискват международна координация. Сега това е твърде трудно дори на ниво Европейски съюз, където прокремълски правителства като тези в Гърция и Унгария имат право на вето върху външнополитически решения. А \"обърквания\" като това около заключенията на лабораторията Портън Даун дават сериозни аргументи на защитниците на Путин. Тереза Мей спечели важни дипломатически победи като търпеливо представи доказателствата, с които разполага, пред съюзниците си и доколкото бе възможно пред обществото. Първоначално солидарност изразиха Франция, Германия и САЩ. Последва масово експулсиране на предполагаеми руски шпиони от западните страни. Най-добрият начин натискът върху Путин да се продължи, е  Ето кои държави изгониха дипломати на Русия (ПЪЛЕН СПИСЪК)", "date": "2018.04.05", "title": "Истини и лъжи за Великобритания и Русия"}
{"url": "http://clubz.bg/66325-osvobodiha_sina_na_izbqgaliq_pelov", "text": "Синът на избягалия от Централния софийски затвор убиец Владимир Пелов е бил освободен от ареста, съобщава бТВ. Младежът беше  . 20-годишният Владимир Стефанов беше задържан в Ботевград и по-късно преместен в София. Полицията проверяваше съпричастността му към бягството. \"Чистачката не съзнава какво й се случва и бяга по пътя всъщност\" Сутринта в тв интервю и вътрешният министър Валентин Радев се оплака, че момчето не сътрудничи  В полицията има няколко сигнала за издирваните лица. Всичките са проверени и нито един от тях не е довел до следа.", "date": "2018.04.05", "title": "Освободиха сина на избягалия Пелов"}
{"url": "http://clubz.bg/66333-konservator_znachi_da_si_s_gerb_a_liberal_obratnoto", "text": "Конкуренция отляво по-скоро мобилизира ГЕРБ, но конкуренция отдясно ерозира подкрепата за голямата управляваща партия, затова и ГЕРБ се опитва да минимизира опитите за нова консолидация на т.нар. \"градска десница\". Това става чрез опит формацията на Бойко Борисов да култивира своя \"консервативна десница\" в периферията си. Целта е да се Това е един от изводите в редовния политически анализ на социологическия институт \"Иван Хаджийски\". Документът е за процесите, открояващи се в родната и световната политика през март 2018 г.  Според анализа ГЕРБ постигат това разделение вдясно чрез публични изяви на институти, списания, клубове, интернет страници, партийни фигури и от ГЕРБ, и от старата десница, и от патриотите. Според института \"Иван Хаджийски\" друга част от стратегията на управляващата партия е да се внушава, че  Стабилността на социологическите показатели за подкрепа и \"напрегнатата\" международна обстановка помагат за това. В анализа се посочва още, че \"продължаващата концентрация на медии и власт\" насочва към извод, че дори да се явят \"кандидати за алтернатива\" - например Слави Трифонов, те трябва да бъдат одобрени и медийно „пуснати“ от управляващите. Това е една от констатациите в анализа, посветен на \"Обединените патриоти\" - по-малкия партньор във властта. Според института \"Иван Хаджийски\" с проруските си позиции лидерът на \"Атака\" Волен Сидеров печели в своята ниша. Дали водачът на НФСБ Валери Симеонов печели или не от своето поведение е спорно, но е безспорно, че ако доскоро създаваше впечатление по-скоро за тежест на управлението, Симеонов вече изпъква със своеобразното си присъствие. В анализа пише още, че третият лидер в ОП - Красимир Каракачанов, печели от ролята си на балансьор между партньорите си. БСП все по-често заема позиции, доминиращи в обществените нагласи, по най-разнообразни теми. Със заемането на \"популярна\" позиция от БСП успяват да заглушават вътрешнопартийната опозиция, която остава в сянка. Мобилизация в левицата показвали и обиколките на партийното ръководство в страната, и срещите на лидерката Корнелия Нинова в Западните Балкани, смятат от института. Социалистите подемат различни инициативи и това създава впечатление за хиперактивност. Така обаче левицата често засенчва собствените си теми, гласи анализът: За другата опозиционна по дефиниция партия - ДПС, от \"Иван Хаджийски\" смятат, че тя говори за избори, защото не ги иска: Бившият министър от ДПС Мехмед Дикме дори публично обяви, че обединението е много важно да се реализира, но неизбежната му цена ще бъде окончателното слизане на Доган от политическата сцена, припомнят социолозите. Два варианта за т.нар. \"градска десница\" виждат от \"Иван Хаджийски\" на описания политически фон - или постепенно превръщане в присъдружна „консервативна“ периферия на ГЕРБ, или рязка опозиционност в името на политическото самосъхранение. Според анализа втората тенденция е водеща към момента:  Така изглежда обобщението на международната обстановка според социолозите.  В анализа се казва още, че в САЩ политическото надмощие на президента Доналд Тръмп вече създава впечатление за все по-голяма безалтернативност - твърдата подкрепа за американския национален бизнес дава плодове, а „търговските войни“ срещу Китай и Европа на този етап са ефективни. Тръмп попълва администрацията си с хора, които са му \"лично и идейно\" близки, а самият той гради за себе си имидж на политик-бизнесмен, който единствен може да смекчи последиците и да потърси лични договорености с опонентите на официалната държавна линия. Според \"Иван Хаджийски\" гласът на основните сили - САЩ, Турция и Русия, се чува, докато този на Европа все още не е единен, въпреки \"доброто развитие в Германия и Франция\". От изострените отношения Турция-САЩ пък печеливш може да се окаже Гърция - позицията й става все по-важна за Вашингтон и затова спорът за името на Македония (а и други гръцки искания) имат и по-големи шансове за уреждане в полза на гръцката позиция.", "date": "2018.04.05", "title": "\"Консерватор\" значи да си с ГЕРБ, а \"либерал\" - обратното"}
{"url": "http://clubz.bg/66319-shte_byde_li_bojkotirana_sreshtata_na_vyrha_es_zapadni_balkani", "text": "Ще бъде ли бойкотирана срещата на върха ЕС-Западни Балкани, която трябва да се състои на 17 май в София и се счита за пик на българското председателство на Съвета на ЕС?  Този въпрос си задават световните медии, след като Испания и Сърбия дадоха заявка, че може и да не участват във формата. Причината е участието на Косово, с която те не желаят да седнат на една маса. Косово не е призната като държава още от членките на ЕС Румъния, Гърция, Кипър и Словакия. Затова и в международните медии се появиха спекулации, че обмислят да последват примера на испанския премиер Мариано Рахой, като бойкотират срещата на върха. Всъщност до момента само Рахой е заявил категорична позиция. Мотивите му са, че участието му може да е сигнал към сепаратистите в Каталуня да оправдаят разделянето на Испания. Сръбският премиер Ана Бърнабич пък заяви, че Белград ще изчака да види как ще се развият събитията и тогава ще вземе решение. Борисов: Магистралите ще направят Балканите най-привлекателни на света Външният министър Екатерина Захариева коментира днес, че  .  Срещата е предвидена в два панела - 28-те държави-членки на Съюза и 28+6, т.е. ЕС плюс Албания, Босна и Херцеговина, Сърбия, Черна гора, Македония и Косово. Неин домакин е премиерът Бойко Борисов, но формалният такъв е председателят на Европейския съвет Доналд Туск и поканите за срещата идват от негово име. Той ще представлява ЕС заедно с председателя на Европейската комисия Жан-Клод Юнкер. Върховният представител на Съюза по въпросите на външните работи и политиката на сигурност Федерика Могерини и членът на Комисията, отговарящ за европейската политика за съседство и преговорите за разширяване, Йоханес Хан, също се очаква да присъстват. ЕБВР изсипва милиони в проекти за Балканите Дипломатически източници коментираха пред Клуб Z, че  . Според тях  . По неофициална информация премиерът  . Предстои му разговор със сръбския президент Александър Вучич веднага след Великден. Борисов ще е домакин на обяд за Юнкер и лидерите на Западните Балкани Участието на Косово в подобен вид формати винаги се споменава в \"бележка под линия\" като се посочва, че това участие не определя развитие на статута й  Юнкер към Западните Балкани: Първо граничните спорове, после членство ЕБВР изсипва милиони в проекти за Балканите Борисов ще е домакин на обяд за Юнкер и лидерите на Западните Балкани Юнкер към Западните Балкани: Първо граничните спорове, после членство", "date": "2018.04.05", "title": "Ще бъде ли бойкотирана срещата на върха ЕС-Западни Балкани"}
{"url": "http://clubz.bg/66321-mydruvat_trudno_pravitelstvo_v_italiq", "text": "Италианският президент Серджо Матарела започна двудневни официални консултации, за да установи дали някоя партия или коалиция е способна да набере достатъчно подкрепа, за да формира правителство след парламентарните избори на 4 март, на които  , предадоха Асошиейтед прес и ДПА. Конституционната роля на държавния глава е да номинира за премиер политически лидер, който да го убеди, че е в състояние да състави кабинет, който ще получи доверие в парламента.  Консултациите започват със срещи с председателите на двете камари на парламента: на Сената - Мария Елизабета Алберти Казелати, и на Камарата на депутатите - Роберто Фико. По-късно италианският президент ще разговаря с представители на партиите с по-малка политическа тежест, а след това - с тези, спечелили най-много гласове. Популисткото Движение \"Пет звезди\" (ДПЗ) получи най-много гласове сред партиите, а първа сила след изборите е десноцентристката коалиция начело с антиимигрантската партия \"Лига\". Никоя политическа сила обаче не може да управлява самостоятелно, отбелязва АП. Лидерът на ДПЗ Луиджи ди Майо предложи коалиционно споразумение от германски тип с две от останалите партии, като изрази готовност да състави правителство както с дясната \"Лига\", така и с левоцентристката Демократическата партия (ДП), която преживя най-тежкото изборно поражение в историята си. Той обаче изключи възможността да управлява в коалиция с формацията на Силвио Берлускони \"Форца Италия\" (\"Напред, Италия!\") заради присъдите за данъчни измами срещу бившия премиер.  Бившият лидер на ДП, който все още има силно влияние в партията - експремиерът Матео Ренци - изключва каквато и да било коалиция с ДПЗ. Лидерът на \"Лига\" Салвини пък отказва да разцепи десния блок и да влезе самостоятелно в някаква коалиция без своя съюзник - партията на Берлускони.  Ди Майо снощи го подкани по телевизията: Той обаче похвали временния лидер на ДП Маурицио Мартина и някои от неговите министри в сегашното служебно правителство, което управлява до съставянето на нов кабинет въз основа на резултатите от изборите.  Според политическия анализатор професор София Вентура \"най-вероятният изход е сделка между десния център начело с \"Лига\" и ДПЗ\". За да се стигне дотам обаче е необходимо време, като лидерите на двете партии трябва да се откажат от съперничеството си кой да стане премиер и да намерят компромисен кандидат за поста.  Италианската левоцентристка Демократическа партия, управлявала през последните пет години, възнамерява да бъде част от опозицията в новия парламент и няма да се присъединява към никакво коалиционно правителство, обяви секретарят на партията Маурицио Мартина, цитиран от Ройтерс и ТАСС. Най-много гласове на изборите събра десноцентристкият съюз между крайнодясната партия \"Лига\" на Матео Салвини (17 процента), дясната партия на Силвио Берлускони \"Форца, Италия\" (14 процента) и две по-малки формации. Салвини стана лидер на десния съюз, излязъл първи с общо около 37 процента от гласовете. След него се нареди антисистемното \"Движение \"Пет звезди\" начело с Луиджи Ди Майо с 32 процента, много преди класиралата се трета Демократическа партия с 18 на сто.  Във втория ден на консултации с президента Матарела, Мартина призова партиите, събрали най-много гласове на изборите, да сформират правителство. Мартина каза, че изявленията на двете партии с най-много гласове - \"Движение \"Пет звезди\" и \"Лига\", приличат на предизборни обещания и не отразяват отговорността, която трябва да бъде проявена след изборите, посочва Асошиейтед прес. Мартина добави, че \"ще е добре, ако двете партии стъпят отново на земята\". Консултациите с всички партии ще продължат до края на днешния ден. Италиански наблюдатели прогнозират, че ще има втори и трети тур на преговорите, тъй като политическите лидери не отстъпват от позициите си, съобщава Франс прес.  ", "date": "2018.04.05", "title": "Мъдруват трудно правителство в Италия"}
{"url": "http://clubz.bg/66320-ne_davajte_hartieno_svidetelstvo_za_sydimost_ako_ste_s_chisto_minalo", "text": "Заместник министър-председателят Томислав Дончев изпрати д  и да преустановят изискването към неосъждани граждани да представят на институциите свидетелство за съдимост на хартиен носител. Това събщават от службата на Министерския съвет. Под 5% от българите общуват с администрацията електронно С промените в законодателството, в сила от началото на годината, отпада напълно изискването към да представят удостоверението като доказателство, а администрациите са задължени и оправомощени да правят справка за данните за съдимостта на гражданите чрез проверка в регистрите и електронен обмен на информация. Така при издаване на свидетелство за съдимост по служебен път   и вече не се събира държавна такса. Административната реформа трябва да следва икономиката В отговор на постъпилите оплаквания, че административни структури в страната продължават да изискват свидетелство за съдимост като част от необходимите документи за предоставяне на административна услуга, вицепремиерът Дончев инициира създаването на нарочен електронен адрес - udostoverenia@government.bg. На него граждани да сигнализират за неправомерно изисквани от тях удостоверения и свидетелства. Сигналите ще се проверяват от Главния инспекторат на Министерския съвет.  Административната реформа трябва да следва икономиката", "date": "2018.04.05", "title": "Не давайте \"хартиено\" свидетелство за съдимост, ако сте с чисто минало"}
{"url": "http://clubz.bg/66312-bryuksel_i_gazprom_se_sporazumqvat_za_ceni_i_monopol", "text": "Еврокомисията и руската държавна компания \"Газпром\" са близо до споразумение за регулиране на търговията с газ, което ще позволи на компанията да се спаси от 10% глоба от оборота заради монополни практики при доставките на синьо гориво за ЕС. Това ще стане ясно още през април, съобщи агенция Ройтерс. \"Газпром\" осигурява една трета от синьото гориво за Общността. България е пряко засегната от постигнатите договорености, тъй като \"Газпром\" ще оттегли искането си за обезщетение от $70 млн. от Българския енергиен холдинг (БЕХ), след като през 2014 г. беше спрян проектът за газопровода \"Южен поток\", който щеше да транзитира руски газ по дъното на Черно море през България до Централна Европа. \"Газпром\" и БЕХ бяха партньори 50 на 50 в съвместното дружество \"Южен поток България\", което щеше да строи тръбопровода, а руският концерн беше изчислил пропуснатите си ползи за сумата от $70 милиона. \"Булгартрансгаз\" купува имоти на \"Южен поток\" за 13 млн. лв. Целта е да се обърне внимание на оплакванията от прекомерно високите цени на руския газ за България, Естония, Латвия, Литва и Полша спрямо цените в Германия. Те са в резултат от политиката на \"Газпром\" да оказва натиск на клиентите си с договори за десетилетия, в които цената на петрола е включена в ценообразуването на природния газ и се индексира при нейната промяна. Премиерът: ЕС ни предаде за \"Южен поток\", но си мълчахме  Компанията също така обеща да премахне всички договорни ограничения, които пречат на клиентите да препродават своя газ и оставя на българския преносен оператор (\"Булгартрансгаз\" - б.р.) отговорността за газовите потоци на балканската страна в Гърция. През 2012 г. Европейската комисия започна разследване срещу \"Газпром\", за да провери дали компанията нарушава европейското антитръстово законодателство. Проверката бе за господстващо положение на пазарите в Централна и Източна Европа, където \"Газпром\" е основен играч. Разследването обхвана осем държави - пазари в България, Естония, Латвия, Литва, Словакия. Полша набавя 82% от нужното си синьо гориво от Русия. Зависимостта на Унгария е 83%, на Чехия - 69%, а на България - малко над 90%. \"Газпром\" взема кредити за €6 млрд. през 2018 г. През 2011 г. \"Газпром\" отново бе на мушката заради антитръстово разследване на ЕС, след като регулаторните органи нахлуха в около 20 офиса на негови клиенти в Източна и Централна Европа, изземвайки над 150 000 документа. Проверката тогава беше свързана с това дали \"Газпром\" е наложил несправедливи цени, обвързвайки цената на газа с цената на петрола, разделя газовите пазари, като възпрепятства свободния приток на газ в страните от ЕС и предотвратява диверсификацията на доставките на газ. Седемгодишният случай подчертава скандалните отношения между Европа и Русия, които се сблъскаха с Украйна, Сирия и наскоро нервна атака срещу бивш руски шпионин, живеещ в Англия, който доведе до експулсиране на дипломати от двете страни. \"Газпром\" не може без Украйна  Междувременно Брюксел отхвърли жалбата на държавната полска нефтена и газовата компания PGNiG (PGN.WA), която искаше \"Газпром\" да продаде контролния си дял в компании, които притежават ключова газова инфраструктура в ЕС, включително газопровода Jamal-Europe, съобщи още Ройтерс, като се позовава на осведомени източници. ЕС вече обяви, че това не е било обект на антитръстовите правила на Общността, тъй като е двустранна сделка между полското и руското правителство. Нова студена война ли? Германия одобри \"Северен поток 2\" Премиерът: ЕС ни предаде за \"Южен поток\", но си мълчахме  \"Газпром\" взема кредити за €6 млрд. през 2018 г. \"Газпром\" не може без Украйна  Нова студена война ли? Германия одобри \"Северен поток 2\"", "date": "2018.04.05", "title": "Брюксел и \"Газпром\" се споразумяват за цени и монопол"}
{"url": "http://clubz.bg/66310-anton_todorov_i_gerb_prodyljavat_lova_na_cherveni_oktopodi", "text": "Бившият депутат на ГЕРБ Антон Тодоров представи пореден списък със свързани лица в община \"на БСП\" в парламента днес. Става дума за всяко от които е по някакъв начин свързано с БСП - чрез роднина, брак или бизнес отношения. В повечето дирекции на общината на кмета Генади Събков има такова лице. От ГЕРБ съобщиха, че той е сменил повече от половината служители през последните 2 години и половина, откакто е на поста. Не стана ясно дали всички 28 души са били сменени в този период и какво е необичайното в това. Въпреки новото амплоа на Тодоров като водещ на авторско предаване в Канал 3 той не посочва нито един източник в дългия списък от лица. Някои от примерите наистина създават съмнение за корупция, като Добромир Александров, главен експерт по сигурност към общината, син на активист от БСП и назначен от кмета без конкурс. Други твърдения обаче звучат странно, като този със секретарката на кмета Христина Петкова, чийто баща Николай Христов бил известен като близък на местната структура на социалистите и \"заклет комунист, дори името на фирмата му е \"Компар\".\" А пък съпругата на кмета работила като служителка в банката, обслужваща общината. ГЕРБ и Антон Тодоров представиха и цветна диаграма, която предполагаемо разяснява къде са \"пипалата на октопода\": Антон Тодоров откри нов \"гейт\" на БСП - този път в Мездра Вчера те представиха три други сигнала, свързани с кмета Генади Събков, който според \"разследванията\" на Тодоров е провалил строежа на спортна площадка в града за 1,4 млн., харчел неясно как 2,6 млн. лв. от възстановено на община Мездра ДДС по проект за пречиствателна станция, а синът му е взел под наем от общината ниви и пасища, пък за обработването им е получавал европейски субсидии - докато е бил студент в Шотландия. ГЕРБ подават сигнал до прокуратурата и комисията за конфликт на интереси във връзка със случая. ГЕРБ ще продължи да проверява всички 34 кметове на левицата,  , заяви Тодоров. Между другото отявлена заплаха за корумпираните кметове в последните седмици на няколко пъти отправи шефът на спецпрокуратурата Иван Гешев. ", "date": "2018.04.05", "title": "Антон Тодоров и ГЕРБ продължават лова на \"червени октоподи\""}
{"url": "http://clubz.bg/66309-nashi_deputati_sybrali_severna_i_yujna_koreq_na_olimpiadata", "text": "Депутатите от двете български парламентарни групи за приятелство - с КНДР и с Република Корея, са изиграли важна роля за затоплянето на отношенията на полуострова, похвалиха се днес самите те. Родните народни представители внесли \"официално писмо\" в посолството на Северна Корея у нас, с което предложили на лидера Ким Чен Ун да включи севернокорейски спортисти в общ отбор с Южна Корея на игрите в Пьончан. Е, м , който е председател на групата за приятелство с КНДР. Майк Пенс и сестрата на Ким заедно на откриването на олимпиадата (СНИМКИ) Отборите на Северна и Южна Корея действително дефилираха заедно на откриването на Зимните олимпийски игри през февруари под неутрален флаг, изобразяващ Корейския полуостров. До това решение се стигна при преговорите между делегации на двете страни в граничното градче Панминчжон. Общо преминаване на олимпийски стадион не се случва за първи път - вече сме виждали това на церемониите на летните олимпиади   Най-големият пробив бе в това, че Кореите имаха един отбор в женския хокей на лед. Това не се е случвало на олимпийски игри, откакто страните са разделени - последният случай бе в Берлин през 1936 г. Формален повод да се похвалят депутатите от двете парламентарни групи за приятелство стана изчитането на съвместно изявление \"във връзка с актуалното състояние на междукорейските отношения\". Двете групи са \"особено радостни, че Зимните олимпийски игри станаха повод за подобряване на отношенията между двете Кореи\". \"Поздравителният адрес\" трябваше да бъде връчен днес на посланиците на двете корейски държави, поканени в парламента.", "date": "2018.04.05", "title": "Наши депутати събрали... Северна и Южна Корея на олимпиадата"}
{"url": "http://clubz.bg/66315-vladislav_goranov_naj_kontroliraniqt_ministyr", "text": "В Народното събрание от 1 януари до 4 април 2018 г. са постъпили 543 въпроса и 25 питания. Това показва справка на парламента. За периода от 1 януари до 4 април 2018 г. членовете на правителството са отговорили на 428 въпроса и 18 питания. На най-много въпроси и питания са отговорили министърът на финансите  , министърът на вътрешните работи  , министърът на здравеопазването  , министърът на земеделието, храните и горите    , министърът на регионалното развитие и благоустройството  , министърът на околната среда и водите  , министърът на труда и социалната политика  , министърът на образованието и науката  , заместник министър-председателят по обществения ред и сигурността и министър на отбраната  , министърът на културата   и т.н. Най-много въпроси и питания са отправили народните представители Георги Гьоков – 39, Георги Стоилов – 38, Иван Димов Иванов – 38, Иван Валентинов Иванов – 29, Любомир Бонев – 25, Надя Клисурска-Жекова – 21, Георги Йорданов – 20, Светла Бъчварова – 19, Манол Генов – 19, Кристина Сидорова, Пенчо Милков, Илиян Тимчев – по 16, Лало Кирилов – 14, Георги Свиленски – 13, и т.н. Най-много въпроси и питания са внесени от народни представители от БСП -  447 въпроса и 23 питания. От \"Обединени патриоти\" са отправили 42 въпроса и 1 питане, от ДПС – 27 въпроса, от ГЕРБ – 23 въпроса и 1 питане, и от \"Воля\" – 4 въпроса. Използваното време за осъществяването на контролната функция на парламента през третата сесия е 45 часа и 20 минути, като парламентарният контрол е провеждан в 11 пленарни заседания.  В този период е имало едно изслушване, три разисквания по питане и един вот на недоверие на Министерския съвет. Проведени са разисквания по питане относно: политиката за изграждане на електронно управление; стратегия за запазване и развитие на общинските болници; политиката в областта на ядрената енергетика. В последния ден на сесията – 5 април 2018 г., се проведоха разисквания по четвъртото питане, отправено към министъра на енергетиката Теменужка Петкова, относно политиката в областта на топлоснабдяването. От началото на мандата си 44-тото народно събрание е приело 120 закона, 206 решения и две декларации. От 19 април 2017 г. до 4 април 2018 г. в Народното събрание са постъпили 204 законопроекта, като 110 от тях са внесени от народни представители. Предложените проекти на решения са 205, от които 184 са на депутати. От народни представители са внесени 5 проекта за обръщения и декларации. От конституирането си 44-тото народно събрание е провело 129 пленарни заседания, четири от които извънредни. През третата си сесия 44-тото народно събрание е приело 49 закона и 25 решения. Парламентът е имал 37 редовни и едно извънредно пленарни заседания. Сред приетите от Народното събрание нови закони са Закон за ратифициране на Договора за приятелство, добросъседство и сътрудничество между Република България и Република Македония, Закон за противодействие на корупцията и за отнемане на незаконно придобитото имущество, Закон за пазарите на финансови инструменти, Закон за платежните услуги и платежните системи, Закон за мерките срещу изпирането на пари, Закон за електронните съобщителни мрежи и физическа инфраструктура и др.", "date": "2018.04.05", "title": "Владислав Горанов - най-контролираният министър"}
{"url": "http://clubz.bg/66308-do_1_oktomvri_petkova_otchita_gotovi_li_sa_toplofikaciite_za_zimata", "text": "До 1 октомври министърът на енергетиката Теменужка Петкова трябва да представи подробна информация за техническото състояние и експлоатационната годност на топлофикациите в страната. За това я задължи парламентът днес с пълно единодушие. Министърът обясни, че от общо 12-те дружества в страната 11 са частни - повечето свързани с Христо Ковачки, а едно е собственост на Столичната община. 67 млн. лева са инвестираните средства в 11 от общо 12 топлофикационни дружества в страната за периода 2013-2017 г.  По време на разискванията, предложени от БСП, депутатите се обединиха около необходимостта за промени, които да подобрят качеството на топлофикационната услуга. По думите му недомислиците в отчитането на топлоенергията водят до загуба на доверие у гражданите. Ерменков предложи да се създаде работна група с участието на депутати, представители на Министерството на енергетиката и на потребителските организации, на която да се постигне консенсус за развитие на топлоснабдяването в страната. Любомир Бонев (БСП) се позова на случаите на аварии в топлофикация \"Перник\" и незадоволителната защита на потребителите на парно.", "date": "2018.04.05", "title": "До 1 октомври Петкова отчита готови ли са топлофикациите за зимата "}
{"url": "http://clubz.bg/66311-neveroqtnata_kariera_na_dvama_izdynili_se_policejski_shefove", "text": "И двамата някогашни ръководители на столичното Първо РПУ, махнати след шумни гафове, вече са на директорски служби като полицаи № 1 съответно във Варна и Добрич. Второто назначение стана факт вчера с представянето на старши комисар Панчев като новия директор на областната дирекция в Добруджа. Екипът Даниел Пашов - Никола Панчев ръководи до началото на 2015 г. едно от безспорно тежките районни на София - Първо. Тогава в поредица публикации и най-вече след предавания на \"Господари на ефира\" се разкриват поне два \"подвига\" на тандема началник и зам.-началик по охранителната част на I РПУ. Най-любопитната история е от 2013 г., когато момиче е обвинено, че е скъсало униформата на полицай. Видеокамерите на районното обаче - до които предаването достига,  Mомичето обяснява, че на 15 септември 2013 г. вечерта с приятеля ѝ са били на Нощта на театрите, а на връщане решили да се приберат пеша. Минавайки покрай Първо РПУ, чули силно изщракване и разбрали, че са счупили чистачка на паркирана на тротоара полицейска кола.  След като ги задържат, въпросните трима полицаи нанасят на момичето удар в лявата част на лицето, двамата са отведени в управлението.Повдигнато им е обвинение за хулиганство и късане на униформа, а версията за насилието над полицая Кристиян Стоянов е  Комисар Даниел Пашов е категоричен, че момичето се нахвърля върху полицая и при това действие е скъсана униформата му. За случая тогавашният вътрешен министър Цветлин Йовчев информира дори депутатите по време на парламентарен контрол, като им обяснява, че младежите са били в нетрезво състояние, счупили са чистачката на служебния автомобил на МВР и че момичето е скъсало униформа и пагон на полицай. \"Господари на ефира\" в поредица от репортажи доказва, че фактите са обратните, а ръководството на районното - в лицето на Даниел Пашов и Никола Панчев, манипулира и се опитва да прикрие случая. После идва второто скандално видео с ареста на Веселина Китова и Александър Грошанов в София. Прокуратурата образува досъдебно производство, а Инспекторатът на МВР - проверка, за причинени на двамата \"леки телесни повреди, съставляващи болка и страдание\". На върха на районното все още е екипът от двамата. Случката кара Джуди Халваджиян - продуцент на \"Господари на ефира\", да разпространи безпрецедентно свое становище. Прокуратурата за ченгетата от клипа: причинили са болка и страдание Каквото и да си мислите, че се полага след такива \"подвизи\", още на 17 април 2015 г. Даниел Пашов е представен като новия директор не на коя да е ОДМВР, а на Варна. Софийски началник за варненската полиция - разкриваемостта била под 19 % И преди седмица си е бил там, ако се съди по снимките от годишния отчет на дирекцията. Още преди 3 г. той взема със себе си като началник на \"Охранителна полиция\" Никола Панчев. До вчера, когато Панчев вече е директор на съседната ОДМВР-Добрич. Софийски началник за варненската полиция - разкриваемостта била под 19 %", "date": "2018.04.05", "title": "Невероятната кариера на двама издънили се полицейски шефове"}
{"url": "http://clubz.bg/66314-stoltenberg_nato_ne_celi_da_izolira_rusiq_no_trqbvashe_da_sme_tvyrdi", "text": "НАТО не цели да изолира Русия след атаката срещу бившия двоен руски агент Сергей Скрипал и дъщеря му Юлия във Великобритания миналия месец, но алиансът трябваше да предприеме тежки мерки срещу Москва в знак на неодобрение, заяви главният секретар на НАТО Йенс Столтенберг, цитиран от Ройтерс. И НАТО гони руски дипломати Миналата седмица НАТО отне акредитациите на 7 руски дипломати, а молбите за акредитиране на трима други няма да бъдат разгледани. Маскималният брой руски представители също бе ограничен от 30 на 20 след нападението в Солсбъри, за което Западът обявинява Русия. Москва все още продължава да отрича, че е замесена в атаката. Той допълни, че съюзниците и партньорите на НАТО са реагирали по този начин, тъй като атаката срещу Скрипал и дъщеря му не е единичен случай. Според думите му, те са разтревожени от по-агресивното поведение на Русия, което е довело до анексирането на Крим, дестабилизацията на Източна Украйна, изявената подкрепа спрямо сирийския президент Башар Асад и намесата във вътрешните работи на много други държави. През 2014 година НАТО прекрати гражданско-военното си сътрудничество с Москва, след като руската армия анексира Крим.            \"Таймс\": Лондон знае секретната руска лаборатория, произвела новичок По-рано в. „Таймс“ съобщи, че британските спецслужби предполагат с висока вероятност, че са открили местоположението на лабораторията, където нервнопаралитичното вещество е било произведено. Тази информация бе разкрита след като Изпълнителният съвет на Организацията за забрана на химческите оръжия (ОЗХО) отхвърли искането на Русия да участва в разследването. На заседанието в сряда всички страни членки на Европейския съюз, както и САЩ, гласуваха „против“ предложението на Москва, а тя бе подкрепена от Китай, Азербайджан, Иран, Алжир и Судан. Отхвърлиха искането на Русия за съвместно разследване на \"Скрипал\" Повече от 100 руски дипломати бяха експулсирани от западни държави след атаката в Солсбъри на 4 март. Вълната започна с отстраняването на 23 руски дипломати от Великобритания, след като Русия не спази ултиматума да даде обяснение за отравянето на бившия двоен агент и дъщеря му. Двадесет и осем други държави, сред които не е България, последваха примера на Тереза Мей. \"Таймс\": Лондон знае секретната руска лаборатория, произвела новичок Отхвърлиха искането на Русия за съвместно разследване на \"Скрипал\"", "date": "2018.04.05", "title": "Столтенберг: НАТО не цели да изолира Русия, но трябваше да сме твърди"}
{"url": "http://clubz.bg/66316-mark_zukyrbyrg_nqma_da_se_otteglq", "text": "Все още съм най-подходящият за ръководител на Facebook, заяви създателят на компанията Марк Зукърбърг. Заради скандалите през последните седмици се чуха призиви за оставката му. Зукърбърг: Аз създадох Фейсбук и аз нося отговорност какво се случва (ПЪЛЕН ТЕКСТ) Марк Зукърбърг е създател на социалната мрежа, изпълнителен директор на компанията и председател на борда на директорите. Попитан дали се обсъжда отстраняването му, той беше категоричен: За оставката му се заговори през последните седмици на фона на скандала с предоставянето на личните данни на милиони потребители на компанията Cambridge Analytica, разработила стратегията, която вкара Доналд Тръмп в Белия дом и изкара Великобритания от ЕС. Вчера стана ясно, че данните не на 50, а 87 милиона потребители на социалната мрежа са били достъпни за неправомерно ползване за аналитичната компания. Над 70 млн. от тези 87 милиона са потребители от САЩ.  За скандалите около Facebook допринасят пропагандата и дезинформацията, които се разпространяват чрез социалните мрежи. Според някои анализатори, компанията се е развила дотолкова, че вече е извън контрола на Зукърбърг и подчинените му. Директор на Facebook: Всичко е оправдано в името на растежа  Директорът на частен пенсионен фонд в Ню Йорк, който притежава акции на стойност един милиард долара от социалната мрежа, също поиска оставката на Зукърбърг. Според него оставката на Зукърбърг би отворила \"изчистваща репутацията нова глава\" в историята на Facebook. Хей, Зукърбърг, моята демокрация не ти е опитно зайче Ако разследванията, които започват в САЩ и ЕС докажат, че компанията не се справя със задължението да пази данните на потребителите, със сигурност ще бъдат наложени огромни глоби. А това от своя страна значи натиск за промени в ръководството, пише Дейв Лий в Би Би Си. Директор на Facebook: Всичко е оправдано в името на растежа  Хей, Зукърбърг, моята демокрация не ти е опитно зайче", "date": "2018.04.05", "title": "Марк Зукърбърг: Няма да се оттегля"}
{"url": "http://clubz.bg/66313-bazilikata_i_rimskite_mozajki_na_filipopol_vlizat_v_spisyka_za_svetovno_nasledstvo", "text": "Кандидатурата на Епископската базилика и римското мозаечно наследство на Филипопол беше включена в Индикативния списък на ЮНЕСКО за значими културни и природни обекти. Това обявиха от Центъра за световното наследство на ЮНЕСКО в писмо до министъра на културата Боил Банов. Кандидатурата отговаря на оперативните изисквания на световната организация и е впечатлила със своята задълбоченост. Епископската базилика отваря за посетители догодина По думите му базиликата е сред най-впечатляващите паметниците по българските земи от Римската епоха. По тази причина министерството убедено подкрепи инициативата на Община Пловдив и Фондация „Америка за България“ за включването ѝ в Списъка на световното културно и природно наследство на ЮНЕСКО. Кметът на Пловдив, Иван Тотев, подчерта, че новината е важна не само за Пловдив, но и за България. „Епископската базилика на Филипопол няма аналог в България и в Югоизточна Европа. Вярваме, че този забележителен обект трябва да има своето достойно място в Списъка на световното културно и природно наследство на ЮНЕСКО заедно с римските мозайки, изпъстрили нашия град“.", "date": "2018.04.05", "title": "Базиликата и римските мозайки на Филипопол влизат в списъка за световно наследство"}
{"url": "http://clubz.bg/66299-mariq_zaharova_pita_kyde_sa_morskite_svincheta_na_skripal", "text": "Говорителката на руската дипломация Мария Захарова поиска от Великобритания да разкрие здравословното състояние на домашните животни на семейство Скрипал, предаде Франс прес. Бившият двоен агент Сергей Скрипал и дъщеря му Юлия бяха отровени на 4 март в английския град Солсбъри. Великобритания обвинява Русия за това нападение, а Кремъл отрича да е замесен. \"Таймс\": Лондон знае секретната руска лаборатория, произвела новичок Лондон експулсира руски дипломати и обяви замразяване на двустранните отношения. Двадесетина страни подкрепиха Великобритания и на свой ред експулсираха руски дипломати. Русия направи същото като ответна мярка и това доведе до най-голямата вълна от взаимни експулсирания на дипломати - общо около 300 - в историята на отношенията на Русия и западните страни, отбелязва АФП. Отхвърлиха искането на Русия за съвместно разследване на \"Скрипал\" И допълни: Племенницата на Сергей Скрипал, цитирана от руската преса, заяви, че семейството е имало морски свинчета и котки. Полицията установи, че Сергей Скрипал и дъщеря му Юлия са били в първоначален контакт с отровното вещество в дома на бившия шпионин, след като откри най-висока концентрация от веществото на входната врата на къщата. Отхвърлиха искането на Русия за съвместно разследване на \"Скрипал\"", "date": "2018.04.05", "title": "Мария Захарова пита къде са морските свинчета на Скрипал"}
{"url": "http://clubz.bg/66298-tajms_london_znae_sekretnata_ruska_laboratoriq_proizvela_novichok", "text": "Британските спецслужби предполагат  , че са установили местонахождението на секретната руска лаборатория, в която е било приозведено нервнопаралитичното вещество, използвано в Солсбъри за отравянето на руския шпионин Сергей Скрипал, пише в. \"Таймс\".  Вестникът се позовава на източници от спецслужбите, които обаче не са разклири точното място на лабораторията. С помощта на научен анализ и на разузнавателни средства на правителството и на спецслужбите се е удало да установят вероятния източник на производство. Министерският съвет има достатъчно обширна информация за това, заявява анонимен източник пред \"Таймс\". Кабинетът бил информиран още на 7 март по време на заседанието със спецотряда \"Кобра\". Това означава, че лабораторията, произвела новичок, е била ясна на британското правителство едва три дни след покушението срещу Скрипал и дъщеря му, предава ТАСС, цитирайки \"Таймс\". Източникът все пак пояснява, че информацията не е 100 процента сигурна.  В същото време британският външен министър Борис Джонсън приветства решението на Изпълнителния съвет на Организацията за забрана на химическите оръжия (ОЗХО), с което бе отхвърлено предложението на Русия за ново съвместно разследване на случая с отравянето на Сергей Скрипал и дъщеря му в английския град Солсбъри преди месец, предаде Ройтерс.  Предложението бе отхвърлено с 15 на 6 гласа, а 17 страни се въздържаха. В гласуването участваха 38 от 41 страни членки на Изпълнителния съвет на ОЗХО. Лондонският \"Гардиън\" пише, че Борис Джонсън ще бъде изложен на неудобни въпроси за твърденията си, че Русия е производител на нервнопаралитичното вещество от Солсбъри. Това е защото вчера е станало ясно, че външното министерство в Лондон е изтрило от страницата си в \"Туитър\" един текст, в който се казва, че експертите от Лабораторията за отбранителна наука и технология в Портън Даун са установили, че \"това е боен нервнопаралитичен агент, произведен в Русия\".  Обаче от лабораторията казаха, че   на отровата, а вчера Бен Уолъс, министър за сигурността и икономическата престъпност, уточни, че учените от Портън Даун са осигурили само част от картината и от тях не се е очаквало да приписват отговорност за атаката. Уолъс каза пред Би Би Си, че \"учените са си учени\" и даде пример, че криминолозите установяват фактите. Изтритият текст в \"Туитър\" с дата 20 март е по повод презентацията на британския посланик в Москва по случай Скрипал. Сега Джонсън е под засилващ се натиск да обясни дали правителството си е променило позицията, пише \"Гардиън\". ", "date": "2018.04.05", "title": "\"Таймс\": Лондон знае секретната руска лаборатория, произвела новичок"}
{"url": "http://clubz.bg/66307-ruskiqt_poslanik_v_skopie_na_miting_obijdasht_zaev", "text": "Скандал! Така най-предпазливо може да се опише вчерашното изказване на посланика на Руската федерация Олег Шчербак пред тълпа от стотина души, обединени главно от грубия си речник: речник, който не би си позволил нито един човек с поне минимално домашно възпитание, лична култура и уважение към страната си, коментира в \" \" Катерина Блажевска. Всеки има право да протестира, но и носи лична морална отговорност за начина, по който се ползва от това право: дали го прави достойно или позорно. Партията \"Единна Македония\" вчера явно реши да предприеме публично самоубийство, а за място на акта си избра   Самоубийствено беше не толкова решението ѝ да протестира срещу експулсирането на руски дипломат от Македония (всеки има право на собствена позиция), колкото съпътстващата този протест канонада от най-гнусни обиди срещу премиера на Република Македония Зоран Заев и срещу стратегическите цели на държавата, които поддържат повече от 70% от гражданите. Всеки нормален човек би очаквал, че  тъкмо в този момент - камо ли пък да излезе и да се възправи пред тълпата, бълваща подобна помия. Но действията му бързо разсеяха тази илюзия. Със спокойствието, характерно за руските гвардейци, и без изобщо да се тревожи, че легитимира един протест, който всъщност оспорва държавните приоритети на страната домакин, посланикът реши да одобри и дори да възнагради тази смрад от простащини и обиди. И \"благодари на публиката за коментарите\". Но за кои точно „коментари\"? Дали за онези, които описваха премиера на страната домакин на Шчербак като  а самата страна Македония като „окупирана от НАТО, която Русия трябва да освободи\"? С публичната си благодарност за такива коментари (други просто нямаше) той всъщност удари държавен печат върху този вид   отношение към Русия. Поразително и тъжно... Наистина е разочароващо, ако една голяма страна като Русия в лицето на своя посланик смята, че  са еталон за настроенията в Македония - а не двата милиона граждани, които искат да развиват културни, икономически, научни, искрени и приятелски отношения с руския народ, но в същото време отказват друг да им диктува в кои съюзи и алианси трябва да членува тяхната миролюбива страна. Много трябва да е паднало самочувствието на Москва, след като тъкмо върху една такава вулгарна тълпа гради илюзиите и убежденията си за \"база\", която легитимира и подкрепя руските интереси в Македония. Тълпа, в чието име посланикът вчера се делегитимира по крайно недостоен начин. Очевидно посребрелите коси невинаги са символ на мъдрост и дипломатически опит. Особено когато на техния собственик му липсват дипломатически такт, честност, достойнство и морал.  (мек и неподходящ израз за открита намеса във вътрешните работи на суверенна държава). Има компетентни институции, нека преценят дали и как трябва да постъпят. Много е вероятно обаче това да е умишлено: някой да се опитва да предизвика подобна реакция като повод за \"окончателно преброяване\" и „затягане на редиците\" – кой гледа на Изток и кой на Запад. Македония никому не е длъжна да обяснява и да оправдава своите държавни приоритети. Денят е 4 април - Денят на НАТО. Просто за разнообразие посланик Шчербак може примерно,да отиде и да се изкаже на дискусията \"НАТО и ти\". Там няма да има обиди, а разумно обсъждане с участието на хора, които виждат бъдещето като градеж, а не като разрушаване на мостове. И които говорят не за окупация, а за приятелство, мир и сигурност.", "date": "2018.04.05", "title": "Руският посланик в Скопие на митинг, обиждащ Заев"}
{"url": "http://clubz.bg/66302-vegani_sreshtu_sinoda_dnes_v_zashtita_na_malkite_agynca", "text": "Български вегански съюз готви извънредна и дръзка акция пред Светия синод днес от 18 часа, стана ясно от страницата им. Относно с  във фейсбук се казва \"Искаме църквата да се обяви против жертвоприношенията на животни.\" Сред исканията на веганите са църквата незабавно да се обяви против курбаните, включващи жертвоприношения на животни, и да заклейми извършителите им. Това трябвало да стане, преди да свършат великденските пости (т.е. преди събота вечер). Те настояват и за анатемосване на всички убийци на животни. Лидерът и президент на БВС Никола Донев написа: Участинците ще са с агнешки - и не само - маски, става ясно още:", "date": "2018.04.05", "title": "Вегани срещу Синода днес в защита на малките агънца"}
{"url": "http://clubz.bg/66305-mvr_syvetva_shoforite_predi_praznicite_video", "text": "Отдел „Пътна полиция“ на ГДНП излезе с с препоръки за безопасно движение по пътищата. Все по-често по автомагистралите се движат велосипедисти, без да имат това право. Образуването на колони и задръствания на изходните и входните артерии на големите населени места и на граничните контролно-пропускателни пунктове са обичайно явление през последните години. Дългото чакане изнервя водачи, пътници, служители на различните обслужващи ги администрации. Да не забравяме и за възникнали нови повреди и неравности на пътя вследствие на обработването през зимата на улиците и пътищата с различни препарати срещу лед и сняг. Често по улиците в населените места забързани пешеходци забравят, че не са сами на пътя, че има пешеходни пътеки, подлези или надлези и пресичат неправилно, нерядко и без да се огледат. Отчитат се все повече случаи, при които пешеходците със слушалки на ушите и вгледани в мобилните си телефони или други мобилни устройства се изолират от околния свят и с поведението си предизвикват рискови ситуации за инциденти на пътя. Компромисите, които правим, често са опасни за самите нас, те помрачават и празничното ни настроение. За предпазване от попадане в риск от пътнотранспортни произшествия отдел „Пътна полиция“ при Главна дирекция „Национална полиция“ препоръчва: - Проверете спирачките, маслото, гумите и светлините. - Проверете чистачките и зареди резервоарчето с препарат. - Не бързайте да смените зимните гуми с летни. - Ако автомобилът ви е неизправен, не правете компромис, изберете друг превоз. - Заредете повече гориво, в случай че се наложи да пътувате дълго и бавно. - Вземете документите на автомобила и полицата за сключена задължителна застраховка „Гражданска отговорност“ на автомобилистите. - Планирайте отрано и практично пътуването. - Използвайте светлата част на деня за придвижване. - Тръгнете по-рано. - Преди шофиране починете добре. - Не пийте алкохол поне 8 часа преди пътуването. - Въздържайте се от обилно хранене, преди да седнете зад волана. Така ще избегнете сънливостта и забавените реакции.  - Зад волана по дългия маршрут нека е най-опитният водач. - Не си определяйте час на пристигане. Това води до притеснение при закъснение и до рисково управление с превишена скорост и неправилни маневри. -  Карайте с разумна и съобразена скорост. Помнете, че в населените места се движат много пешеходци, някои от тях в нетрезво състояние. В близост до пътя има и много деца. - Поставяйте предпазния колан и настоявайте всички пътници в автомобила да направят това. Запомнете, че и вие като шофьор носите отговорност пътниците да са с поставени колани. - Не превозвайте детето си без обезопасителна система (седалка или столче). Ползването им е задължително съгласно Закона за движението по пътищата. - Не правете опити за изпреварване, защото няма да се придвижите много напред. - Движете се със скоростта на колоната и на по-голяма дистанция. - При движение зад товарни автомобили и интензивно насрещно движение не губете търпение и не предприемайте изпреварване. По-добре спрете, починете си и продължете отново. - При интензивно градско движение и образували се колони не предизвиквайте задръстване, навлизайки в кръстовището при зелен сигнал на светофара. - Ако сте в задръстване, запазете спокойствие, бъдете търпеливи. - При образувана колона на автомагистрала не заемайте аварийната лента, за да има достъп за линейки и автомобили на полицията и пътните органи. - Ако попаднете в неподвижна колона в тунел, изгасете двигателя, затворете плътно прозорците и останете в автомобила. Спазвайте точно указанията на контролните органи. - Изберете кой ще шофира, ако ще празнувате навън и ще сте с кола. Ако няма желаещ за шофьор, отидете с друг транспорт. - Не правете компромиси със себе си и близките си и не предоставяйте управлението на автомобила на неправоспособни и/или на употребили алкохол или наркотици хора. - Приберете ключовете за колата или мотоциклета на сигурно място, ако има опасност неправоспособният ви син или дъщеря да го подкарат без разрешение. - Възпрепятствайте управление на моторни превозни средства от неправоспособни. - Не допускайте шофьорът на колата, в която се движите, да превишава скоростта и да извършва рискови изпреварвания, защото при злополука потърпевш ще бъдете и вие. -  След зимата по пътищата се появяват неравности и дупки, банкетите са изровени. Голяма е опасността от повреди по ходовата част на превозното средство; висок е и рискът от пътни инциденти. Движете се със съобразена с пътните условия скорост. Криволиченето за избягване на неравностите е опасно не само за вас. - Бъдете особено предпазливи при шофиране по време на или след сняг или дъжд, защото неравностите на пътя са „замаскирани“, пълни са с вода или са труднозабележими. -  На много места пътната маркировка е заличена и това затруднява ориентацията в тъмното. Увеличете дистанцията, движете се със скорост, позволяваща спиране в зоната на видимостта. - Ако на платното забележите пешеходец в нетрезво или неадекватно състояние, спрете и го изведете на безопасно място. Сигнализирайте на тел. 112. Вече по традиция от полицията добавят и видео:      ", "date": "2018.04.05", "title": "МВР съветва шофьорите преди празниците (ВИДЕО)"}
{"url": "http://clubz.bg/66304-deputat_ot_bsp_ne_predizvikvame_li_stradanie_s_rabotata_si", "text": "В последния си работен ден преди Великден от ГЕРБ и БСП се възползваха от възможността за декларация от името на парламентарна група, за да отбележат наближаващия празник. Това заяви от парламентарната трибуна народният представител от левицата Васил Антонов. Това каза още Антонов. Депутатът от ГЕРБ Галя Захариева пък изтъкна, че християнството е повече от религия, защото е и фундамент на българската национална идентичност. И допълни:", "date": "2018.04.05", "title": "Депутат от БСП: Не предизвикваме ли страдание с работата си?"}
{"url": "http://clubz.bg/66306-trymp_prati_gvardiqta_na_granicata_s_meksiko", "text": "Доналд Тръмп нареди незабавното изпращане на Националната гвардия на САЩ на границата с Мексико, за да помогне при удържането на незаконните имигранти, предадоха Франс прес и Асошиейтед прес. Президентът на САЩ   министърката на вътрешната сигурност Кирстен Нилсен. Националната гвардия представлява запасни сили на американската армия. Тя вече е била разполагана на границата с Мексико през 2010 г. по заповед на Барак Обама и в периода 2006-2008 г. при управлението на Джордж Буш. Изпращането на Националната гвардия на САЩ на границата с Мексико, разпоредено от американския президент Доналд Тръмп, засилва натиска върху Конгреса на САЩ и върху съседната страна да попречат на пристигането на нелегални мигранти, пише френският в.  . Тръмп изразява от три дни недоволство от прекалено слабия според него контрол над границата с Мексико, отбелязва в.  , според който президентът е подложен на натиск от десните сили в САЩ, след като подписа бюджет за 1,3 трилиона долара, в който са предвидени 1,6 милиарда за построяването на стена - сума, далеч по-ниска от желаните от Тръмп 25 милиарда долара. Повечето от тези средства са предвидени за поправяне на вече съществуващи бариери, а не за строеж на планираните от него бетонни стени. Това не е първият случай, при който САЩ разполагат армията по границата, припомня британското издание. През 2006 г. бяха разположени 6000 военнослужещи за подобряване на сигурността и наблюдението. За две години в операцията са участвали около 29 000 войници от Националната гвардия и бяха построени над 48 км гранични прегради, над 137 км прегради за преминаване на превозни средства, както и над 20 км пътища. Представители на Пентагона приветстваха новината хладно. Въпреки това се усещаше облекчение, пише в.  и отбелязва, че високопоставени военни отдавна се противопоставяха на изпращането на Националната гвардия към границата. Решението \"има значителна цена\", заяви Джеймс Ставридис, четиризвезден адмирал в оставка, командвал силите на САЩ в Европа и Латинска Америка. Той отбеляза, че изпратените към границата войски от Националната гвардия ще пропуснат обучение за основната си цел - участие в бойни действия.  Но идеята не беше отхвърлена, въпреки че преди година говорителят на Белия дом Шон Спайсър я обяви за немислима, отбелязва в. \"Ню Йорк таймс\". Няколко представители на Пентагона изразиха притеснения за евентуално започване на конфликт с Мексико, съюзник на САЩ, в момент, когато американската армия има достатъчно противници - \"Ислямска държава\", Северна Корея, Русия и Сирия. Струпването на войски по границата с друга държава ще изпрати послание за враждебност и повишава шансовете за предизвикване на открит конфликт, заявяват бивши и действащи служители на Министерството на отбраната, цитирани от \"Ню Йорк таймс\".  Президентът ще иска разположените войски да се виждат, смята Дъв Закейм, финансов служител в Пентагона в първия мандат на президента Джордж Буш. Но ако Мексико отговори с разполагане на войски от своята страна на границата, нещата може да се влошат бързо.", "date": "2018.04.05", "title": "Тръмп прати гвардията на границата с Мексико"}
{"url": "http://clubz.bg/66303-resheno_bojko_kocev_si_trygva_ot_moskva_zamenq_go_atanas_krystin", "text": "Президентският секретар   заминава на мандат в Москва. Правителството най-сетне е взело решение за изпращането на Кръстин в Русия като посланик на мястото на   Коцев се считаше за на практика несменяем титуляр, назначен през април 2012 г. Мандатът му отдавна е изтекъл. Решението е било взето вчера на закрито заседание на Министерския съвет и все още не е публикувано в Системата за правна информация на МС, каквато е практиката. За него потвърдиха пред Клуб Z от \"Дондуков\" 1. Заявка, че Кръстин, който е секретар на президента Румен Радев по външнополитическите въпроси, ще замени Коцев даде в телевизионно интервю премиерът Бойко Борисов миналия месец.  Секретар на президента става посланик в Москва Формално процедурата изисква разговор между външното министерство и президентството за излъчване на кандидатура. В случая двете страни си стиснаха ръцете за изпращането на Кръстин, макар правителството да имаше идея за Москва да замине сегашната ни посланичака в Швейцария и вицепремиер в кабинета \"Станишев\"   От \"Дондуков\" 2 обаче не били съгласни с нейната номинация, а Борисов поел ангажимент (по собствените му думи) да бъде утвърдено предложението на президента Радев за Кръстин. МВнР внася предложението за посланическата номинация на закрито заседание на Министерския съвет, където тя съответно се одобрява. Иска се агреман, като срокът за произнасянето по искането обикновено трае максимум три месеца. При положителен отговор следва президентски указ за назначаване. Ако обаче има мълчание от приемащата страна, това се счита за отказ. Приетата практика е искането за агреман да става най-често чрез предишния посланик   пред външния министър на съответната страна   но може да стане и с искане на Външно. България прибира посланика от Москва. За \"консултации\" Кръстин има дипломатически опит като генерален консул в Сърбия и Германия. Изпращането му като посланик бе помрачено от привикването на Коцев преди седмица у нас за \"консултации\" по случая \"Сергей Скрипал\". Причината е, че по протокол старият посланик трябва да се сбогува с приемащата страна, което нямаше как да се случи, докато Коцев е в България. България взе решение: няма да гони руски дипломати (СНИМКИ) По непотвърдена информация, първоначално той трябваше да остане в България за месец. Но след провелото се на 30 март заседание на Съвета по сигурността към МС, в което Коцев бе изслушан и правителството взе решение България да не гони руски дипломати, Бойко Борисов обяви, че посланикът ни заминава за Русия веднага след Великден, защото трябвало да организира там \"важна\" изложба на Светлин Русев. \"Консултациите\" с Бойко Коцев спъват визита на Путин у нас Бойко Коцев минава за любимец на Москва и подмяната му се считаше за почти невъзможна. За последно попадна в медийното полезрение у нас с публикация на \" \", която разказва как около честванията на 140-ата годишнина от Освобождението т.г. Коцев се е озовал в \"интересната\" компания на... Леонид Решетников и олигархът Константин Малофеев. България прибира посланика от Москва. За \"консултации\" България взе решение: няма да гони руски дипломати (СНИМКИ) \"Консултациите\" с Бойко Коцев спъват визита на Путин у нас", "date": "2018.04.05", "title": "Решено: Бойко Коцев си тръгва от Москва, заменя го Атанас Кръстин"}
{"url": "http://clubz.bg/66301-chistachkata_ne_syznava_kakvo_j_se_sluchva_i_bqga_po_pytq_vsyshtnost", "text": "Така министърът на вътрешните работи Валентин Радев отговори видимо раздразнен пред Нова тв на поредния въпрос за историята с \"храбрата чистачка\" и дали тя единствена е подгонила избягалите убийци Владимир Пелов и Радослав Колев. Той започна интервюто с отговор на въпроса какво мисли за шансовете за залавяне на двамата по следния начин: \"Не мислим, а действаме!\" А на забележителното питане - \"Лесно ли е да се пази \"зелена\" граница?\", той каза: \"Е, няма лесно!\" Министърът подчерта, че оценките на западните партньори за охраната на границите ни са, че се справяме \"повече от добре, да не кажем отлично\", а случаи като този, при който влязоха непроверени пътници от полет през летище София, имало и по други граници. Радев коментира и съществуването на сектор \"Оперативно обслужване на местата за лишаване от свобода\" към полицията, който има представители във всеки затвор. И точно това работели те: Имало е между 3 и 4 сигнала за подготвяно бягство на Пелов и Колев МВР шефът потвърди информацията от вчера на Клуб Z - че са постъпвали оперативни данни за готвеното от страна на Пелов. Но предотвратили бягство през миналата година, а сега не са. \"След като даваме информация и наблюдаваме, те   със сигурност се допитват до нас\", предположи той. Министърът допълни, че е международна практика вече надзирателите в затворите да са невъоръжени - \"сигурно правилата са такива по цял свят\". А на статистиката - че само за 2016 г. има 19 избягали от затвори, а за м.г. - 12, той отвърна, че преди били по-малко, но пък били \"знакови\" - като посочи случая с Николай Николов-Шатката и Хосе Мартинез през 2014 г. Иначе МВР издирва около 110 избягали с присъди и общо над 25 000 души по различни причини. Идентичен случай: почти намерили Хосе Мартинез и Николай Шатката Той обвърза исканията за повишени заплати с факта,  Две оставки заради бягството от Софийския затвор Радев защити колежката си и правосъден министър Цецка Цачева - че не трябва да подава оставка, защото не тя е раздавала парите.  И категорично не прие вината за натрупаните проблеми.  Министърът отказа да гадае дали избягалите рецидивисти са заедно двамата, или вече са се разделили, но предположи \"като гражданин\", че са по един. Що се отнася до задържания син на Валентин Пелов, МВР шефът каза, че подозират, че е помагал, но младежът отказва да съдейства. Затова пък цял кръг близки хора са разпитани. Идентичен случай: почти намерили Хосе Мартинез и Николай Шатката Две оставки заради бягството от Софийския затвор", "date": "2018.04.05", "title": "\"Чистачката не съзнава какво й се случва и бяга по пътя всъщност\""}
{"url": "http://clubz.bg/66296-dva_avtogola_pomognaha_na_barselona_sreshtu_roma", "text": "Без да покаже най-доброто си лице \"Барселона\" би \"Рома\" с 4:1 в първи четвъртфинал на Шампионската лига. Ответният сблъсък е идната седмица във Вечния град, но трябва да стане чудо, за да бъдат \"вълците\" крайни победители. Разликата в класите между двата отбора е значителна. Два автогола помогнаха на Барса да дръпне с 2:0, но както се казва в старото футболно клише, голът и без това се \"печеше\". Даниеле де Роси \"прободе\" собствения си вратар в 38-ата минута. В 55-ата Костас Манолас нелепо добута кълбото в мрежата си за 0:2. Много бързо стана 3:0 и това окончателно предреши крайния резултат. В 59-ата Жерар Пике направи добавка след отбита от стража Алисон топка от удар на Луис Суарес. Все пак към края \"Рома\" живна, а Барса съвсем намали оборотите. В 80-ата Един Джеко намали. Малко след това обаче \"блаугранас\" се коригираха за крайното 4:1, точен беше Суарес. Лео Меси игра след лека контузия и личеше, че още не е готов на 100 процента. Това е \"Анфийлд\". И това е ново крушение за \"Манчестър Сити\" В другия мач тази вечер \"Ливърпул\" отнесе с 3:0 \"Манчестър Сити\" в английското дерби на Лигата. Показно от \"Реал\" и Роналдо, \"Ювентус\" ръкопляска \"Байерн\" не позволи нов триумф на \"Севиля\" Показно от \"Реал\" и Роналдо, \"Ювентус\" ръкопляска \"Байерн\" не позволи нов триумф на \"Севиля\"", "date": "2018.04.05", "title": "Два автогола помогнаха на \"Барселона\" срещу \"Рома\""}
{"url": "http://clubz.bg/66297-trima_ruski_oligarsi_na_mushkata_na_specprokurora_mylyr", "text": "Поне трима руски олигарси са били подложени на разпит или са им пратени писмени въпроси от екипа на специалния прокурор Робърт Мълър, предаде Си Ен Ен. Както е известно, той разследва намесата на Русия в президентските избори в САЩ през 2016 година и връзките на хора от екипа на Доналд Тръмп с високопоставени чиновници в Кремъл. Имената на руските олигарси не се разкриват, но единият от тях е бил разпитван и обискиран, когато е кацнал с личния си самолет на летище в Ню Йорк. Той е бил задържан за известно време и е бил прегледан личният му телефон, както и други негови лични електронни устройства. Друг новобогаташ е бил също разпитван по време на визита в САЩ. За него няма данни да му е претърсван телефонът. А на трети руски олигарх са били пратени въпроси с молба за отговори. Той скоро не е посещавал Щатите. Предполага се, че интересът към тримата е породен от техни доброволни дарения за предизборната кампания на милиардера Доналд Тръмп през 2016 година, съобщава Си Ен Ен. Американското законодателство забранява на чужденци да правят подобни пожертвувания. Затова Мълър се интересува дали олигарсите не са прибегнали към услугите на подставени лица - американски граждани, които да са предали парите в щаба на Тръмп. В момента спецпрокурорът е обвинил 13 руснаци за намеса в изборите в САЩ. Тръмп категорично отрича да има каквито и да е връзки с тях. От Москва също заявяват, че никога не са се намесвали в предизборната кампания в Щатите. Кои са олигарсите в “Списъка Путин\"? Още до края на седмицата администрацията на президента ще обяви нови санкции срещу няколко руски олигарси, приближени на Владимир Путин, твърди още Си Ен Ен. Тв каналът се позовава на двама високопоставени чиновници от Белия дом. Според агенция Ройтерс това ще бъдат \"най-агресивните\" мерки срещу Русия през последно време, които ще бъдат насочени директно към бизнес елита и хора от най-тесния кръг на руския лидер. Най-малко шест души ще попаднат в новия наказателен списък, съобщава в. \"Вашингтон пост\".", "date": "2018.04.05", "title": "Трима руски олигарси на мушката на спецпрокурора Мълър"}
{"url": "http://clubz.bg/66293-kyshta_na_fashistite_v_italiq_predlojena_za_megamuzej", "text": "Крайнодясната италианска партия „Северна лига“ предлага сграда в Комо, използвана в миналото като фашистка щабквартира, да се трансформира в най-големия музей за модерно изкуство, архитектура и дизайн в Северна Италия. Партията, която на последните избори през март получи 18% подкрепа, смята, че Италия може да поведе света чрез културата си. Предложението идва от антиимигрантски настроения евроскептичен лидер на партията Матео Салвини, отбелязва The Art Newspaper. Културата не беше водеща в предизборната кампания на „Северна лига“, съсредоточена главно върху кризата с мигрантите. Въпреки това политическата формация отделя три страници за темата „културно наследство и италианска идентичност“, изкарвайки на преден план „стратегическото предимство на страната ни“ и „индустрията, която може да ни гарантира превъзходство над останалия свят“. Крайнодясната партия определя италианските музеи като „неорганизирани“ и „дигитално възпрепятствани“ и смята, че италианският артпазар трябва да се реформира с въвеждане на по-ниски мита за изкуство и намалянето на прекомерния контрол от страна на недържавните организации над търговията с антики. Най-впечатляващата инициатива на партията определено е „създаването на най-големия музей за модерно изкуство, архитектура и дизайн в Северна Италия“. Бившата щабквартира е с класически за времето стил, с кубична форма и била започната от фашистката партия на Мусолини през 1932-ра от архитекта Джузепе Терани. Завършена е през 1936-а като Casa del Fascio (Къща на фашистите), една от 5000 подобни из цялата страна. Къщата се превръща в символ на режима, дворът е така планиран, че да може да събира големи тълпи, а навремето на фасадата бил разположен портрет на Мусолини. В залата за конференции пък стояла негова мраморна фигура. След Втората световна война сградата променя предназначението си и служи за помещение на италианската финансова полиция. Оттогава достъпът до нея е ограничен. За превръщането на Къщата на фашистите в музей се говори от години, но едва сега, през февруари, община Комо предприе първата крачка, подписвайки споразумение с Атилио Терани, внук на архитекта на сградата. Целта е музеят да отвори врати за посетители и евентуално да кандидатства за сграда със статут на световно наследство на ЮНЕСКО. „Северна лига“ засега не дава подробности около бъдещия музей, нито какви експонати ще бъдат изложени в него. Партията се занимава със собствените си проблеми, откакто репутацията ѝ пострада, когато по време на предизборната кампания лидерът ѝ Салвини каза, че „Мусолини е направил много неща за Италия“, като например въвеждането на пенсиите. По-късно той добави, че „предпочита демокрацията и мрази диктатура от всякакъв вид“.", "date": "2018.04.05", "title": "Къща на фашистите в Италия предложена за мегамузей"}
{"url": "http://clubz.bg/66265-prognoza_chetvyrto_vyzkresenie_na_orban_sled_velikden", "text": "Унгарският министър-председател Виктор Орбан - националист, яростен противник на имиграцията и политик, предизвикващ противоречия - е на път да спечели трети последователен мандат - общо четвърти - на изборите в неделя, предава ДПА. Проучванията на общественото мнение засега отреждат първо място на обединението между ФИДЕС на Орбан и Християндемократическата народна партия. Това открива възможността досегашният премиер да разполага с мнозинство от две трети в парламента и с властта да промени конституцията, както направи след изборите през 2010 г. Според унгарските опозиционни партии и критиците на Орбан, министърът-председателят се е възползвал от тази власт през 2013 г., за да прекрои избирателната система в полза на ФИДЕС. Партията спечели изборите година по-късно. Орбан е най-важният лост на Путин за дестабилизиране на ЕС Това, в комбинация със силното влияние върху общественото мнение, както благодарение на държавните медии, така и на приятелски към правителството частни медии, позволи на Орбан да се   в управлението и да удължи осемте си последователни години във властта. Той беше премиер и в периода 1998-2002 г.  На първия тур на изборите в неделя резултатът ще се определя по мажоритарната система във всеки избирателен район. Това значи, че опозицията - разпокъсана и наляво, и надясно от ФИДЕС - няма шанс да подкрепи общ кандидат на втория тур. Орбан може да се похвали със солидни икономически показатели: Унгария навлезе в осма година на прираст в икономиката, който се очаква да е 4 процента. Инфлацията също е под контрол, както и безработицата, която е около 3,8 процента. Но позицията на Орбан за имигрантите, и конкретно мюсюлманските, е основният стълб на неговата популярност. Когато броят на насочилите се към Европа бежанци и мигранти, преминаващи през Балканите и Унгария, взривоопасно нарасна през 2015 г., Орбан беше първият, който нареди да се построи гранична стена с бодлива тел, за да спре наплива през септември същата година. Освен това той гръмко възрази срещу бежанската политика на германския канцлер Ангела Меркел по онова време. Орбан обнадежди антиимигрантските организации в източно- и централноевропейските страни и мобилизира нечленуващите в ЕС Македония и Сърбия да спират мигрантите, вместо да ги насочват на запад. Унгария също така отказа да приеме задължителната квота на ЕС за кандидати за убежище въпреки заплахата от юридически санкции, и предупреди, че пристигащите мюсюлмани ще променят лицето на Европа и ще подкопаят християнския начин на живот. През март 2016 г. балканският маршрут беше официално затворен и броят на хората, минаващи по него, силно намаля. \n\tВъпреки това Орбан запази риториката срещу имигрантите в сърцевината на своята политическа дейност. \"Тъмните облаци (на имиграцията) се сгъстяват над Европа,\" каза Орбан и добави, че без превантивни действия в държавите от ЕС ще се формират мюсюлмански мнозинства. Действията и риториката на Орбан накараха редица европейски лидери открито да го критикуват. Въпреки това и въпреки заплахата от глоби от Брюксел заради неспазването на плана за преразпределението на бежанци, унгарците като цяло подкрепят позицията му. Повече от 8 милиона унгарци имат право на глас в неделя. Избирателните секции ще работят от 6 ч. сутринта до 7 вечерта местно време. /БТА/ ", "date": "2018.04.05", "title": "Прогноза: четвърто възкресение на Орбан след Великден"}
