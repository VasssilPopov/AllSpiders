{"url": "http://clubz.bg/73232-trymp_udrq_s_novi_mita_kitajski_vnos_za_200_miliarda", "text": "Администрацията на държавния глава на САЩ Доналд Тръмп ще обяви нови мита за китайски внос в размер на $200 млрд. Така Вашингтон ще окаже допълнителен натиск на Пекин в навечерието на срещата на върха между САЩ и Китай, предвидена по-късно този месец, съобщи The Wall Street Journal, като се позовава на свои източници. Бизнесът в САЩ се обединява срещу Тръмп заради митата Решението на Тръмп трябва да бъде обявено в началото на следващата седмица и ще влезе в сила до няколко седмици, като има за цел да придаде на САЩ по-голяма тежест в обсъжданията с Китай по обвиненията, че Пекин принуждава американските фирми да предават ценни технологии на китайски партньори. САЩ удариха Китай с 25% мита върху безжични технологии Но времето, което Пекин ще има, за да вземе ответно решение, рискува да доведе до задълбочаване на търговския спор между двете страни, пише WSJ. Администрацията планира да започне с тарифи от около 10% на стоки на стойност 200 млрд. долара, под нивото от 25%, обявено в началото на август. То бе намалено след обширни публични изслушвания и приемане на писмени възражения, в които бяха изложени аргументи против митата и въздействието, което те ще имат върху икономиката на САЩ и най-вече - върху американските потребители. Тръмп ще предложи 25% мита върху китайски стоки за $200 млрд. Тарифите ще влязат в сила броени седмици преди изборите през ноември, в които Републиканската партия на Тръмп ще се бори да запази контрола си над Конгреса. Бизнес групи, които се противопоставят на тарифите, харчат сериозни средства, за да превърнат проблема с тарифите в център на кампанията. Всичко това нажежава допълнително градуса на политическия климат в навечерието на вота. МВФ: Вълната от мита ще забави растежа Източници твърдят, че Тръмп няма да се поколебае да повиши отново митата за Китай до 25%, ако Пекин не покаже признаци, че ще се съобрази с изискванията на САЩ да променят икономическата си политика. Говорителят на Белия дом Линдзи Уолтърс отказа да коментира докъде са стигнали дискусиите за митата в администрацията. Тя се позова на свое изявление отпреди дни: Тръмп е готов да наложи мита върху целия внос от Китай САЩ удариха Китай с 25% мита върху безжични технологии Тръмп ще предложи 25% мита върху китайски стоки за $200 млрд. МВФ: Вълната от мита ще забави растежа Тръмп е готов да наложи мита върху целия внос от Китай", "date": "2018.09.16", "title": "Тръмп удря с нови мита китайски внос за $200 милиарда"}
{"url": "http://clubz.bg/73236-kogato_bryuksel_ostane_bez_koli_snimkivideo", "text": "Десетки хиляди жители и гости на Брюксел се качиха днес на велосипеди в рамките на инициативата \"Брюксел без автомобили\". Тя се провежда вече 18 години в началото на втората половина на септември. Полицията затвори подстъпите към белгийската столца и не допускаше там да влизат автомобили. По улиците се движеха само полицейски, пожарни автомобили и коли на \"Бърза помощ\", както и превозни средства със специален режим. Вървяха и автобусите на градския транспорт, но возенето в него днес бе безплатно. Автоматичните врати на метрото, пропускащи пътниците с билети, днес бяха изключени. Влаковете пък предлагаха пътуване само за 5 евро из цяла Белгия. В една от централните зони за паркиране, намираща се на булевард \"Ватерло\", бе опъната 70-метрова маса. Човек трудно можеше да се сети, че обичайната гледка там е паркирани една до друга коли. Организаторите се бяха погрижили и за любителите на шахмата. Доброволци обучаваха желаещи да се повозят на седжуей. Пред кралския дворец бяха опънати шатри. Там бе организиран и кът на веганите. В рамките на инициативата \"Брюксел без коли\" се развиваха и други дейности. Така например в парка \"Сенкантенер\" вървеше акция в подкрепа на белгийския параолимпийски отбор. Здрави деца имаха възможност да бият дузпи с тъмни очила, които не им позволяват да виждат нищо. Водени от помощник,те трябваше да минават през различни препятствия, които не виждаха. Имаше и състезания в инвалидни колички. Подготвени бяха и музикални забавления като дискотека на открито. Върхът обаче бяха изпълнители на тайко – японски барабани.  ", "date": "2018.09.16", "title": "Когато Брюксел остане без коли (СНИМКИ+ВИДЕО)"}
{"url": "http://clubz.bg/73237-miting_i_kontramiting_v_makedoniq_za_imeto", "text": "С наближаването на датата 30 септември, когато в Македония ще гласуват на референдум за новото име на югорепубликата, се ожесточава и политическата обстановка - и двата митинга тази вечер го доказаха. Управляващи и опозиция организираха две отделни акции - в столицата Скопие и Щип, съответно в подкрепа на името \"Република Северна Македония\" и срещу него. Гръцката опозиция гласува против Република Северна Македония В Скопие коалицията \"Заедно за Европейска Македония\", начело на която е СДСМ, организира Марш за Европейска Македония, докато в Щип опозицията протестира срещу новото име на Македония и \"капитулацията\", за каквато партията определи споразумението с Гърция, подписано на 17 юни на брега на Преспанското езеро. В Скопие демонстрацията бе под наслов \"Марш за Европейска Македония\" и за участие в нея се стекоха хора от всички краища на Македония. Съобщава се за стотина автобуса, с които са пристигнали привърженици на управляващата коалиция. Събитието започна с изпълнение на националния химн на Македония, а след това и на химна на ЕС - \"Ода на радостта\". Столтенберг в Македония: В НАТО сте - след \"да\" на референдума Освен премиерът Зоран Заев, говори и председателят на парламента Талат Джафери, който произнесе реч не само на македонски, но и на албански език. Македонският премиер излезе последен на трибуната. \"Бъдещето на нашите деца и техните деца зависи от нас, никой друг не може да вземе това решение, освен самите ние. Нашият мултиетнически народ е изправен пред важно решение и носи отговорността за него\", каза Заев. Какво трябва да свърши Македония по пътя към НАТО? Той припомни, че и на референдума за независимост, проведен на 8 септември 1991 г., не е било лесно да се вземе решение, но хората тогава са гласували с разум и любов към страната си. Кой и защо иска да скара България и Македония Заев не пропусна да отбележи, че с присъединяването към ЕС и НАТО Македония ще се радва на големи инвестиции, безработицата ще падне и ще се предотврати миграцията от страната. Заев благодари на другите етнически групи в Македония за солидарността и разбирането към македонската идентичност и език. В заключение той призова лидера на ВМРО-ДПМНЕ, Християн Мицковски да се присъедини към кампанията. Преди началото на протестния марш в Щип, председателят на ВМРО-ДПМНЕ Християн Мицковски застана на колене и се поклони пред присъстващите, които, според думите му, защитават каузата за Република Македония. Сидеров ще пренаписва договора с Македония, \"ще си помисли\" за подкрепа за ЕС \"Казват, че последователите никога не трябва да виждат лидера на колене. Но имам отговор: Ако лидерът не коленичи пред своите последователи, тогава той не заслужава доверието им. Стоя пред вас като приятел и човек, притеснен за едни и същи неща, както и вие. Ние не трябва да имаме тайни помежду си. Само открито сърце и добри намерения\". По думите на Мицковски \"Македония е в опасност, а тази опасност произтича от липсата на компетентност на властта и от криминалната върхушка, която управлява\". Столтенберг в Македония: В НАТО сте - след \"да\" на референдума Какво трябва да свърши Македония по пътя към НАТО? Кой и защо иска да скара България и Македония Сидеров ще пренаписва договора с Македония, \"ще си помисли\" за подкрепа за ЕС", "date": "2018.09.16", "title": "Митинг - и контрамитинг, в Македония за името"}
{"url": "http://clubz.bg/73230-kristiano_ronaldo_veche_beleji_za_yuventus", "text": "Кристиано Роналдо най-сетне се разписа за новия си отбор \"Ювентус\" в официален мач. Португалецът, закупен за 120 милиона евро от \"Реал\" (Мадрид), реализира и двата гола за \"Старата госпожа\" при домакинството на \"Сасуоло\" в четвъртия кръг на италианската Серия А - 2:1. №7 започна на обстрелва вратата на гостите още от първите минути и пропусна в няколко добри ситуации. В 50-ата минута той довкара топката на празна врата след рикошет в гредата и радостта му бе голяма.  В 65-ата Емре Джан подаде отличен пас на Роналдо отляво на атаката при контра и за голмайстора отново не бе трудно да удвои. Това е попадение №400 за 5-кратния носител на \"Златната топка\" в първенствата, в които е играл. Той има 311 гола в испанската лига, 84 за \"Манчестър Юнайтед\" в Премиършип, три за \"Спортинг\" (Лисабон) и вече два за \"бианконерите\". А в следмащите минути \"Ювентус\" имаше още по-отчетливо превъзходство. Поне в три ситуации Кристиано можеше да оформи хеттрик, но мерникът му бе неточен. В добавеното време Ел Бабакар намали резултата - 1:2. Малко преди това играчи на двата тима размениха \"любезности\". Дъглас Коста от \"Ювентус\" си просеше червен картон. Съдията първо му го спести за удар с лакът в главата на съперник, но малко по-късно видя как наплю играч на \"Сасуоло\" и го изгони. \"Ювентус\" е лидер с пълен актив от 12 точки, \"Наполи\" има 9, \"Сасуоло\" - 7 и т.н.", "date": "2018.09.16", "title": "Кристиано Роналдо вече бележи за \"Ювентус\""}
{"url": "http://clubz.bg/73233-lyuis_hamiltyn_nedostijim_v_noshtna_nadprevara_v_singapur", "text": "Люис Хамилтън (\"Мерцедес\") е кралят на нощта в Гран При на Сингапур от Формула 1. Британецът беше недостижим на \"Марина бей\" и увеличи аванса си на 40 точки пред Себастиан Фетел (\"Ферари\") в генералното класиране шест кръга преди края. Четирикратният световен шампион потегли от първа позиция, удържа в началото атаката на Макс Верстапен (\"Ред Бул\") и докрая нямаше никакви проблеми да запише седма победа през сезона. Втори на подиума се нареди Варстапен, а трети - Фетел. Малко след началото германецът успя да изпревари холандеца и подгони Хамилтън. С по-добра стратегия за смяна на гуми обаче Макс си върна второто място пред погледите на майка си и сестра си в бокса на \"Ред Бул\". Серхио Перес пък извади от състезанието съотборника си във \"Форс Индия\" Себастиан Окон, като го удари и изтласка от пистата. Валтери Ботас (\"Марцедес\") завърши четвърти днес, а след него се наредиха Кими Райконен (\"Ферари\"), Даниел Рикардо (\"Ред Бул\") и Фернандо Алонсо (\"Макларън\"). След две седмици е Гран При на Русия в Сочи.", "date": "2018.09.16", "title": "Люис Хамилтън недостижим в нощна надпревара в Сингапур"}
{"url": "http://clubz.bg/73221-sys_svirki_i_plakati_prevratadjii_okupiraha_jyltite_paveta_snimki", "text": "Шарен протест от пенсионери, представители на паравоенни формирования, националисти, участници в русофилски движения и др. блокира движението пред парламента, окупирайки площада около паметника на Цар Освободител. Хората започнаха да се събират малко преди 12 часа. Инициативата за сваляне на правителството тръгна от групата във Фейсбук \"Против геноцида на Борисов и всички останали управляващи партии\", но без да се разпуска 44-ото НС - за да избере кабинет, който искат протестиращите.   Организаторът Емил Русанов, издател на в. \"Будилник\" в Лондон, настоява да се състави преходно правителство за 9 месеца и да се свика Велико народно събрание. Поради информации за готвени провокации от страна на протестиращите, в района има засилено полицейско присъствие. Засилени мерки за сигурност са взети и за охрана на сградите, където днес има Ден на отворените врати. При необходимост, движението в центъра на София ще бъде спирано на определени места, съобщиха от СДВР.  ", "date": "2018.09.16", "title": "Със свирки и плакати \"превратаджии\" окупираха жълтите павета (СНИМКИ)"}
{"url": "http://clubz.bg/73228-rusiq_s_voenni_igri_na_vseki_5_godini", "text": "Русия ще извършва големи военни маневри на всеки пет години, заяви министърът на отбраната Сергей Шойгу в интервю за телевизия \"Русия-1\", цитирано от ТАСС и БТА. По думите на Шойгу мащабните маневри \"Восток-2018\" са били планирани още миналата година. 300 000 бойци и 1000 самолета ще участват в най-големите учения в Русия В плана за следващата година не се включват само внезапните проверки, отбеляза министърът и добави, че според плановете подобни учения ще има на всеки пет години. Държавната програма за въоръженията е с продължителност десет години, затова са необходими междинни отчети. Бюджетът на Пентагона: Повече учения в Черно море срещу влиянието на Русия Руският министър на отбраната подчерта, че Москва показва откритост и кани на ученията и маневри наблюдатели и журналисти, за да покаже мирните си намерения и да охлади страстите на партньори. Военната доктрина на Русия има отбранителен характер и маневрите нагледно са показали, че Русия няма намерение да напада когото и да било, заяви Шойгу. Путин вдигна по тревога войскови части и нареди учения  \"В тях няма даже елементи, предполагащи, че се готвим да водим настъпателни действия на чужда територия, което не може да се каже за нашите западни партньори, когато (те) се преобличат в руски военни униформи, подбират се статисти, които знаят руски и така нататък\", отбеляза той, добавяйки, че това говори много на Русия. Разборът на ученията ще се направи следващия месец под надзора на върховния главнокомандващ, президента Владимир Путин, заяви Шойгу. Той отбеляза, че на ученията \"китайските колеги показаха високо равнище на подготовка и екипировка\". Бюджетът на Пентагона: Повече учения в Черно море срещу влиянието на Русия Путин вдигна по тревога войскови части и нареди учения ", "date": "2018.09.16", "title": "Русия с военни игри на всеки 5 години"}
{"url": "http://clubz.bg/73227-nqma_kak_da_mine_bez_syglasuvane_s_prezidenta_pri_smenite", "text": "Няма как да мине без президентската институция при промените в кабинета. Това стана ясно от отговор на секретаря по правните въпроси на президента Румен Радев и бивш конституционен съдия проф. Емилия Друмева пред агенция Фокус. Пречеше ли наистина липсата на президентски указ на смяната на министри? В предаването на БНР \"Неделя 150\" бившият конституционен съдия и до октомври 2006 г. председател на Правния съвет на президента Георги Първанов - проф. Пламен Киров, заяви, че промените в кабинета са могли да станат и без съгласувателна процедура между президента и Министерския съвет. По думите му, ако има решение на МС и то е изпратено с предложение Младен Маринов да бъде освободен от поста главен секретар, то трябва да бъде придружено със заявлението на Маринов, че иска да бъде освободен. Ако заявлението обаче не е приложено към решенията на МС, трябва да бъде изискано от президента преди подписването на указа, посочи проф. Киров: \"Не сме наясно дали такова заявление е приложено към документацията. Ако липсва, президентът е прав да не подписва\", каза той. Хаос с министерските оставки. Няма да бъдат гласувани днес, чака се Румен Радев По закон вносителите съгласуват с президента проектите на актове, съдържащи предложения за издаване на укази, уточни проф. Емилия Друмева, която също е бивш конституционен съдия. Правната уредба на съгласувателната процедура е подробно разписана в Устройствения Правилник на Министерския съвет и неговата администрация (УПМСНА); регламентира и отношения с институции и организации, с които МС общува при осъществяването на т.нар. споделена компетентност“, уточнява Друмева, като цитира чл. 32(2), според който вносителите съгласуват с президента проектите на актове, съдържащи предложения за издаване на укази. И Цветанов не бил \"за\" оставките, но важен бил \"политическият акт\" По думите ѝ е видно, че нормата на чл. 32, ал.2 от УПМСНА е императивна и не прави разлика дали споделената компетентност между МС и президента е за назначаване или за освобождаване. Според проф. Друмева съгласувателната процедура в тези случаи не предвижда срок. Посочва се още, че УПМСНА е в сила от 2009 г. \"Последвали са немалко изменения, последното от които е през август 2018 г. Но точно уредбата на въпросния чл. 32, ал.2, изискваща като правило съгласуване с президента, когато МС прави предложение за издаване на указ, тази уредба не е изменяна. Тя действа с оригиналния си текст от 2009 г. насам като утвърден работещ механизъм, по чието прилагане не е имало неяснота и потребност от промяна“, допълва проф. Друмева. Хаос с министерските оставки. Няма да бъдат гласувани днес, чака се Румен Радев И Цветанов не бил \"за\" оставките, но важен бил \"политическият акт\"", "date": "2018.09.16", "title": "Няма как да мине без съгласуване с президента при смените"}
{"url": "http://clubz.bg/73235-orbanizmyt_%E2%80%93_gulash_kapitalizym", "text": "Всяка власт, дошла през демократични избори, която се задържи прекалено дълго, започва да се изражда в посока авторитаризъм. Отсъствието на конкуренция и задължителното озониране на политическия елит, почти винаги в историята избутват на преден план нуждата от доктрина, която да осмисли - и най-вече оправдае, ерозията на базисните ценности като демокрация и човешки права. Унгария ще оспорва искането да бъде лишена от право на глас Гласуването в Европейския парламент, чрез което се стартира процедурата по член 7 неминуемо ще провокира страсти около темата за самоопределението в лагера \"за\" и \"против\" Орбан. Жалките опити  споровете да се вкарат в идеологически рамки и особено опаковането на унгарския лидер в някакви стойностни идейни формати - консервативни, националистически, изобщо базисни за ЕС ценности, грозно стърчат над идейната пустош и истинските опасности за Европа от орбанизма. Хора и общества, с неукрепнали демократични институции и най-вече инстинкти, започнаха да поучават Западна Европа по това що е демокрация и има ли тя почва у нас? Демократизация на България? Не, побългаряване на демокрацията Самата претенция, че в Будапеща, в София или Варшава управниците знаят по-добре как да строят пазарна икономика, как се утвърждават демократични ценности и човешки права, на фона на насилието на здравия разум, на авторитарния крен и отсъствието на инклузивна политика, е точно толкова абсурдна, колкото и контрапретенцията, че в Лондон, Париж и Берлин знаят кое е по-добро за страните от Източна Европа в отношенията им с Русия. Председателят на Европарламента се оказа защитник на Орбан Липсата на обикновен и разбираем европейски репер в действията на правителството на Орбан, чието дълго пребиваване  във властта му създаде устойчив авторитарен рефлекс, докато поддържат идейна задкулисна свързаност с Кремъл, принуди унгарският премиер да превърне дефицитите си в претенция за идейно лидерство на по-висока сцена - в ЕС и света. В допълнение идват и опитите да се придаде интелектуално лустро и доктринален формат на неговия сурогатен национализъм. За това той се самообяви за спасител на Европа, за гуру на консерваторите в битката срещу гей Европа и либерализма – изобщо за ултра сред мачо лидерите в Източна Европа. Как гласуваха българските евродепутати за Унгария? 5 на 8 \"за\" Орбан Тази плитка драматургия намира привърженици в някои страни в Източна Европа, но не скрива базисния факт, че мнозинството в неговото семейство в ЕНП и в Европа гласува против Орбан и орбанизма. Ако сте забелязали, често лидери, които узурпират власт и когато стане прекалено явен антидемократичният им и тоталитарен характер, измислят някаква доктрина, която постепенно придобива чертите на религия, за да заменят отсъствието на равнопоставена политическа конкуренция. Авторитаризъм и ренационализиране на ЕС. Това ли искаме? Между Ердоган, Путин и Орбан няма особена разлика, те имат единен генотип - антитеза на всичко, което наричаме демокрация, човешки ценности и пазарна икономика. Формално имате избори, но нямате равнопоставеност, имате пазар, но нямате равен достъп до поръчки и кредити, имате права, но постоянно се подчиняват на някаква въшна субординация – национална сигурност, гордост, мисия. Изобщо фасадата е демократична, а зад нея прозират явните признаци на груб и насилствен авторитаризъм, който се представя за национална потребност и патриотично достояние. Прекалено повърхностна претенция е да се представя унгарския премиер за борец срещу либерализма и защитник на Европа. Без либералните ценности, без опитомяването на националните страсти Европа никога нямаше да бъде това, което е, включително да служи за притегателен център на страните от Източна Европа. Има много грешки в европейската политика, включително непростими, но претенцията, че решението им е в налагането на единствено правилния поглед на богоизбрания Орбан е отрицание на всичко европейско. Европейският \"Орбанистан\" Тук бодрите привърженици на унгарския вожд обикновено прилагат идейните щампи на живковизма и тоталитаризма, като изтъкват огромните заслуги за вдигането на средните доходи, за раждаемостта, изобщо за превръщането на Унгария в земен рай. Няма никаква разлика между хвалбите от онова време на носталгиците по комунизма, които не са престанали да си търсят Вожда., който да им \"вдигне\" заплатите, да им \"плати\" образованието, да им \"осигури\" медицинското обслужване, да им осигури семейни или всякакви други надбавки, изобщо да им реши проблемите в живота. Привържениците на Орбан у нас тотално съвпадат с харесващите Живков – не случайно Борисов и Нинова демонстрират такова ярко единомислие в подкрепата на Орбан. Борисов: Тодор Живков и Царя са ми като два университета (ВИДЕО) Но за нас не Орбан е проблемът - той е прекалено малък, за да определя съдбата на ЕС. Проблем е идеологията и тенденциите, които вървят с индоктринацията с орбанизъм – свикването и приемането за нормалност на авторитаризма, обезсилването на демокрацията и нейните институти, деградацията на демократичния процес, атаките срещу гражданското общество, сривът на върховенството на закона, които съвокупно се представят за ценност и достойнство. Това, което той прави в Унгария, е тотален демонтаж на европейските ценности, връщането към нормите и ценностите на времето преди създаването на Европейския съюз, към Ваймар, към търгуването с граници – неща, които Европа иска да забрави. Той продава на унгарците идеята за голямата нация и примата на националните идеи над европейските. Заиграва се с националната карта, с унгарските етнически малцинства в съседните държави, с идеята чрез предоставяне на унгарско гражданство на етнически унгарци в съседни държави той може да даде на унгарците това, което Путин даде на руснаците в Крим - и всичко това са брънки от една и съща верига. Без Шимичка Орбан нямаше да е премиер, а без Орбан Шимичка - милиардер Орбан унищожава политическата конкуренция или поне я формалириза до степен тя да изолира опозицията или инакомислието от властта. Не става въпрос за абстрактни терзания, а за лишаването на институциите на властта от ключов ресурс и от гаранции за оптималност и ефективност на управлението. На края на този път стои нов Сталин или Хитлер, нови национални проекти на величие за сметка на съседа и разпад на общия ЕС. Фашизмът не прояви чертите си в ранните години на 20-те, мина през демократични избори и спечелването им, за да затвори страницата на демокрацията и свободата. В Унгария почти всички медии и вестници са под контрола на новия Вожд, както и у нас. Олигарсите са негова проекция - установената система няма нищо общо със стандартите за политическа и стопанска конкуренция и сменяемост, които дават равен шанс на различния, на стартиращия, на алтернативния. Както у нас. Или се вписваш в модела на Орбан, или се маргинализираш. Да ви звучи познато? За да наложи своят мироглед, Орбан измисля виртуална политическа реалност и проблеми – които отсъстват в реалния живот, поне в зададения от него мащаб. Нито Унгария, нито България, нито Полша имат текущ, да не говорим остър проблем с бежанците. Плашат ви с клипове от насилие на чужденци в Западна Европа, на хиляди километри от вас, за да се съгласите с ограничаване на правата ви като избиратели сега и тук. Като истеризират темата с насилието на чужденци над жени, деца и полицаи, ви изваждат от душевното ви равновесие, лишават ви от рационална и спокойна преценка, отнемат ви здравия разум, за да могат в края на тази операция да приемете с готовност размяната на реални интереси за сигурност срещу мнима заплаха. Западът и мигрантите - основни виновници за положението в Русия Колкото реално според вас е да видите имигранти да бият полицаи на улицата у нас? По-близко до действителността е да видите полицаи да бият и арестуват не толкова чужденци, защото ги няма, а протестиращи българи и това е реалната, а не измислена действителност, която Орбан и хора като него не искат да забележите. Истинските проблеми на Унгария, на Полша и на България изобщо не са в полето на заплахата от неконтролирана имиграция. В Унгария е изключителна рядкост да видите по улиците, както и у нас чужденци с друг цвят на кожата. Ако сигурността и просперитета на една нация се мереше по ниския процент на имигрантите, то тогава нямаше да видим в първите редици на световното развитие страни като Сингапур, САЩ, Люксембург, Австралия, Канада. И спомнете си каква е съдбата на всички вождове на \"чисти\" нации. Още по-абсурдно е с такива тези да се практикуват в страни, които се намират на географски кръстопът като България. Едно е да защитавате нацията си чрез изпреварващ растеж, благоденствие и демографски баланси, по-конкурентни и иновативни политики, които естествено раждат национална гордост и самочувствие, друго е да търсиш спасение в насаждането на недоверие и да превръщаш съседа си във враг. Защото няма съмнение, че Орбан и последователите му у нас търсят да ви продадат именно образа на врага в Брюксел, в Западна Европа, във Вашингтон, а в по-общ план в Африка, в Азия, когато проблемите ви и решенията им са у дома. Така няма да спрем имигрантите от Африка Няма нищо по- нормално от това в процеса на премахване на границите, на свободно движение на хора, зад което има и движение на стоки, услуги и капитали, от което се възползваха и над 2 милиона българи, да се увеличава числото на имигрантите в ЕС и у нас. Това, което може да се определи като критични равнища на имиграция в България, които могат да заплашат социалната кохезия, религиозните и етнически баланси, е далеч отвъд дори най-песимистичните сценарии за развитие на имигрантските потоци. Дори при най-тежки варианти на бежански кризи, броят на оставащите у нас е пренебрежим. Тъй като няма факти за промяна в ситуацията, на преден план излизат пропагандните клишета. Адептите на българския консерватизъм, също като Орбан, градят виртуална среда, с която да оправдаят реална авторитарна политика и държавната репресия срещу конкретни хора и партии. Следя еволюцията на българските \"консерватори\" – страстта и липсата на толерантност към чуждото мнение – ги превръща надежни участници в кастинг за нова власт и слава. Не се залъгвайте – орбанизмът и неототалитарните тенденции не са от вчера. Те се вписват идеално в хибридната война на Кремъл, черпят сили, вдъхновение, а нерядко и материална помощ от там. По същия начин, по който Москва успя да мобилизира всички свои съюзници и цялата мрежа от полезни идиоти за да блокира навлизането на технологииите за добив на шистов газ, сега същите мрежи са мобилизирани, за да ви внушават, че западноевропейските страни са ни врагове, че Европейският съюз се разпада, а Виктор Орбан ви е новият спасител. Мигранти в Австрия подпалиха килията си преди да ги депортират Колкото и снимки и клипове на насилие от имигранти да показват – огромната част от тях се продуцира, разспространява и заплаща от руските пропагандни центрове – ние не можем да имаме проблемите на гетата във Франция и Германия, Белгия  и Британия. Никога не сме били империи с колонии, от които постоянно да навлизат огромни маси от хора, които сме \"задължени\" да приемаме и които не могат да бъдат \"преварени\" в имиграционен котел. Да плашите унгарците, българите или поляците с неминуема имиграционна катастрофа е все едно да твърдите, че само защото сте влезнали в ЕС ще станете толкова богати, колкото германците, без да си мръднете пръстта. Няма никаква причина някой от \"лошите\" имигранти да остане у нас - нито имаме социални помощи, нито има стандарт на живот, нито имаме елементарна етническата или религиозна толерантност. Но ви спестяват добрата страна на имиграцията - никой не ви казва, за това че една четвърт от растежа на икономиката, на повишението на производителността на труда, на конкурентоспособността, на жизнения стандарт в Турция се дължи на имигрантите. 20% от сирийските бежанци в Турция живеят в Истанбул Това, което губим като национален капитал от напускащите страната работоспособни българи, се печели от страните, в които те се установяват – и квалификация, детероден потенциал, потребление, спестявания, бизнес, иновации. Само безнадежден оптимист може да се твърди, че по-голяма част от емигриралите ще се върнат. Мина това време, в което можехме да имаме илюзии. Тъжната и страшна истина е, че в чужбина се родиха следващите поколения на българските емигранти, които нямат никаква връзка с Родината. Нашият проблем е демографската катастрофа, не защо имаме прекалено много имигранти, а защото все по-малко хора остават - и българи, и чужденци. Тук обикновено бодрите поддръжници на властта изтъкват, че се увеличава броят на пенсионерите от богатия Север, които се заселват в пустеещите ни села. Но на колцина минава през ума, че тези хора няма да напълнят България с деца, че и за тях трябва добро здравеопазване, инфраструктура, административни и други услуги, за които пак трябват хора и ресурси. Сравнете енергията, която се вкарва в измисления проблем на \"орбанистите\" и тази, която и общество и правителство разходва в решаване на истинските жизнени проблеми. Всяка година, за да съществува, ЕС има нужда от близо 2 милиона имигранти извън ЕС. На повече от 500 милиона население, това не е проблем. Още по-малко за Източна Европа, която именно такива политически манипулатори като Орбан не й позволяват да прогледне и осъзнае размерите на истинската катастрофа - няма кой да работи, няма кой да изкарва пенсиите, няма кой да насели запустелите места. България - четвърта по демографски срив в ЕС Не случайно - под сурдинка Полша вкарва имигранти. И Орбан започна, но през задния вход, защото не е удобно на предния да громиш имигрантите, а на задния да ги вкарваш. Отначало залъгваше унгарците, че няма да има проблем, защото ще раздаде унгарско гражданство на етническите унгарци в съседните страни. Но се оказа, че дори след раздаването на над милион унгарски паспорта, нищожна част от тях се премести в Унгария. Само през 2018 години Унгария има нужда от близо 100 000 души внос на работна ръка, при това все повече неквалифицирана. Разбира се, \"полезните идиоти\" сред орбанистите ще ви снесат яйца от всякакви кошници, за да убедят, че роботите ще решат проблема с недостига на работна ръка, че има други начини, без имигранти. Точно както преди време гърмяха, че ВЕИ ще реши всички енергийни проблеми. Не се хабете с излишни спорове около Орбан - той е историческа аберация, която може да се появи само в страна с неукрепнала демокрация и незатихнал Ваймарски комплекс. Спорете за бъдещото на България, на ЕС и как ще решите реалните проблеми, без да забравяте че най-големият проблем и решението е в хората и реалните им проблеми. Борисов: Имигранти мюсюлмани ще нарушат демографския ни баланс Демократизация на България? Не, побългаряване на демокрацията Председателят на Европарламента се оказа защитник на Орбан Как гласуваха българските евродепутати за Унгария? 5 на 8 \"за\" Орбан Авторитаризъм и ренационализиране на ЕС. Това ли искаме? Европейският \"Орбанистан\" Борисов: Тодор Живков и Царя са ми като два университета (ВИДЕО) Без Шимичка Орбан нямаше да е премиер, а без Орбан Шимичка - милиардер Западът и мигрантите - основни виновници за положението в Русия Така няма да спрем имигрантите от Африка Мигранти в Австрия подпалиха килията си преди да ги депортират 20% от сирийските бежанци в Турция живеят в Истанбул България - четвърта по демографски срив в ЕС Борисов: Имигранти мюсюлмани ще нарушат демографския ни баланс", "date": "2018.09.16", "title": "Орбанизмът – гулаш капитализъм"}
{"url": "http://clubz.bg/73231-gryckata_opoziciq_glasuva_protiv_republika_severna_makedoniq", "text": "Лидерът на най-голямата опозиционна партия в Гърция Нова демокрация Кириакос Мицотакис заяви, че неговата партия ще гласува против Преспанския договор за новото име на северната съседка (Република Северна Македония), а ако парламентът не го одобри, преговорите ще започнат отначало, предаде агенция МИА, цитирана от БТА. Да не бързаме да се радваме за Гърция Мицотакис направи изявлението си в Солун, в рамките на Солунския международен панаир. \"Искам оттук, от столицата на Македония, да изпратя ясно послание до всички: Нова демокрация ще гласува против този договор, дали сега, дали в следващия парламент. А ако накрая договорът, който подписа СИРИЗА, не бъде гласуван от парламента, тогава и другата страна трябва да знае, че преговорите започват отначало\", заяви Мицотакис. Опозиционният лидер обвини управляващите, че са подписали договора \"в отсъствието на парламента и на народа\". Правителството определи речта на Мицотакис като \"евтин трик\" и отбеляза, че опозиционният лидер не е казал как ще реагира, ако парламентът приеме договора със Скопие. Скопие: Няма да позволим на Русия да ни пречи за името и НАТО Представители на управляващата коалиция твърдят, че лидерът на Нова демокрация критикува споразумението със Скопие \"за вътрешнополитически цели\" и печелене на привърженици, а в лични разговори с европейски политици е обещавал, че Нова демокрация ще изпълнява договора, ако той бъде приет от парламента. Междувременно министърът на отбраната на САЩ Джеймс Матис отправи директна забележка към Москва, свързана с намеса на Русия в чужди избори. Матис обяви, че подкрепя Македония и добави, че  трябва Македонските ни приятели да определят бъдещето на държавата си, а не външни сили\". Той добави, че ще бъде на официално посещение в Скопие преди датата на референдума - 30 септември. На него гражданите на Македония ще избират дали да променят името на държавата си на Република Северна Македония. Столтенберг в Македония: В НАТО сте - след \"да\" на референдума Представител на Москва в Скопие е критикувал амбициите на Македония да се присъедини към НАТО, като е споменавал, че държавата може да се превърне в \"легитимна цел\", ако отношенията между НАТО и Русия продължават да се влошават. Резултатът ще определи бъдещата посока на развитие на държавата. Гърция, която е член на НАТО и Европейския съюз, поставяше вето над присъединяването на Македония към тези две организации,  като изтъкваше, че на бившата югославска република съдържа териториални претенции към северната гръцка провинция със същото име и към гръцката история. Договорът за името, подписан от премиерите на двете страни Зоран Заев и Алексис Ципрас, отваря рядка възможност за решаване на 27-годишния спор и за присъединяване на Македония към НАТО и ЕС, от което Русия не е доволна. Скопие: Няма да позволим на Русия да ни пречи за името и НАТО Столтенберг в Македония: В НАТО сте - след \"да\" на референдума", "date": "2018.09.16", "title": "Гръцката опозиция гласува против Република Северна Македония"}
{"url": "http://clubz.bg/73223-cvetana_maneva_sama_napisala_finala_v_klipa_na_azis", "text": "\"Доволна съм, че участвам в такава кауза\", заяви днес актрисата Цветана Манева по bTV, след като появата ѝ в клип на Азис предизвика лавина от коментари. Тя призова хората да се замислят как се отнасяме помежду си. Да влезе културната полиция По думите ѝ трябва да има толерантност към този, който е по-различен. В понеделник започва учебната година и се питам знае ли се колко са децата в неравностойно положение или с някакво заболяване, които трябва да бъдат първи клас, и какво се прави за тях, каза Цветана Манева. Актрисата заяви, че думите в края на клипа, които изрича, са и писани от нея. \"Азис беше приготвил един материал, който беше доста обстоятелствен, по-бъбрив. Пак съдържаше смисъла, но не става за финал. Той ми се довери и аз написах тези 4 изречения\", поясни тя. Цветана Манева обясни, че се е запознала с Азис, когато му е гостувала в телевизионно предаване преди време. \"Не мога да се похваля, че съм слушала неговата музика, както и той не беше ме виждал на сцената, но сега дойде на театър. Бях негов гост, направи ми впечатление, че е много открит. Много внимателно ме слушаше и явно му бях интересна”, отбеляза Цветана Манева.", "date": "2018.09.16", "title": "Цветана Манева сама написала финала в клипа на Азис"}
{"url": "http://clubz.bg/73222-preboriha_nezakonnoto_stroitelstvo_na_koral_premahnaha_toaletna_snimki", "text": "Кметът на Царево Георги Лапчев често е критикуван, че си затваря очите за незаконното строителство в общината, в т.ч. около екоплаж Корал. Но от вчера вече няма да има основание за такива критики. Лапчев нареди спешно да бъде премахната незаконна барака, служеща за... тоалетна. Действията на местната власт са светкавични - разпореди да премахнат нужника само за 7 дни след сигнал на Национална асоциация \"Българско Черноморие\", учредена от собственици на земи край морето, хотелиери и ресторантьори. От няколко години представителите на тази организация ходят на лов за дивакуващи, както сами се изразяват. И, оказва се, това лято са уловили незаконната тоалетна на Петко Петков - биологът, познат като учителя на големия български алпинист Боян Петров. Незаконността на тоалетната се състои в това, че е навлязла с 1.4 линейни метра в общински път. А общинският път е преграден с бариера, разказват от сдружение \"Да запазим Корал\". Петков и съмишленици сами премахнаха обекта. И разказват за случая с тоалетната: След като в национален ефир на 21 юли Петков е заявил, че на Корал има уникални екосистеми и мястото (към което има големи апетити за застрояване) трябва да се запази, \"бухалките на кмета\" веднага се активирали и \"оформили\" жалба до РИОСВ-Бургас. В случая става въпрос за жалбата от НАБЧ. Кметът Лапчев я резюлира със \"Спешно!\" - т.е. бараката-тоалетна да бъде незабавно премахната, продължава разказът. И констатират отдавна известното:  От \"Да запазим Корал\" призовават институциите, в т.ч. прокуратурата, да извършат цялостна проверка в община Царево, преглед на актовете на кметството и оповестяване на списък на незаконното строителство в района. Проверка за незаконно строителство на Корал преди три месеца започна Министерството на регионалното развитие и благоустройството. Резултатът от нея (ако е приключила) и до ден днешен не е оповестен. В допълнение от \"Да запазим Корал\" се обявиха за сваляне на доверието на ГЕРБ от кмета Лапчев. След което сами премахнаха бараката.", "date": "2018.09.16", "title": "Пребориха незаконното строителство на Корал! Премахнаха... тоалетна (СНИМКИ)"}
{"url": "http://clubz.bg/73224-protestirashti_napadnaha_operator_na_btv", "text": "Протестиращите пред парламента нападнаха оператор на една от националните телевизии - bTV, но намесата на полицията предотврати по-сериозни сблъсъци. Със свирки и плакати \"превратаджии\" окупираха жълтите павета (СНИМКИ) Недоволстващите нарекоха медиите \"продажници\" и заявиха, че няма да работят с тях, съобщи агенция \"Фокус\". Един от организаторите на протеста Емил Русинов съобщи по мегафон, че получил хиляди заплахи за живота си заради организирането на днешната демонстрация. Русанов съобщи, че от 12 часа до 17.30 часа утре отново ще се състои протест пред парламента, а след това до 18 часа ще има шествие до Министерски съвет. Протестиращите днес бяха обединени от група във Фейсбук, закрита преди два дни. Протест \"Оставка, съд и смяна на системата\" у нас и в чужбина Днешната демонстрация се провежда при засилено полицейско присъствие, а финалът й е обявен за 22 ч. Очаква се и в следващите три дни да има протестни акции. В сряда по обяд българи ще протестират и пред сградата на Европейската комисия в Брюксел. Протест \"Оставка, съд и смяна на системата\" у нас и в чужбина", "date": "2018.09.16", "title": "Протестиращи нападнаха оператор на bTV"}
{"url": "http://clubz.bg/73040-bryuksel_iska_10_000_evropejski_granichari", "text": "Европейската комисия предлага до 2020 г. европейската гранична служба да разполага с 10 000 служители, което е увеличение от близо седем пъти спрямо сегашният състав от 1500 човека. Фронтекс показа нагледно как пази българските граници (СНИМКИ) Под ръководството и надзора на държавата от ЕС, в която са разположени, тези служители биха могли да извършват проверки за установяване на самоличност, разрешаване или отказ за влизане по външните граници и задържане на хора на границите на ЕС. Европейските граничари ще могат да установяват незаконно пребиваващи чужденци, както и да подготвят решения за връщането им. Националните власти ще продължат да отговарят за вземането на самите решения за връщане. Фронтекс със стрес-тестове на външните граници на ЕС Граничарите на ЕС ще могат да изпълняват задачи зад граница, когато има предварително съгласие от съответната чужда държава. ЕК предлага да бъдат осигурени 1.2 милиарда евро до 2020 г. за дейността на европейската гранична служба, а до 2027 г. - още 11.3 млрд. евро. Бъдещата агенция на ЕС по убежището се предлага да извършва цялостна оценка на постъпилите молби за закрила. Екипи на агенцията ще подпомагат държавите от ЕС при необходимост и ако те поискат. Под ръководството на приемащата държава екипите ще могат да изпълняват всички необходими задачи за приемане на новодошли мигранти, оценката им и връщането на онези, които не отговарят на изискванията за закрила. Комисията предлага бюджет от 321 милиона евро за тази агенция до 2020 г. и 1.25 млрд. евро до 2027 г. Гръцкото МО праща 7000 войници до границата с Турция ЕК предлага мигрантите, чиито молби за убежище са отхвърлени още на границата, да бъдат насочвани към опростена процедура за връщане без срок за доброволно напускане и с по-кратки срокове за обжалване. За да се избегне забавяне, решенията за връщане ще трябва да се издават незабавно след или заедно с решение за прекратяване на законно пребиваване. В случай на отхвърлена молба за предоставяне на убежище ще се прилагат общи срокове от най-много пет дни за обжалване на решението за връщане. Ще бъде въведено задължение за съдействие от страна на подлежащите на връщане мигранти. Предлага се държавите от ЕС да въведат програми за доброволно връщане на мигранти без право на престой. Държавите ще могат да съкращават срока за доброволно връщане, например за да предотвратят укриване. Държавите от ЕС следва да предвидят срок от поне три месеца първоначално задържане на подлежащите на връщане. ЕК предлага занапред да подлежат на задържане мигрантите, които представляват заплаха за обществения ред или националната сигурност. ЕК призовава за ускорено разселване на мигрантите, обхванати от квотите. Комисията поставя срок до октомври догодина за разселването на 50 000 бежанци. Комисията настоява и за приемане на рамкови правила за разселване на мигранти занапред.  Нелегални мигранти стреснаха нудисти в Испания Фронтекс със стрес-тестове на външните граници на ЕС Гръцкото МО праща 7000 войници до границата с Турция Нелегални мигранти стреснаха нудисти в Испания", "date": "2018.09.16", "title": "Брюксел иска 10 000 европейски граничари"}
{"url": "http://clubz.bg/73226-zlato_za_bylgarskiq_ansambyl", "text": "България спечели титла на Световното по художествена гимнастика, което завърши днес в столичната зала \"Арена Армеец\". Националният ансамбъл взе злато на пет обръча. След това приключи надпреварата с шесто място с три топки и две въжета. Тимът ни в състав   с треньор Весела Димитрова получи оценка 23,300 за композицията си (14,700 трудност и 8,600 изпълнение) с обръчи, а на почетната стълбичка се наредиха още Япония (22,800) и Италия (22,550). Победителките в многобоя от вчера - Русия, се представиха слабо днес и останаха на четвърта позиция с 20,325 точки. Във втория финал със смесени уреди нашите допуснаха две грешки с изпускания и така останаха извън тройката с 20,750. Те бяха изпреварени от Италия - 22,500, Русия - 22,200, Украйна - 21,400, Япония - 21,350 и Беларус - 20,950. Бронз за ансамбъла на Световното Така България приключи домакинския си шампионат с пълен комплект медали. Вчера ансамбълът стана трети в многобоя (със значението и на квота за олимпийските игри след 2 години), а Невяна Владинова, Катрин Тасева и Боряна Калейн грабнаха сребро отборно.", "date": "2018.09.16", "title": "Злато за българския ансамбъл"}
{"url": "http://clubz.bg/73225-remontyt_na_graf_ignatiev_zakysnqva", "text": "Ремонтът на столичната ул. \"Граф Игнатиев\", започнал в първата седмица на май ще закъснее и вместо в средата на октомври, както беше първоначално обявено, ще приключи в началото на ноември. Поне тогава обеща заместник-кметът на Столична община Евгени Крусев да тръгнат трамваите по централната столична улица. Към кмета за ремонтите: египтяните с пирамидите са били по-бързи По Нова телевизия днес Крусев определи като най-сложен ремонта на \"Граф Игнатиев\" и обеща трамваите да тръгнат в началото на ноември. Проектът включва и площадите \"Славейков\" и \"Гарибалди\", заедно с нови най-модерни релси за трамваите, които да намалят шума в столицата. Фонтанът на площад \"Славейков\", заради който почина мъж преди 13 години и оттогава е затворен, също ще бъде възстановен. Вторият етап от реконструкцията, който включва улиците \"Иван Шишман\" и \"6-ти септември\", остава за догодина Нов \"Граф Игнатиев\" за Европредседателството? Друг път От понеделник, 17 септември, ще бъде пуснато движението по бул. \"Арсеналски\", бул. \"Васил Левски\", ул. \"Цар Симеон\" и Източната тангента.  Работата по тротоарната настилка ще продължи по определени участъци от бул. \"Арсеналски\". \"Действително инвестиционната програма на общината беше изключително амбициозна. Направили сме всички възможно от утре да бъде пуснато движението по бул. \"Васил Левски\" в участъка между Ректората и паметника на Апостола. Източната тангента ще бъде отворена\", съобщи Евгени Крусев. По отношение на бул. \"Монтевидео\", Крусев заяви, че е положена първата част от асфалтовата настилка и се очаква до десетина дни да бъде пуснат за движение в участъка с ул. \"Боряна\". \"Спаси София\": \"Бетонирани дървета\" при ремонта на ул. \"Граф Игнаниев\" \"В началото на октомври очакваме и бул. \"Пенчо Славейков\" да бъде пуснат за движение. С това всички големи булеварди, които претърпяха рехабилитация и реконструкция ще бъдат пуснати\", уточни заместник-кметът. Нов \"Граф Игнатиев\" за Европредседателството? Друг път \"Спаси София\": \"Бетонирани дървета\" при ремонта на ул. \"Граф Игнаниев\"", "date": "2018.09.16", "title": "Ремонтът на \"Граф Игнатиев\" закъснява"}
{"url": "http://clubz.bg/73216-bild_shefyt_na_kontrarazuznavaneto_e_pred_uvolnenie", "text": "Германското контраразузнаване от месеци бездейства след сигналите на официални представители на две федерални провинции, които изказват опасения от действията на местните младежки подразделения на крайнодясната партия \"Алтернатива за Германия\", пише днес вестник \"Билд ам зонтаг\", цитиран от Ройтерс. \n\tСтатията в многотиражното издание засилва призивите за отстраняване на директора на Федералната служба за защита на конституцията (контраразузнаването) Ханс-Георг Маасен. Критици казват, че той е омаловажил насилието срещу мигранти в източния град Кемниц и го подозират във връзки с крайнодесни политици. Шеф от службите опровергава Меркел за протестите в Кемниц Канцлерът Ангела Меркел от Християндемократическия съюз и вътрешният министър Хорст Зеехофер от Християнсоциалния съюз ще се срещнат във вторник с председателката на Социалдемократическата партия Андреа Налес, с която са в коалиция, за да обсъдят съдбата на Маасен. Снощи Налес каза пред репортери: Шефът на контраразведката бе подложен на критики на 7 септември, когато изказа съмнение, че крайнодесни активисти са нападали мигранти в Кемниц и постави под въпрос автентичността на видеоклип, на който се вижда акт на насилие. После Ханс-Георг Маасен се оправдаваше, че е бил зле разбран, припомни Ройтерс.", "date": "2018.09.16", "title": "\"Билд\": Шефът на контраразузнаването е пред уволнение"}
{"url": "http://clubz.bg/73219-muzei_hramove_i_prezidentstvoto_otvarqt_vrati", "text": "Администрацията на президента се включва в инициативата Европейски дни на наследството - 2018 г., и отново ще отвори врати за граждани от 10.00 до 16.00 часа днес. Инициативата, която започна вчера, е в рамките на Европейските дни на културното наследство.  Заради обявения днес по обяд протест от български емигранти в центъра на София, полицията е на крак. От МВР съобщиха, че е осигурен достатъчен полицейски състав, който да гарантира мирното протичане на протестните действия и недопускане на нарушаване на обществения ред.  Протест \"Оставка, съд и смяна на системата\" у нас и в чужбина Държавният глава Румен Радев ще приеме първите гости на \"Дондуков\" 2, а посетителите ще имат възможност да разгледат Гербовата зала, кабинетите на президента и на вицепрезидента, Огледалната зала, Залата за пресконференции и Президентската библиотека. В събота за граждани отвори врати БНР, студиата, фонотеката и музейната му сбирка. Днес сред сградите са Президентството и Военният клуб, а също и джамията \"Баня Баши\" и Католическият катедрален храм \"Св. Йосиф\", както и Софийска синагога и Софийска духовна семинария \"Св. Йоан Рилски\".  Отворени ще бъдат и много музеи - Националният археологически институт с музей при БАН и Музеят \"Земята и хората\", както и филиали на Регионален исторически музей - София - Триъгълна кула на Сердика, археологическият парк \"Западна порта на Сердика\" и др., а също и библиотеката и музеите към Софийски университет \"Св. Климент Охридски\" и др. ", "date": "2018.09.16", "title": "Музеи, храмове и президентството отварят врати"}
{"url": "http://clubz.bg/73217-shte_propee_li_manafort", "text": "Новината отекна като гръм: бившият шеф на предизборния щаб на Доналд Тръмп Пол Манафорт изненадващо изрази готовност да сътрудничи на специалния прокурор Робърт Мълър по разследването за \"руската афера\". По този начин Манафорт може да се превърне в основен свидетел. Още в началото на изслушването си в съд във Вашингтон, Манафорт изненадващо се призна за виновен в престъпен сговор срещу САЩ - противно на всички досегашни свои твърдения по темата. Той призна също, че се е опитвал да влияе на свидетели.  Бившият лобист направи този завой след постигнато споразумение с прокуратурата. Така отпаднаха други точки от обвинението срещу него, сред които за пране на пари и данъчни измами. Защото повдигнатите обвинения срещу 69-годишния Манафорт се базират не само на подозрението, че изборният щаб на Тръмп нелегално е сътрудничил с Москва, а и на предишната лобистка дейност на Манафорт в подкрепа на проруските сили в Украйна. Засега не е ясно докъде може да стигне въпросното сътрудничество на Манафорт с правосъдието. Прокурорът Ендрю Вайсман съобщи, че вече има постъпили нови информации. Двете останали точки от обвинението са за престъпен заговор срещу САЩ - заради предполагаемо лъжесвидетелстване, както и за заговор за възпрепятстване на правосъдието - за упражняване на натиск над свидетели. Лоша новина за Тръмп. Манафорт ще сътрудничи на спецпрокурора Не е изключено обявената сега готовност за сътрудничество с прокуратурата да внесе нова светлина по т.нар. \"руска афера\". Американските федерални съдилища като цяло са готови на по-ниски присъди срещу сътрудничество с разследването. Но ползите за правосъдието от това също трява да са налице. След бившия адвокат на Тръмп Майкъл Коен, Манафорт е вторият важен източник на информация за специалния прокурор Робърт Мълър от най-близкото обкръжение на американския президент. Белият дом реагира незабавно. Самопризнанието на Манафорт нямало \"нищо общо\" с Доналд Тръмп. Тези развития нямали никаква връзка с предизборната му кампания или с неговата победа на изборите през 2016 година, заяви говорителката на Белия дом Сара Сандърс. \"Руската афера\" представлява сериозна заплаха за Тръмп. Той отрича каквито и да е било уговорки с Москва около хакерските атаки срещу щаба на неговата опонентка Хилъри Клинтън. Разследването за руска намеса в американските избори Тръмп определя като политически мотивиран \"лов на вещици\". Една от големите въпросителни е свързана с една среща в Тръмп тауър в Ню Йорк през юни 2016 година, на която руска адвокатка е предложила на хора от щаба на Тръмп компрометиращи данни за Хилъри Клинтън. Медиите съобщават, че следователите междувременно проверяват подозрителни парични преводи между участници във въпросната среща. Тя е била организирана от сина на Доналд Тръмп и в нея са участвали още и зетят му Джаред Къшнър и Пол Манафорт. От март до август 2016 година Пол Манафорт бе член на предизборния щаб на Тръмп, от които 3 месеца дори го ръководеше. В първия процес през август Манафорт беше признат за виновен за данъчни и банкови измами. Присъдата по това дело все още не е произнесена.", "date": "2018.09.16", "title": "Ще \"пропее\" ли Манафорт?"}
{"url": "http://clubz.bg/73153-borisov_3_a_sega_nakyde", "text": "Ако с няколко думи трябва да опишем очакванията за първото правителство на министър председателя Бойко Борисов, те ще бъдат: Така българските граждани масово възприемаха случващото се и схващането, че “всички политици са един дол дренки“ някакси отстъпи на заден план, поне за малко. Второто коалиционно управление на Борисов се изниза под “стабилността”. Това бяха безбройните обещания, че в следващите 2-3 месеца правителството няма да залитне в обратна посока на решеното. Месеците се превърнаха в години и партията придоби самочувствието, че само тя може да управлява без кой знае какви сътресения в държавата. Донякъде това самочувствие бе оправдано. Лека полека обаче стабилността в държавата се превърна в стабилност на партията, а двете неща са коренно различни. Едното предполага доволни граждани и развитие, а другото пълни джобове на партийците в ущърб на избирателите. Това удобно положение допринесе още повече за липсата на реформи или поне подобрения в ключови сектори. Всеобщото схващане се свеждаше до „ “. За жалост управляващите все още не са си измислили думичка, която да описва този мандат. „Борисов 3“ се възползва от това, че България поне за 6 месеца получи положителни отзиви за председателството на Съвета на ЕС. Стана логично да си мислим, че този мандат ще остане под знака на външния облик на държавата и подобряването на отношенията с редица държави. Да, ама не. Това бяха само онези 6 месеца, през които си имахме цяло министерство на председателството на Съвета на ЕС и столицата редовно биваше затваряна заради важните срещи в НДК. Този кратък период от време не е достатъчен, за да придаде цялостен облик на управлението и да го окачестви като подобряващо отношенията с ЕС и съседните държави. За да бъде така окачествено, работата по отношенията със съседните държави нямаше да приключи чрез предаване на щафетата на австрийците, които след България поеха председателството на Съвета на ЕС. Темата за интеграцията на Западните Балкани отдавна вече не е част от българския политически дневен ред. Време беше да се върнем в пределите на България, че я позабравихме малко. “То не може всичко наведнъж„ са казали хората. Но можем ли да се върнем към заветната “стабилност“? Няколко са нещата, които ни подсказват, че ГЕРБ и коалиционните им партньори не могат да си позволят да говорят за стабилност. Освен боричканията между Волен Сидеров и Валери Симеонов, които накараха Каракачанов да се захлупи със синя каска, сякаш самата ГЕРБ търпи вътрешни промени, ако съдим по разногласията между Цветан Цветанов и министър-председателя Бойко Борисов. И ако доскоро можехме да си мислим, че ГЕРБ отправя послания към русофилите чрез Бойко Борисов и към проевропейски настроените чрез Цветан Цветанов, за да се хареса на всички, то днес забелязваме много повече разминавания. Проточилата се смяна на министри е такъв пример. След трагедията в Своге и оставките на тримата министри, най-притеснителни за управляващите си остават наближаващите избори за Европейскии парламент и след това за местна власт. Ако ГЕРБ не ги спечели с убедително мнозинство, картинката съвсем няма да е розова. Прокламираната стабилност не може да бъде вече етикет на управляващите. Поглеждането навътре в държавата шепне единствено думата “реформи“. Апел към управляващите: Мислете бързо! ---- „Генерация Z“ – с подкрепата на „Америка за България“", "date": "2018.09.16", "title": "\"Борисов 3\": а сега накъде?"}
{"url": "http://clubz.bg/73218-protest_ostavka_syd_i_smqna_na_sistemata_u_nas_i_v_chujbina", "text": "Българи от страната и чужбина излизат на протест под надслов \"Оставка, съд и смяна на системата\", съобщи БНР. Демонстрации ще има както пред сградата на Народното събрание в столицата, така и пред посолства на България. Сънародниците ни настояват за оставката на правителството и промяна в модела на управление на страната, като предлагат швейцарския. Зад протеста стоят над 31 000 български граждани, живеещи в чужбина, обединени във фейсбук групата \"Против геноцида на Борисов и всички досегашни управляващи мафии\". Те настояват за оставката на правителството и промяна в модела на управление, като избраният от тях е швейцарският. Протестът ще се проведе между 12 и 22 часа и ще продължи три дни, като в сряда българи ще протестират и пред централата на Европейската комисия в Брюксел.  В емоционален призив във Фейсбук групата се казва: \n\t", "date": "2018.09.16", "title": "Протест \"Оставка, съд и смяна на системата\" у нас и в чужбина"}
{"url": "http://clubz.bg/73057-oshte_1_milion_dushi_v_siriq_prokudeni_ot_domovete_si", "text": "Комисия на ООН, разследваща нарушенията на човешките права в Сирия, съобщи, че тази година сраженията са принудили над 1 милион души да напуснат домовете си и да се преместят на друго място в страната, предадоха Асошиейтед прес и ДПА. Това е прецедент - за първи път от началото на войната в Сирия, която през март т.г. навлезе в осмата си година, броят на хората, разселени заради боевете, е толкова голям.  Според неправителствени организации близо 13.1 милион човека в самата Сирия се нуждаят от хуманитарна помощ. Над 5.6 милиона сирийци са бежанци, като половината от тях се намират в лагери в Турция. \"Русия затъна в Сирия, Асад да внимава с химическото оръжие\" Сирийските правителствени сили, подкрепяни от Русия и Иран, си върнаха контрола върху големи територии из страната в началото на 2018 г. След сраженията в провинциите Алепо, Дамаск и Дараа вътрешно разселените са 6.5 милиона при население от около 18 милиона души. Много от тези хора живеят при тежки условия, без вода, храна и лекарства, както и без подходящо убежище. Русия и Асад продължават с удари в Идлиб ООН предупреди, че евентуална офанзива срещу провинция Идлиб ще предизвика катастрофална хуманитарна криза. В района, който се намира под контрола на терористичната групировка \"Фронтът ал Нусра\", живеят над 3 милиона души. Към момента обаче международната общност не може да намери мирно решение, което да принуди бунтовниците да напуснат Идлиб, като се разоръжат. При обстрел обаче ще пострадат и много мирни граждани. Русия и Асад продължават с удари в Идлиб Русия и Башар Асад удариха Идлиб За да си върнат контрола върху Източна Гута, правителствените сили са извършили атаки срещу гъстонаселени райони, употребявайки химически оръжия на 22 януари и 1 февруари. Атаките с химическо оръжие са били извършени в Дума в Източна Гута. При атаките са били ранени жени и деца. Те са имали дихателни проблеми, предаде Ройтерс. Комисията заключава, че за тези атаки са отговорни или правителствените сили, или свързани с тях милиции. При двете атаки са били използвани снаряди, конструирани въз основа на ирански артилерийски снаряди, за които се знае, че са били доставяни на силите, командвани от сирийското правителство. ООН: Пхенян доставя материали за химически оръжия в Сирия Третата предполагаема атака с химическо оръжие е извършена на 7 април в Дума, посочва комисията. Информациите за нападението се разследват, предаде ТАСС. В комисията са получени данни за загинали най-малко 49 души и ранени най-малко 650 души при тази атака. Сутринта на 7 април в многоетажен блок в Дума е паднала газова бутилка с хлор, която била хвърлена от хеликоптер.  Докладът е изготвен въз основа на интервюта с 400 души, отбелязва Ройтерс. Лекари със съмнения, че Турция използва химически оръжия в Сирия Русия и Асад продължават с удари в Идлиб Русия и Асад продължават с удари в Идлиб Русия и Башар Асад удариха Идлиб ООН: Пхенян доставя материали за химически оръжия в Сирия Лекари със съмнения, че Турция използва химически оръжия в Сирия", "date": "2018.09.16", "title": "Още 1 милион души в Сирия прокудени от домовете си"}
{"url": "http://clubz.bg/73042-salvini_iska_koaliciq_kato_bylgarskata_za_sledvashtata_evrokomisiq", "text": "Вътрешният министър на Италия Матео Салвини, който е и водач на крайнодясната партия \"Лига\",  желае новата Европейска комисия да се води от консерватори и популисти, съобщи сайтът Euractiv. Изборите за европейски парламент ще се проведат в края на май 2019 г. Салвини заявява, че популисткият алианс, в който неговата партия възнамерява да участва, е готов да подкрепи Европейската народна партия (ЕНП) в новата комисия. За лидери на тази коалиция се споменават основно самият Салвини и премиерът на Унгария Виктор Орбан, който членува в ЕНП, но се очаква скоро да бъде изключен или да напусне по собствено желание.  Орбан: Брюксел е умряла жаба В Европейския съюз нараства броят на държавите, управлявани от десни и крайнодесни коалициии и представляват потенциални партньори на такъв проект.  Такъв е случаят с България, която е управлявана от десноцентристкото правителство на Бойко Борисов и партията му ГЕРБ в коалиция с националистическия \"Патриотичен фронт\", пише изданието. Подобно е положнието и в Австрия, където десноцентристката Народна партия на Себастиан Курц е на власт с крайнодясната Партия на свободата. Финландия също се управлява от коалицията между десноцентристката Централна партия и популистката Финландска партия.  Популизмът е \"пряко следствие от кризата\", твърди Доминик Строс-Кан  Коалицията на Меркел с рекордно нисък рейтинг, \"Алтернатива за Германия\" с рекордно висок Популизмът е \"пряко следствие от кризата\", твърди Доминик Строс-Кан  Коалицията на Меркел с рекордно нисък рейтинг, \"Алтернатива за Германия\" с рекордно висок", "date": "2018.09.16", "title": "Салвини иска коалиция като българската за следващата Еврокомисия"}
{"url": "http://clubz.bg/73220-syrbiq_vdigna_pytnite_taksi_za_chujdestranni_koli", "text": "Пътните такси в Сърбия вече са по-високи за автомобили с чуждестранна регистрация.  Таксата от Белград до Ниш, която досега е била 6.50 евро, вече е 7 евро.  Новите цени се налагат заради съгласуване на тарифите с курса на еврото спрямо сръбския динар.  При изработването на старата тарифа цените са били изчислени по курс 1 евро за 120.3918 динара от 13 ноември 2014 г., а новите цени са съобразени с курса от 10 септември 2018 г. - 1 евро за 118.2951 динара. Според новото решение цените в евро ще се закръглят, както следва: от 0.01 до 0.49 евро се закръгля на 0.50 евро, а от 0.51 до 0.99 - на 1 евро. За миналата година Националният туристически борд на Сърбия отбеляза силен ръст на българските туристи в Сърбия, като за столицата Белград са на първо място, за цяла Сърбия - на трето по псещения.", "date": "2018.09.16", "title": "Сърбия вдигна пътните такси за чуждестранни коли"}
{"url": "http://clubz.bg/73215-otroven_ot_kremyl_se_lekuva_v_berlin", "text": "Изтъкнатият противник на Кремъл Пьотър Верзилов пристигна снощи с медицински самолет в Берлин за лечение, след като във вторник бе настанен в московска молница със затруднения в зрението, говора и двигателния апарат, предадоха Ройтерс и ДПА.  Тя е по-известна като Надежда Толоконникова, член на „Пуси Райът“, осъдена през 2012 г. на две години затвор за изпълнение на песен срещу Путин в московска катедрала. Членове на руската протестна пънк група \"Пуси райът\", с която  Активист на „Пуси Райът“ в болница със съмнения за отравяне Смята се, че 30-годишният мъж е погълнал мощно лекарство, което потиска невротрансмитера ацетилхолин. Според медийни публикации лекарите открили в кръвта му следи от силни психотропни вещества.  \n\tПрез юли Пьотър Верзилов и още три жени, свързани с \"Пуси райът\", навлязоха за кратко на терена по време на финала на Световното първенство по футбол в Москва. После наруштелите излежаха присъди от по 15 дни затвор.  \n\tВерзилов редактира новинарския онлайн портал \"Медиазона\", който се занимава с нарушенията на човешките права в руските затвори, пише БТА. Две седмици арест за нахлулите на стадиона \"Пуси райът\" Две седмици арест за нахлулите на стадиона \"Пуси райът\"", "date": "2018.09.16", "title": "Отровен от Кремъл се лекува в Берлин"}
{"url": "http://clubz.bg/73214-trymp_slaga_10_mito_na_kitajski_stoki", "text": "Президентът на САЩ Доналд Тръмп възнамерява да обяви до понеделник нови мита на стойност около 200 милиарда долара върху внос от Китай, писа вчера \"Уолстрийт джърнал\", цитиран от Ройтерс и АП. \n\tНивото на тарифите ще бъде вероятно около 10 процента, под 25-те на сто, които неговата администрация бе обявила за този кръг от повишение, твърди вестникът, като се позовава на информирани източници.  Тръмп ще предложи 25% мита върху китайски стоки за $200 млрд. Съобщението идва, след като Белият дом покани Китай за нови преговори по спора им за нивата на митата. Досега двете правителства са си наложили взаимно мита за внос на стоки за по 50 милиарда долара. Пекин е огласил списък с американски стоки, които ще бъдат обложени с мита за 60 милиарда долара, ако Вашингтон качи още повече тарифите си.  \n\tАдминистрацията на Тръмп настоява Китай да намали своя търговски излишък от 375 милиарда долара със САЩ, както и да прекрати политиката да придобива американски технологии и интелектуална собственост, за да си спестява промишлени инвестиции във високите технологии, отбелязва БТА.", "date": "2018.09.16", "title": "Тръмп слага 10% мито на китайски стоки"}
{"url": "http://clubz.bg/73213-kmetyt_na_london_vreme_e_za_nov_referendum", "text": "Кметът на Лондон Садик Кан призова за насрочването на нов референдум за членството на Великобритания в ЕС, като заяви, че подкрепя движението \"Вотът на народа\" (People's Vote), предаде Ройтерс.  \n\tОбединеното кралство трябва да напусне съюза на 29 март догодина, но планът на премиера Тереза Мей за \"Брекзи\" още не е одобрен, а депутати и лидери от синдикатите и бизнеса все повече настояват окончателното решение за споразумението с Брюксел да вземат британците. Мей обаче отхвърля идеята за ново допитване и очаква сделката да бъде одобрена от Камарата на общините.  \n\tПризивът на видния лейбърист Кан, изложен в негова статия във вестник \"Обзървър\", поставя под натиск лидера на Лейбъристката партия Джереми Корбин, също да подкрепи идеята за референдума. След седмица лейбъристите имат годишна партийна конференция.  \n\tСадик Кан обвинява правителството на консерваторите за начина по който води преговорите по \"Брекзит\" и твърди, че заплахите за жизнения стандарт, икономиката и заетостта са прекалено големи, за да не бъде дадена думата на избирателите, пише БТА. \"Гардиън\": Катастрофа при \"Брекзит\" без сделка Сред обществото на Острова успоредно с желанието за втори вот за \"Брекзит\" расте и мерака за създаването на нова партия. Почти половината гласоподаватели биха гласували за нова партия във Великобритания, съобщава британският седмичник \"Обзървър\". Според ново проучване малко над една трета (35%) заявяват, че се чувстват непредставени от съществуващите основни партии. Това предполага наличието на терен за нова партия, след като и консерваторите и лейбъристите страдат от продължителни вътрешни конфликти. Въпреки че има редовни разговори за нови партии и разделения, много от възможните привърженици се отказват заради трудностите при стартиране на нов проект поради особеностите на британската избирателна система. Проучването показва също, че почти половината гласоподаватели не виждат силно лидерство в двете основни партии, като 47% вярват, че Тереза Мей не е силен лидер и 49% мислят същото по отношение на Джереми Корбин. Ксенофобията е в основата на \"Брекзит\" Лидерът на либералдемократите сър Винсънт Кейбъл се опитва на този фон да препоръча своята партия като алтернатива на двете най-големи партии. Въпреки трудностите, пред които някоя нова партия ще се изправи, идеите за създаване на нов политически проект не са изчезнали. Някои лейбъристки депутати са заявили, че ще погледнат отново на идеята след Брекзит. Помолени да си представят, че утре се е формирала нова центристка партия, 42% от допитаните заявиха, че вероятно ще гласуват за нея на бъдещите общи избори, пише \"Фокус\".  Ксенофобията е в основата на \"Брекзит\"", "date": "2018.09.16", "title": "Кметът на Лондон: Време е за нов референдум"}
