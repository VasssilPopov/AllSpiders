{"url": "http://clubz.bg/76532-zashto_si_struvashe_da_napusna_zonata_si_na_komfort", "text": "За пръв път от доста време с Катя сме решили да излезем вечер. Намираме се в любимия бар в Нант, Франция – ирландския пъб Fleming’s, където си говорим с германец и двама испанци, докато отборът на девойките от Чехия и Бразилия се изправя в епичен сблъсък срещу младежите от Дания и Индия в турнир по beerpong. Празнуваме деня на международните студенти. От София до Нант, борба с куфар и бюрокрация Само във Факултета по комуникационни науки чуждестранните студенти сме повече от една четвърт от обучаващите се. С изключение на студентите от няколкото партньорски университета на други континенти, повечето сме попаднали в Audencia Business School като част от програмата за студентска мобилност Еразъм+. Няма смисъл да ви разказвам за плюсовете на обучението в чужбина по принцип – за всеки е ясно, че не само знанията и уменията, придобити в чуждестранните университети, ами и контактите и въобще опита, който дават няколко месеца или години престой в чужда държава, са безценни. За много студенти, които не биха могли да си позволят висше образование в чужбина, Еразъм+ отваря тази врата. Следващия седемгодишен бюджет на Европейския съюз предвижда удвояване на настоящото финансиране за програмата за студентска мобилност. От 14,7 милиарда евро бюджетът на Еразъм+ ще стане над 29 милиарда за периода от 2021 до 2027 г. От тях най-голяма част - 33,3% отиват за висше образование. Това значи, че поне два пъти повече студенти, докторанти и преподаватели ще могат да се включат в обмена по думите на еврокомисаря по бюджет и човешки ресурси Гюнтер Йотингер. Студентите, които се обучават или провеждат професионална практика в чужбина в рамките на Еразъм+, получават месечен грант, който представлява най-голямото перо в бюджета на програмата. Размерът на финансирането е различен в зависимост от това в коя държава се провежда обучението, и дали става дума за обучение или практика. Контролът върху раздаването на тези пари, съвсем логично, е доста строг. Отпускат се само след  предоставяне на одобрена от двата университета учебна програма, подписан от приемащото висше учебно заведение сертификат, че сте пристигнали и сте им се представили, както и всички билети, които сте употребили за целта, договор за наем, здравна застраховка и пр. За какво се говори с китаец във френски бар Ако задължителният брой ECTS кредити не е покрит, тоест не сте си взели изпитите, сумата се връща. Ако не се предоставят съответните документи – също. Европейските данъкоплатци могат да бъдат убедени, че поне тази част от парите им се разпределя адекватно. Освен това обаче част от средствата, предвидени по програмата за висшето образование, отиват за „логистика“ – сайтове, информационни материали, платформи за кандидатстване и пр. Тук нещата не са толкова розови, сочи опитът. Освен неизбежната игра на счупен телефон покрай кандидатстването за обмен по програма Еразъм+ в Софийския университет тази година, много студенти имаха „щастието“ да качат всичките си документи в платформата, да получат потвърдителен имейл, че те са получени, а след това да се окаже, че половината липсват. За най-големите късметлии – изчезна цялата им кандидатура. А имейлите, които са получили за потвърждение, се оказаха… „фалшифицирани“. Важно уточнение е, че след като веднъж кандидатства по програма Еразъм+, студентът няма право до го направи втори път, независимо одобрен ли е или не. След известни разправии и консултации с ИТ-специалисти, засегнатите от очевидно техническите проблеми студенти успяха да убедят комисията да разгледа документите им, които за най-сигурно занесоха с съответния кабинет в папки. Платформата за кандидатстване е създадена от „Отдел \"Международна дейност и протокол\" на СУ \"Св. Климент Охридски\" с финансовата подкрепа на Европейската комисия“. От кого точно – не е ясно. Липсва информация за изпълнителя, както и за размера на предоставените средства. Не е ясно също защо след като е имало подобни проблеми и предходни години, не е предприето нищо за справянето с тях. Всеки факултет на всеки университет, участващ в програмата, има право да сключва договори с факултети на чуждестранни университети. За целта учебните програми трябва да са сходни поне донякъде. Замисълът на това да прекараш един семестър или една година във висше учебно заведение в друга държава е да продължиш обучението си по специалността, съответно този семестър или тази година да не бъде загубена в твоя университет. Нещата обаче често не стоят така. „Да дойдеш във Франция, за да те ограби балканец“ Когато с Диего от Испания обсъждахме програмите и изпитите, той беше потресен от факта, че на мен и Катя ще ни се наложи да вземем изпити по десет предмета във Франция, след което ще се приберем и ще трябва да вземем още седем в България. Обикновено изпитите по повечето предмети се признават, за да не е необходимо да ги държите в изпращащия университет. Такава е ситуацията при повечето ни колеги – взимат си изпитите във Франция, за да не се налага да го правят в Испания, Полша, Чехия и т.н. Не и когато програмите и методите на обучение са напълно различни, какъвто е случаят при нас. Ние обаче сме избрали съвсем съзнателно да прекараме семестър в чужбина по програма Еразъм+. От самото начало ни беше ясно, че програмата, която избираме, е практически ориентирана и няма много общо с тази в Софийския университет. Предпочетохме да научим нещо различно. И да използваме опита да направим заключения за учебната програма както в Софийския университет, така и във френското висше училище. Учебната програма на френския университет, където се набляга на придобиването на практически умения и разнообразни форми на обучение, определено е коренно различна от тази в СУ. Всъщност най-много учим един от друг, а преподавателите са по-скоро ментори, които помагат при нужда. Този подход дава ценни знания и умения, но съвсем не е безпроблемен. Липсата на ясни изисквания, неяснотите около поставените задачи и понякога огромните разлики в уменията на студентите предизвикват немалко главоболия. В Софийския университет от друга страна получаваме знания на тепсия, а от нас зависи дали и как ще го прилагаме (ако не е безнадеждно остаряло и може да се прилага все пак). Но пък желаещите могат все пак да усвоят важно за оцеляването умение – критично мислене. От тази гледна точка комбинацията между двата подхода дава ако не друго, то критичен поглед и върху двата. И в добрия случай – някои полезни знания и умения. При всички положения напускането на зоната на комфорт си струва. „Генерация Z“ – с подкрепата на „Америка за България“ За какво се говори с китаец във френски бар „Да дойдеш във Франция, за да те ограби балканец“ „Генерация Z“ – с подкрепата на „Америка за България“", "date": "2018.11.30", "title": "Защо си струваше да напусна зоната си на комфорт"}
{"url": "http://clubz.bg/76525-rekord_1_528_800_dolara_za_butilka_uiski", "text": "Световен рекорд за най-скъпо уиски в бутилка бе установен в четвъртък на търг в аукционната къща \"Кристис\". Бутилка от ценната течност марка \"Макалан\" (The Macallan) бе продадена за 1 милион 528 хиляди и 800 долара. Уискито е дистилирано през далечната 1926 година, а бутилирано преди повече от 60 години, предаде Нюз. ру. \"Ролс Ройсът на уискитата\" бе продаден на търг за 1,1 милиона долара Продадената бутилка е била ръчно украсена през 1986 година от ирландския художник Майкъл Дилън. От същата партида уиски има и с ръчно изработени етикети от Питър Блейк, който е работил за \"Бийтълс\" и е автор на прочутата обложка на тавата \"Sgt. Pepper's Lonely Hearts Club Band\", излязла през 1967 г.", "date": "2018.11.30", "title": "Рекорд - 1 528 800 долара за бутилка уиски"}
{"url": "http://clubz.bg/76557-turciq_ne_izpylnqva_sedem_kriteriq_za_padane_na_vizite_za_es", "text": "Турция все още трябва да изпълни седем основни изисквания, за да получи либерализация на визовия режим с ЕС, заяви днес говорителката на Еврокомисията Наташа Берто. Брюксел продължава да насърчава Анкара да покрие всички изисквания, които са общо 72 на брой. ЕК е ангажирана с продължаващия диалог, чиято цел е да бъд намерено решение. Сред изискванията има законодателни и процедурни промени, необходими за изпълнение на критериите. Във Варна Турция слага на масата безвизовите пътувания в ЕС Едно от най-важните изискванията е Турция да промени схващането си за това какво престъпление е тероризмът. Сегашното законодателство й позволява дори да арестува журналисти, критикуващи властта.  На Турция бе обещано визово либерализиране в рамките на сделката са миграцията. ", "date": "2018.11.30", "title": "Турция не изпълнява седем критерия за падане на визите за ЕС"}
{"url": "http://clubz.bg/76552-devet_godini_ne_stigat_prodyljava_bezrazbornoto_stroitelstvo", "text": "Девет години не стигат да се сложи край на възможността за съмнително застрояване на територията на общините, които все още нямат общи устройствени планове (ОУП). Това става ясно от промени в Закона за устройство на територията (ЗУТ), внесени от депутати от ГЕРБ. Единственото, което се променя - удължава се срокът, в който е позволено застрояването на места без приет ОУП до 2021 г.  Това е третото поред удължаване на срока. През 2012 г. по време на първото управление на ГЕРБ се прие, че най-късно през 2012 г. всички общини в България трябва да имат приет ОУП. Целта тогава - да се спрат безконтролнии и скандални застроявания по морето в неурбанизирани територии, както и практиката с частични изменения на подробни устройствени планове в големи градове, които нямат ОУП. Срокът, разбира се, не беше спазен, затова беше удължен - до 2016 г. С наближаването му последва ново удължаване - до 1 януари 2019 г. Сега е дневен ред нова дата - 1 януари 2021 г.  Според вносителите - петима депутати от ГЕРБ - новото отлагане на срока е защото все още има общини, които нямат общи устройствени планове. \"Вината\" за това е вменена на първо място на обжалването на обществените поръчки за изпълнител на процедурите за ОУП, става ясно от мотивите към законопроекта. Освен това  . Обяснено е, че част от данните ги има в общините, но друга част е в други институции. Какво създава пречка за събирането на информацията от тях - не става ясно от мотивите. 130 години незаконно строителство И още нещо - забавянето се дължи на както и съгласуванията с министерства. Най-често се бавели процедури, свързани със Закона за културното наследство, Закона за опазване на околната среда и този за биологичното разнообразие. В третия аргумент отново се намесват \"обжалванията\" - този път на екооценките.  Не става ясно от мотивите на вносителите защо от 2012 г. насам не е направено кой знае какво, за да се разрешат изброените спънки, пречещи на изработването на ОУП на общините. Известно е обаче, че дори кадастърът ни е непълен. Миналата седмица министърката на регионалното развитие Петя Аврамова отговори в парламентарния контрол, че има общини, които са поискали отсрочка за изработване на ОУП, защото не могат да спазят срока 1 януари 2019 г., както и такива, които тепърва искат финансиране за целта. От отговора й стана ясно още, че от 265 общини в страната 75 разполагат с приети и актуални общи устройствени планове (ОУП) за цялата си територия. През 2015 г. са сключени 34 споразумения с общини със срок на изпълнение края на 2018 г. През 2016 г. са сключени 113 споразумения със срок – края на бюджетната 2018 г. Други 4 са сключени през 2017 г. със срок за изпълнение края на 2019 г. и 6 са сключени през тази година със срок – края на 2020 г. Сметките показват, че при това положение към момента има 33 общини, които не са стартирали изобщо процедурите за изработване на ОУП. А практиката досега и \"скоростта\", с която тече процесът показват, че е малко вероятно всички общини да са си свършили работата до началото на 2021 г.  Гърция събаря над 3 000 незаконни строежа в опожарената Атика Точно седмица след отговора на Аврамова депутатите от ГЕРБ решават проблема - с трето удължаване на срока. Така въвеждането на контрола, замислен през 2012 г., ще отнеме девет години. Поне... Мотивите на депутатите - съвсем същите, като споделените от министърката.  През годините проблем за изготвянето на ОУП на малките общини беше и липсата на достатъчно финансиране. За тази година са отпуснати 4,1 млн. лв. от държавния бюджет за целта.  Резултатът, ако поправките в ЗУТ бъдат приети, ще е, че до началото на 2021 г. ще продължи да може да се строи извън границите на населените места само въз основа на действащ план за застрояване след промяна на предназначението на земята. При липсата на ОУП, подробен устройствен план ще може да се прави и за територии, на които има национални обекти, както и такива от регионално и местно значение, от техническата инфраструктура и др.  Гърция събаря над 3 000 незаконни строежа в опожарената Атика", "date": "2018.11.30", "title": "Девет години не стигат, продължава безразборното строителство"}
{"url": "http://clubz.bg/76555-policiqta_zadyrja_jurnalist_na_protest_na_jylti_jiletki_v_bryuksel", "text": "Журналист, който предаваше на живо в интернет днешния протест на \"жълтите жилетки\" в Брюксел, бе задържан от полицаи, докато бе в ефир, предаде БТА. \n\tПрякото излъчване прекъсна, след като в продължение на около минута журналистът бе влачен, въпреки че се легитимира със служебна карта и представи документи за самоличност. Преди да бъде задържан, той успя да покаже как група от стотина протестиращи е обградена в центъра на столицата от силите на реда. \n\tПолицията започна да изтласква протестиращите от района, в който са разположени федералният парламент и основната сграда на правителството. Протестиращите очакваха да бъдат приети от премиера Шарл Мишел, но сред тях попаднаха анархисти, които запалиха и унищожиха два полицейски автомобила в близост до резиденцията на министър-председателя. \n\tЖурналист на водещо белгийско издание бе задържан за часове миналата седмица при сходни обстоятелства. Накрая той бе освободен без последствия и съобщи, че получил извинение единствено от пазача в полицейското управление. Случаят бе предаден на парламентарната комисия за надзор над дейността на полицията.", "date": "2018.11.30", "title": "Полицията задържа журналист на протест на \"жълти жилетки\" в Брюксел"}
{"url": "http://clubz.bg/76523-razsledvat_ucheniq_kojto_tvyrdi_che_redaktiral_dnk_na_bliznaci", "text": "Китай спря работата на професор, който твърди, че е създал първите бебета в света с корекция в генетичния код, за да разследват случая. Проф. Хъ Цзянкуей предизвика бурни реакции по целия свят, когато обяви на научна конференция, че променил гените на момичета близнаци, за да избегне опасността от заболяване с ХИВ. Твърденията му още не са доказани, но ако се окажат верни, това означава, че той е нарушил основни морални правила за генното редактиране при хора, пише Би Би Си. Родиха се първите генно редактирани хора? От Южния университет за наука и технологии в Шънджън, където работи Цзянкуей, съобщават, че не са запознати с експеримента на учения. От там твърдят, че той е в неплатен отпуск от февруари и ще направят собствено разследване по случая. В четвъртък китайското научно министерство публикува изявление, с което  . Националната здравна комисия потвърди, че работата на професора   и също ще разследва твърденията му. Цзянкуей обяви, че е променил ДНК на ембриони – близначките Лулу и Нана – за да предотврати вероятността да се заразят с ХИВ. Според него, момичетата   и трябва да се наблюдават в следващите 18 години. Финансирал е сам проекта си и казва, че университетът му не знае за него. Още осем двойки   са се записали като доброволци в експеримента на учения, съобщи самият той. Едно от семействата се отказва, но   с генномодифициран ембрион е в ранните си фази. Цзянкуей твърди, че резултатите от изследванията му са предадени на научно списание, но отказва да назове кое. Спестява и други детайли, например имената на  , дали отзив за работата му по проекта. Защо работата му предизвиква противоречия? Използваният от него инструмент за генно редактиране, „Crispr“, е открит за пръв път през 2012 г. Работи с помощта на т. нар. „молекулярни ножици“, за да се промени определена нишка от веригата на ДНК, като бъде изрязана и заменена с друга или като бъде завъртяна. Смята се, че чрез редактирането на гени може да се избегнат наследствените болести, като се отстрани или промени предразполагащия ген още в ембрионната фаза от развитието на човека. Експертите обаче се тревожат, че намесата в ДНК на ембрион не само може да увреди самия ембрион, но и да се отрази негативно на бъдещите поколения, наследяващи го със същите погрешни изменения в генетичния код. Хиляди учени в Китай и по света осъдиха остро твърденията на професора.   нарича начинанието на Цзянкуей проф. Джулиан Савулеску, етичен експерт в Оксфордския университет.", "date": "2018.11.30", "title": "Разследват учения, който твърди, че редактирал ДНК на близнаци"}
{"url": "http://clubz.bg/76539-karnobatska_grozdova_na_minyu_stajkov_veche_e_zashtiteno_geografsko_oznachenie", "text": "Карнобатската гроздова ракия е вече защитено географско означение, принадлежащо на България, съобщи днес Еврокомисията. Тя одобри искането за вписване на   ( ) в съответния регистър на тези марки. Според него напитката представлява ракия с минимум 40 градуса алкохол. Тя е бледожълта на цвят в резултат на узряване в дъбови бъчви или с помощта на карамел за оцветяване. Има ясно изразен вкус на зряло грозде, а също така и нюанси на ябълка и смокиня. Тя се произвежда в няколко общини в източна България. \"Наздраве!\" с \"Карнобатска гроздова\" от посолството ни в ЕС Новата марка става част от над 245 спиртни напитки, които вече са в този регистър. Географското означение включва два обекта на интелектуална собственост - наименование за произход и географско указание. Наименованието за произход посочва страната, района или друга местност от тази страна, като така се означава стока, произхождаща от съответното място и чиито качества или свойства се предопределят изключително от това място. Географското указание посочва страната, района или друго, произхождащо от даденото място и чиито качества или друга характеристика могат да се отдадат на този географския произход. Преди два месеца ракията получи и географско указание. Любопитното е, че новината дойде в момента, в който спецсъдът гледаше мярката за неотклонение на шефа на \"СИС индъстрис\" Миню Стайков и реши да го остави в ареста. Стайков е производител на Карнобатската гроздова.", "date": "2018.11.30", "title": "\"Карнобатска гроздова\" на Миню Стайков вече е защитено географско означение"}
{"url": "http://clubz.bg/76543-rivyr_plejt_i_boka_huniors_ne_iskat_da_igraqt_v_madrid", "text": "Казусът с финалния реванш за \"Копа Либертадорес\" между \"Ривър Плейт\" и \"Бока Хуниорс\" все повече заприличва на фарс. И двата клуба са недоволни от решението на южноамериканската конфедерация КОНМЕБОЛ срещата да се играе в Мадрид на 9 декември. Суперкласико ще се играе в Мадрид - на 10 000 км от Буенос Айрес \"Ривър Плейт\" обяви, че ще обжалва - чувства се ощетен, тъй като губи домакинското си предимство. Реваншът трябваше да е миналата събота на стадион \"Монументал\", но запалянковци на \"Ривър\" потрошиха стъклата на автобуса на \"Бока\". Последва ново отлагане (от неделя), тъй като КОНМЕБОЛ зачете молбата на \"генуезците\", които се аргументираха, че не са в състояние да играят. Конфедерацията първо \"изкара\" двубоя от пределите на Аржентина, а след това избра \"Сантяго Бернабеу\" пред няколко други възможности. \"Ривър Плейт\" не е съгласен с това. Освен че няма да е домакин, трябва да се съобрази и с това, че стадионът ще бъде разделен поравно. А на първия сблъсък на арената на \"Бока\" не беше така - в Аржентина не се допускат гостуващи агитки на стадионите. Финалът \"Ривър\" - \"Бока\": на 8 или 9 декември и вън от Аржентина \"Бока Хуниорс\" пък поначало не иска да излиза във втория сблъсък. Отборът пожела с официална позиция да получи титлата служебно - заради инцидентите от миналата събота. КОНМЕБОЛ отхвърли искането, но от \"Ла Бомбонера\" заявиха, че ще гонят интереса си докрай. Те ще обжалват пред апелативна комисия, след което ще стигнат и до Арбитражния спортен съд в Лозана.  Така кашата е пълна. Изобщо не се знае дали на 9 декември ще има мач и къде.  Финалът \"Ривър\" - \"Бока\": на 8 или 9 декември и вън от Аржентина", "date": "2018.11.30", "title": "\"Ривър Плейт\" и \"Бока Хуниорс\" не искат да играят в Мадрид"}
{"url": "http://clubz.bg/76550-zlatev_za_mareshki_lichno_pecheli_a_schetovodno_gubi_da_obqsni_kak_go_pravi", "text": "В нова фаза навлезе конфликтът между лидера на „Воля” Веселин Марешки и председателя на Българската петролна и газова асоциация (БПГА) Валентин Златев, съобщава бТВ. Вчера шефът на „Лукойл” атакува депутата заради цените, които държи на своите бензиностанции, като днес Марешки му отговори, че твърденията му са цинични и „логически неверни”. Нещо повече, Марешки посочи, че има евтини и скъпи бензиностанции по същия начин, по който има по-евтини и по-скъпи авиокомпании. И Марешки плаши с бойкот в парламента, ако няма оставки Той се усъмни и в твърденията на Марешки, че печели: Петролните босове: Организация зад протестите има, картел зад цените - не Както Клуб Z писа, от вчера Златев говори от Стара Загора, където се провежда семинар на  Българската петролна и газова асоциация. так вчеа той каза, че петролните тъгровци съжалявали протестиращите, защото те са... техни клиенти. Картел нямало, а зад протестите стояла организация и \"сивата икономика\", заяви още Златев. Петролните босове: Организация зад протестите има, картел зад цените - не", "date": "2018.11.30", "title": "Златев за Марешки: Лично печели, а счетоводно губи - да обясни как го прави"}
{"url": "http://clubz.bg/76546-ekoministerstvoto_starite_koli_da_se_spirat_v_zoni_s_mrysen_vyzduh", "text": "След като правителството повиши данъка за стари автомобили, сега министърът на околната среда и водите Нено Димов предлага да има и зони с ограничено движение на за тях в райони със замърсен въздух. Идеята е част от  Национална програма за подобряване качеството на атмосферния въздух по препоръки на Международната банка за възстановяване и развитие заради стартиралата наказателна процедура от Европейската комисия за мръсния въздух.  В нея ще има и стандарти за сухи дърва и смяна на печките с по-екологични. Според Димов битовото отопление създава основния екопроблем (около 50 на сто от общото замърсяване). Затова министерството планира до 2024 г. да раздаде 115 млн. лева на седем общини за по-чист въздух.  Екоминистърът се похвали, че е преборил еколозите: строим \"Струма\" при Кресна Различни организации вече са предложили създаването на специални фондове, които да осигурят заеми за смяна на старите печки и контрол на комините. Според \"За Земята\" обаче трябва да се инвестира в различни от твърдото гориво методи на отопление. Затова екоминистерството очаква предложенията за новата стратегия до 5 декември. Екоминистърът: Отговорността за чистия въздух е основно на общините Избраните общини са София, Пловдив, Бургас, Видин, Смолян и още две, посочи той. По думите му общините сами ще решават как да харчат тези 115 млн. лв. А ако има нередности, санкциите ще са финансови. От думите на Димов стана ясно, че през пролетта програмата ще събира още проекти и най-вероятно ще има още общини, които ще бъдат подпомагани с допълнителни средства. Екоминистърът: Отговорността за чистия въздух е основно на общините", "date": "2018.11.30", "title": "Екоминистерството: Старите коли да се спират в зони с мръсен въздух"}
{"url": "http://clubz.bg/76536-es_odobri_500_miliona_evro_za_ukrajna", "text": "Европейската комисия одобри изплащането на първите 500 милиона евро от новата програма за макрофинансова помощ (МФП) за Украйна. Така общият размер на макрофинансовата помощ, която от 2014 г. Брюксел започна да предоставя и на Киев, ще достигне 3,3 милиарда евро. Това е най-мащабната помощ от такъв вид за държава извън ЕС, отбелязват от Комисията. Според еврокомисаря по икономическите и финансовите въпроси Пиер Московиси страната е изпълнила ангажиментите си в областта на политиката, договорени с ЕС за освобождаването на първото плащане по програмата за макрофинансова помощ. И това е важен и обнадеждаващ сигнал, че Украйна продължава да провежда реформи въпреки настоящата обстановка по отношение на сигурността и предстоящите президентски и парламентарни избори догодина. Украйна обяви военно положение, Путин обезпокоен По линия на новата програма за МФП, одобрена от Европейския парламент и Съвета на ЕС през юли 2018 г., на разположение на Украйна се предоставят до 1 милиард евро. Тази програма помага на Киев да покрие финансовите си потребности и подкрепя провеждането на широкообхватна програма за структурни реформи. Средствата за МФП се предоставят под формата на нисколихвени дългосрочни заеми, обвързани с прилагането на конкретни мерки на политиката, договорени в Меморандума за разбирателство. МФП е част от по-широкото взаимодействие на ЕС със съседните му страни. Тя служи предимно като инструмент за реагиране при кризи. Достъпна е за съседните на ЕС държави, които имат проблеми с платежния баланс. Този вид помощ допълва помощта, предоставяна от Международния валутен фонд (МВФ(. ЕС финансира заемите в рамките на МФП, като заема средства на капиталовите пазари. След това средствата се отпускат като заем на съответните страни при сходни финансови условия. МФП под формата на безвъзмездни средства се отпуска от бюджета на ЕС.", "date": "2018.11.30", "title": "ЕС одобри 500 милиона евро за Украйна"}
{"url": "http://clubz.bg/76547-cska_sofiq_kym_bfs_kajete_na_uefa_che_sme_cska", "text": "ЦСКА-София скочи на Българския футболен съюз за неизпратена до УЕФА статистическа информация, касаеща участието на ЦСКА в европейските клубни турнири. От \"Българска армия\" твърдят, че изпълнителният директор Борислав Попов не се е съобразил с искане на клуба да препрати данни до Нион, тъй като от там са дали такъв отговор на \"червените\" - ще се съобразят с желанието им, стига информацията да дойде от БФС. Както е известно ЦСКА-София претендира, че е ЦСКА, а това бе подсилено, след като собствениците на клуба Гриша Ганчев и Юлиян Инджов дадоха 8 милиона лева за активите на клуба, след които най-важна бе емблемата. От Армията твърдят, че Попов не си вдига телефона, не отговаря на съобщения и имейли.  На сайта на УЕФА информацията за историята на ЦСКА-София по отношение на ЦСКА не е еднопосочна. В някои секции ЦСКА-София е ЦСКА, но не и в други.", "date": "2018.11.30", "title": "ЦСКА-София към БФС: Кажете на УЕФА, че сме ЦСКА"}
{"url": "http://clubz.bg/76531-kakvo_otkri_inspektoratyt_pri_lozan_panov_doklad", "text": "Инспекторатът на ВСС - овластен с най-важните контролни функции в правосъдната система, излезе с резултати от комплексна тематична проверка на Наказателната колегия на ВКС. Между другото, председателят на ВКС Лозан Панов сам влиза в заседания на НК на ВКС. : \"Инспекторатът към ВСС извърши комплексната планова проверка на дейността на Наказателната колегия на Върховния касационен съд и тематична проверка, предвидени в Годишната програма на ИВСС за 2018 г. Проверката обхваща периода от 1 януари 2016 г. до 31 декември 2017 г. Изготвен е Акт за резултати, срещу който не са подадени възражения, и е окончателен. Проверката показва добра организация на административната дейност на съда. Не са установени нарушения при образуването, разпределението, движението и приключването на делата. Процесът на обслужване на гражданите е максимално оптимизиран. Разпределението на делата се извършва на принципа на случайния подбор и в съответствие с действащите в съда правила. В Наказателна колегия няма обособени постоянни състави. Те се формират на случаен принцип с компютърен подбор два пъти годишно. Проверката не констатира нарушения при образуването и разпределението на делата. Насрочването на делата се извършва от председателите на отделения в Наказателната колегия, като се съобразява техния брой с правната и фактическата им сложност. Делата се насрочват в срок от 30-40 дни от образуването им, в първия възможен свободен заседателен ден на съдията-докладчик. Разглеждането и приключването на делата се извършва по реда и в сроковете, предвидени в НПК. Делата, най-често се разглеждат и приключват в едно съдебно заседание. Отлагат се само при наличието на законоустановените предпоставки. През проверявания период няма спрени и прекратени по давност наказателни производства, както и разгледани по реда на чл. 354, ал. 5 НПК, с възобновено съдебно следствие. Няма постановени оправдателни присъди по дела с предмет корупционни престъпления, извършени от съдии, прокурори и следователи и лица, заемащи висши държавни длъжности. Съдебните актове се изготвят в срок. Констатираните изключения са единични случаи, предимно по дела с фактическа и правна сложност или при наличие на обективни причини, което не се отразява на дейността на колегията като цяло. Запазва се съотношението между свършените и разгледаните дела през всяка от проверените години, като през 2016 г. е 82.5%, а през 2017 г. - 80.5%. През 2016 г. са разгледани 1638 дела, а през 2017 - 1637. Приключените със съдебен акт дела през 2016 г. са 1352, а през 2017 г. - 1317. ВКС иска да провери блокираното пускане на Иванчева. Прокурори: \"Не може\" С оглед спазване принципа на разглеждане и решаване на делата в разумен срок, председателят на ВКС е издавал заповеди, с които е задължавал заместник-председателите на ВКС и председателите на колегии в определен срок да представят писмен доклад за необявените съдебни актове по делата и за причините, довели до забавеното им изготвяне и е определял срок, в който съдиите да изготвят съдебните актове. От статистичеките данни се установява, че предприетите мерки от председателя и заместник-председателя и ръководител на Наказателната колегия са се оказали ефективни и са постигнали необходимия резултат. С оглед направените констатации Инспекторатът към ВСС е отправил препоръка председателят на ВКС и председателят на Наказателната колегия  да продължат предприетите мерки за контрол по спазването на сроковете за изготвяне на съдебните актове  по чл. 354, ал. 4 НПК до преодоляване на забавянията.\"", "date": "2018.11.30", "title": "Какво откри Инспекторатът при Лозан Панов (ДОКЛАД)"}
{"url": "http://clubz.bg/76548-bylgarskata_koleda_201819_za_decata_s_tejki_zabolqvaniq_i_uvrejdaniq", "text": "- това е надсловът на 16-ото издание на кампанията \"Българската Коледа\" 2018-2019 година. Стартът на благотворителната инициатива даде президентът Румен Радев днес.  По думите на Радев благотворителността ни дава вяра, че живеем в общество, което се гради върху хуманни ценности, а \"Българската Коледа\" инвестира в най-ценния капитал - здравето на децата. Президентът отбеляза, че новото издание на инициативата си поставя за цел да помогне на децата с тежки заболявания и увреждания като осигури съвременна високотехнологична апаратура и подкрепи комплексната грижа за тях, защото всяко дете заслужава щастливо детство и пълноценен живот. Държавният глава благодари на всички лекари и медицински работници, които подпомагат инициативата \"Българската Коледа\" за техния труд, за грижите, които полагат за децата, както и за надеждата и доверието, които носи тяхната работа. В предишното, 15-о издание на \"Българската коледа\", благодарение на проявената съпричастност на добродетелни българи, разполага с бюджет от  . Кампанията имаше за цел да помогне за подобряване на продължителното лечение и активната рехабилитация на спасените деца. Със сумата от близо лева са подпомогнати 505 деца за осъществяване на лечение и рехабилитация. Закупена е медицинска апаратура за 22 лечебни заведения от цялата страна – университетски и многопрофилни болници, рехабилитационни центрове и домове за медико-социални грижи. Стойността на инвестициите е общо В словото си държавният глава подчерта, че с помощта на \"Българска Коледа\" вече в много рехабилитационни центрове в страната има най-съвременна апаратура на високотехнологично ниво, която позволява нашите лекари и специалисти да внедряват нови форми и методи за лечение в своята практика. В специалния сайт на  можете да се запознаете с тазгодишната цел на кампанията, как са преминали предишните издания и как самите Вие да направите дарение. Това може да стане чрез банкова карта, банков превод, системи за интернет разплащания, както и с SMS към номер   за абонатите та \"М-тел\", Vivacom и Telenor. Може са се дари и чрез обаждане на номер   за фиксирани абонати на М-тел и Vivacom.", "date": "2018.11.30", "title": "Българската Коледа 2018/19 - за децата с тежки заболявания и увреждания"}
{"url": "http://clubz.bg/76534-radev_evropa_da_ne_stava_zalojnik_na_ukrainskata_vytreshna_politika", "text": "Рискът от ескалация на конфликта между Русия и Украйна е реален, но Европа в никакъв случай не трябва да става заложник на украинската вътрешна политика и амбиции. Затова е важно да разберем, че ние нямаме интерес от милитаризация на Черно море, което пряко ще рефлектира върху България и се надявам този конфликт да приключи възможно най-бързо. Това заяви президентът Румен Радев днес в отговор на журналистически въпрос за позицията на страната ни при ескалация на конфликта между Русия и Украйна, цитиран от своя прессекретариат. Радев и Дуда: Русия да освободи украинските моряци и да върне пленените кораби Нюансът със заложничеството на украинската вътрешна политика отсъстваше от оценката на Радев за ситуцията в Азовско море по време на пресконференцията с полския президент Анджей Дуда във вторник. Държавният глава призова всички страни да се придържат към нормите на международното право и да не нарушават законните граници. По думите му обикновени моряци не трябва да плащат цената на политическото противопоставяне. Сред тях има и бесарабски българин. Той коментира и протестите на миньори в страната и за предстоящата му среща с представителите на сидикалните организации у нас. И повтори вече обявената си позиция преди срещата в Катовице, че споразумението за климата от Париж трябва да се изпълнява без обаче допълнителни изисквания за ограничаване на вредните емисии.  След което добави, че имал въпроси и към синдикатите, и към правителството.  Радев: България подкрепя споразумението за климата, но без повишаване на изискванията На въпрос дали позицията, която ще отстоява в Катовице, е координирана с правителството, Радев каза, че e получил целия пакет документи, приет от Министерския съвет, както и изказване за форума, което е ревизирал, защото не е достатъчно убедително. Радев: България подкрепя споразумението за климата, но без повишаване на изискванията", "date": "2018.11.30", "title": "Радев: Европа да не става заложник на украинската вътрешна политика"}
{"url": "http://clubz.bg/76530-nova_hakerska_ataka_sreshtu_politici_armiq_i_posolstva_v_germaniq", "text": "По информация на \"Шпигел\" електронната поща на германски народни представители е била хакната. Засегнати са също Бундесверът (германската войска – б. р.), както и редица посолства. На запитване Федералната служба за защита на конституцията (германското контраразузнаване – б. р.) оповести: По информация на \"Шпигел\" при случая с политиците не става въпрос за компютърната система на Бундестага, а за акаунтите на представени в параламента политически партии. Последната хакерска атака е била забелязана на 14 този месец. \"Шпигел\": Вече всички открито изобличават руските хакери По първоначални данни зад хакерската атака стои руската групировка Snake (от английски - змия), което в руския вариант е \"Турла\". Както през март т. г. стана известно, точно тази групировка продължително време е атакувала компютърната мрежа на федералното правителство, добрала се е до данни и на сужители от външно министерство. Snake отново е активна, потвърди за \"Шпигел\" високопоставен служител от спецслужбите. Все още се проверява какви данни са изтекли по време на последната хакерска атака. Отдавна е известно, че зад хакерската групировка Snake, наричана в някои държави и Uroburos, стоят руските тайни служби. Всъщност името произхожда от гръцката митология. Това е змия, която хапе собствената си опашка. Руски хакери атакуват германски енергийни гиганти В Германия групировката доби известност през пролетта на тази година посредством сензационна хакерска атака срещу правителствената компютърна мрежа, смятаната до този момент като най-сигурна и надеждно защитена. Хакерите са успели да намерят пролука и да проникнат в компютрите на две образователни институции, а впоследствие и в редица компютри на външно министерство, като информацията е достигнала до Русия. Тя обаче не е била строго секретна. Атаката е била разкрита своевременно посредством сигнал, подаден на Германия от партньорска тайна служба на приятелска държава. Първата стъпка на германските власти беше да предотвратят по-мащабни набези на хакерите в електронната мрежа на външно министерство. Когато обаче те правят опит да посегнат на външнополитически секрети, набелязаните и застрашени компютри са били изключени от мрежата. Руски хакери атакуват германски енергийни гиганти", "date": "2018.11.30", "title": "Нова хакерска атака срещу политици, армия и посолства в Германия"}
{"url": "http://clubz.bg/76496-salome_zurabishvili_pyrvata_jena_prezident_na_gruziq", "text": "Саломе Зурабишвили, която на 66-години вчера стана първата жена президент на Грузия, изостави френската дипломация, за да се гмурне в бурната политика в страната на предците си, предаде Франс прес, цитирана от БТА. Биографията й породи жив интерес, но и полемика на изборите. Зурабишвили е родена в Париж през 1952 г. Родителите й са грузинци, напуснали родината си през 1921 г., бягайки от болшевишките репресии. Въпреки разстоянието, семейството запазило силните си връзки с грузинския начин на живот и култура. Прапрадядото на Саломе Нико Николадзе бил известен писател-либерал, член на освободително движение, което се борело за независимост на Грузия от руската империя. След като следва в престижния Институт за политически науки (Sciences Po) в Париж, в продължение на 30 години тя гради дипломатическа кариера, по време на която заема постове в ООН - в Ню Йорк, Вашингтон и Чад. Назначена за посланик на Франция от тогавашния президент Жак Ширак, тя пристига в Грузия през октомври 2003 г. По това време обаче никой не предполага какви политически сътресения ще преживее Грузия само седмици по-късно. След избирането си за президент през януари 2004 г. Михаил Саакашвили, който търси опитни професионалисти за правителството си, назначава бившата френска дипломатка за министър на външните работи. Скоро след това Зурабишвили е обвинена в арогантност и импулсивност, и губи подкрепата на част от дипломатите и парламентаристите. След година Зурабишвили е уволнена въпреки многохилядните протести по улиците на Тбилиси. Тогава бившата дипломатка се присъединява към опозицията като депутат и става един от най-острите критици на Саакашвили. През 2010 г. тя напуска грузинската политика, заявявайки, че в Грузия не е налице \"минималната демокрация, необходима за съществуването на опозицията\". Зурабишвили става координатор на експертната група към комитета за санкциите срещу Иран в Съвета за сигурност на ООН и заема този пост пет години. След това тя се връща в Грузия.  Кандидатурата й за грузинските президентски избори набира скорост, след като Зурабишвили получава подкрепата на милиардера и бивш премиер Бидзина Иванишвили, за когото мнозина подозират, че продължава да дърпа конците на властта, въпреки официалното си оттегляне от политиката през 2013 г. Саломе Зурабишвили печели подкрепата на избирателите въпреки статута си на външен човек и някои гафове по време на кампанията - например грешките, които допуска, говорейки грузински - един от езиците, които знае наред с френски, английски, италиански, немски и руски. През 2012 г. умира съпругът на Зурабишвили - роденият в Грузия писател и журналист, бивш съветски дисидент, Жанри Кашия, получил политическо убежище във Франция. В предизборния период Саломе получи силна подкрепа от семейството си. Дъщеря й - спортен журналист в телевизия \"Франс-24\" в Париж - и синът й, дипломат във френското посолство в Лондон, участваха в предизборната й кампания в Тбилиси.", "date": "2018.11.30", "title": "Саломе Зурабишвили - първата жена президент на Грузия"}
{"url": "http://clubz.bg/76554-evropejskiqt_syd_po_pravata_na_choveka_iska_obqsneniq_ot_moskva_za_ukrajna", "text": "Европейският съд по правата на човека, който беше сезиран вчера от Украйна във връзка с конфликта с Русия в Азовско море, изпрати официални въпроси на Москва, давайки й срок до понеделник да представи отговори, предаде Франс прес, цитирана от БТА. Украйна поиска Европейският съд по правата на човека да посочи на страните какви временни мерки трябва да бъдат приети, за да се предпазят интересите на страните. Това е \"спешна процедура\", която се прилага \"само в случаите, когато има непосредствен риск от непоправими щети\", отбеляза съдът. Освен това Киев иска 24-те моряци от украинския военноморски флот, заловени в неделя, трима от които са ранени, да бъдат третирани като военнопленници в съответствие с правилата на Женевската конвенция от 1949 г., както и незабавно да бъдат репатрирани. Преди да приеме подобни временни мерки, съдът изпрати два официални въпроса на Русия:", "date": "2018.11.30", "title": "Европейският съд по правата на човека иска обяснения от Москва за Украйна"}
{"url": "http://clubz.bg/76529-zashto_dogan_investira_v_tec_moje_da_investira_i_v_novi_tehnologii", "text": "Това каза Рамадан Аталай от ДПС по Нова тв по повод на протестите на миньорите и енергетиците от мини „Марица-изток”. Има риск отрасълът да бъде засегнат от евентуалното въвеждане от ЕС на по-ниски нива на вредни емисии от индустрията. Протести имаше вчера в София, ден по-рано и в Раднево. Миньорите от \"Марица изток\" на протест в София (СНИМКИ) Енергийният министър Теменужка Петкова обяви пред протестиращите в Раднево, че централата ще продължи да работи, че няма да има съкращения на работници и че държавата работи замърсяващата централа да продължи да действа въпреки рестрикциите на Европейския съюз. Същия ден Европейската комисия представи стратегия за Европа, с чиято помощ до 2050 г. тя ще се превърне в първата в света голяма икономика, която е неутрална към климата. Стратегия на ЕС за климата заплашва основни промишлени отрасли у нас Тя предвижда до 2050 година ЕС да произвежда толкова парникови газове, колкото и поглъща, т.е. да бъде \"климатично неутрален”. Сегашните цели на ЕС са до 2030 година да намали с 40 на сто въглеродните си емисии в сравнение с 1990 година, а до средата на века да ги намали с 80 на сто спрямо 1990 година. Те включват междинна цел за 60-процентно намаление на емисиите до 2040 година. Това обаче не е достатъчно, за да бъдат изпълнени ангажиментите на Европа по Парижкото споразумение за климата от 2015 година. Неговата цел е светът да спре глобалното затопляне под 2 градуса Целзий, за предпочитане до 1,5 градуса. За да бъде реализирана, ЕС трябва за същия период да постигне нулеви нетни емисии, което изисква допълнителни усилия. Те ще се изразят в увеличаване на инвестициите в сектора от 2 на сто от БВП днес на 2,9 на сто от БВП или €290 милиарда годишно. Според Рамадан Аталай протестите няма да доведат до решение на проблема с въглеродните емисии. За един мегават електроенергия нашите ТЕЦ-ове произвеждат тон и 400 кг емисии, направи сметка Аталай. По думите му само преди три месеца те стрували 8 евро, а сега вече - 285 евро за тон, т.е. за тон и 400 кг това ще са 32-33 евро от цената на електроенергията, която плащаме само за врединте емисии, продължи той. \"Ако искаме да изчистим още повече въздуха, ако не ни дадат дерогацията, това означава още милиарди инвестиции в тези тецове\", направи извод депутатът от ДПС. Според него ако не се вземе решение за въвеждане на нови мощности с нова, чиста енергия, неминуемо щяло да се стигне до повишаване на цената на тока. На въпрос на водещия Виктор Николаев защо тогава почетният председател на ДПС Ахмед Доган, след като технологията на ТЕЦ-овете е стара, инвестира в ТЕЦ \"Варна\". През септември стана ясно, че Доган вече е мажоритарен собственик на ТЕЦ \"Варна\". До този момент централата бе собственост на децата на бившия министър на транспорта в кабинета \"Орешарски\" Данаил Папазов - Станислав и Ивелина Папазови. Самият бивш министър е управител на фирмата, купила ТЕЦ-а, който не работи от години и бе продаден от ЧЕЗ през миналата година. Покупката на ТЕЦ \"Варна\" от Ахмед Доган осигурява доживотен милионерски стандарт на него и фамилията му, отбелязоха тогава специалисти. ТЕЦ \"Варна\" е с обща инсталирана мощност от 1260 MВт и е втората по големина топлоелектрическа централа в България и на Балканския полуоствров, както и най-голямата конвенционална електроцентрала в Североизточна България.  Най-важното за нея обаче е, че тя осигурява три блока за студен резерв, което е над 60% от резерва за българската енергийна система. Това означава, че ако възникнат кризисни ситуации - например криза с газа, стачки на миньори и др., три от 210-мегаватовите блокове в ТЕЦ \"Варна\" ще се включат в случай на недостиг на електроенергия. Активирането на студения резерв става до 5 часа след като е разпоредил Електроенергийният системен оператор (ЕСО). Но именно държавният ЕСО определя колко да е студеният резерв и пуска търгове. През март т. г. ЕСО увеличи студения резерв въпреки коментарите на предприемачи, че това не е необходимо. Така държавата ще плаща повече за енергийни мощности, които не работят, но са на стенд бай в случай на необходимост. ЕСО поиска увеличаването на средногодишната разполагаема електрическа мощност, предвидена за \"студен резерв\" за периода 2018/2019 г., до 650 MW. Мотивите на оператора бяха, че това се прави в името на надеждността на електроснабдяването и сигурността на електроенергийната система. Рамадан Аталай предпочете да отговори заобиколно на въпроса: След което обяви, че разбира от енергетика, но не и от инвестиции. И накрая на настояването на водещия обяви: След което обясни и че \"Студеният резерв\" ще топли Доган с милиони \"Ние трябва да имаме 20% студен резерв от крайното потребление на електроенергията. По тази сметка ние в момента трябва да имаме около 2000 мегавата студен резерв, имайки предвид това, което се ползва, или минимум 1400, точно толкова, колкото ако изключим най-голямата мощност\", добави той. Ахмед Доган вече е мажоритарен собственик на ТЕЦ \"Варна\" Според Аталай е необходима нова енергия в управлението, за да се промени ситуацията в държавата. \"Само включването на нова енергия на управлението на тази държава, може да измъкне страната от тази ситуация. Аз не виждам някой, който да не иска избори. Ако продължаваме да се правим, че нищо не се случва в страната, да не чуваме тези, които излизат на улицата, да не виждаме, че хората отиват с наведени глави на работа, да не виждаме, че институциите не работят, да не виждаме, че определена част от бюрократите са мутирали – всичко това създава тази ситуацията за новата енергия, ако искате с предсрочни избори. Аз не виждам това правителство, този министър-председател да може да даде тази енергия, която  е необходима за държавата\", каза Рамадан Аталай. Стратегия на ЕС за климата заплашва основни промишлени отрасли у нас \"Студеният резерв\" ще топли Доган с милиони Ахмед Доган вече е мажоритарен собственик на ТЕЦ \"Варна\"", "date": "2018.11.30", "title": "\"Защо Доган инвестира в ТЕЦ?\" \"Може да инвестира и в нови технологии\""}
{"url": "http://clubz.bg/76533-borisov_ruskiqt_prezident_ne_e_chovek_s_kogoto_trqbva_da_se_sheguvash_i_to_na_tema_vojna", "text": "Така министър-председателят Бойко Борисов коментира конфликта между Русия и Украйна от столицата на Мароко - Рабат, където е на посещение. Радев и Дуда: Русия да освободи украинските моряци и да върне пленените кораби Българският премиер допълни, че е притеснен, \"защото много добре им знае характерите\". Затова Борисов се надявал да се върнат моряците и корабите, да се спазват споразуменията и да не се допускат подобни неща в бъдеще. Снощи той изнесе лекция на тема „Ролята на България за европейската интеграция на страните от Западните Балкани в контекста на българското председателство на Съвета на ЕС“ в рамките на официалното му посещение в Мароко. Пред дипломатите българският премиер изрази надежда, че моряците и корабите ще бъдат освободени и така ще бъде избегнат този конфликт. В лекцията си в Рабат премиерът отличи ключовата роля и усилията на България в процеса на европейското приобщаване на страните от Западните Балкани по време на нашето председателство на Съвета на ЕС, съобщават от правителствения пресцентър. Министър-председателят подчерта, че приетата от европейските лидери Софийска декларация по време на Срещата на върха в София на 17 май ЕС - Западни Балкани даде силно политическо послание към всички партньори от региона, потвърждавайки ангажимента на ЕС към европерспективата на тези държави. „Когато по време на нашето председателство си избрахме тази тема, бе казано, че дори е безразсъдно. Но това още повече ни амбицира. Неслучайно колегата Ципрас го нарече Балканското председателство“, посочи още Борисов. Той заяви, че страната ни ще продължи да работи активно за утвърждаване принципа на разбирателство и добросъседство в региона и за постигането на транспортна, енергийна и дигитална свързаност чрез регионални инфраструктурни обекти. Борисов открои още изграждането на коридорите 4, 8 и 10 като ключови за свързаността в региона и заяви, че реализацията им ще бъде от изключително значение за конкурентоспособността. „Убеден, че ако всичко това го изпълним, Балканите ще изглеждат по различен начин. Ще дадем възможности на бизнеса, товарите и стоките да се движат по максимално кратки пътища“, заяви още премиерът Бойко Борисов в мароканската столица. Вчера Борисов посети и мавзолея „Мохамед V“ в столицата Рабат. Мавзолеят е една от най-големите забележителности в Мароко, емблематично и свято място. \"Поднесох цветя на гроба на Крал Мохамед V и на гроба на Крал Хасан II\", написа Борисов във фейсбук.", "date": "2018.11.30", "title": "Борисов: Руският президент не е човек, с когото трябва да се шегуваш, и то на тема война"}
{"url": "http://clubz.bg/76537-kabinetyt_potvyrdi_turski_potok_shte_mine_prez_bylgariq", "text": "Втората тръба на \"Турски поток\" ще мине през България. Това каза министърът на енергетиката Теменужка Петкова на брифинг в Народното събрание. Така на практика българското правителство потвърди информацията, изтекла миналата седмица в руски официозни медии.  По думите й след като е решено, че втората тръба ще мине през България,  \"Турски поток\" през България ще се забави поне година От условията, които обяви \"Булгарстрансгаз\" в третата обвързваща фаза, ще стане ясно кой резервира капацитет, в какви количества и за колко години, посочи още Петкова. \n\t В края на миналата седмица \"Комерсант\" излезе с новината, че \"Газпром\" е определил окончателно трасето на втората тръба на газопровода \"Турски поток\" и то ще минава през България, Сърбия, Унгария и Словакия. Другият вариант за продължаване на маршрута беше през Гърция. \"Булгартрансгаз\" се кани през декември да организира търг за бъдещи мощности на газопровода на входа към българската система от Турция и на изхода - към Сърбия. Мощността на входа, която се предполага, че ще бъде резервирана от 1 януари 2020 година за 20 години, ще бъде 15,8 милиарда кубични метра, което напълно отговаря на мощността на едната тръба на \"Турски поток\", а на входа - 4 милиарда кубични метра при това от 1 януари 20121 година тя трябва да се увеличи до 11 милиарда кубични метра, посочва руското издание. Втората тръба на \"Турски поток\" може и да мине през България - ако ЕС не я спре За използването на тези обеми от Турция през България ще бъде използвана част от вече изградената инфраструктура в реверсивен режим. Край компресорната станция \"Провадия\", в североизточната част на страната, ще бъде построена станция \"Нова Провадия\" и от нея ще бъде прокаран нов газопровод с дължина 474 км и налягане от 7,5 МПа, което ще се поддържа от още една компресорна станция \"Расово\" до границата със Сърбия. Газопроводът ще пресича границата в района на град Заечар. Този маршрут почти напълно повтаря маршрута на българската част на неосъществения \"Южен поток\".  Стойността на разширението на системата ще бъде 1,63 милиарда долара. Операторите от Унгария, Словакия и Австрия в края на октомври вече организираха търгове за резервиране на нови мощности от октомври 2022-а за седем години, допълва \"Комерсант\".  Втората тръба на \"Турски поток\" може и да мине през България - ако ЕС не я спре", "date": "2018.11.30", "title": "Кабинетът потвърди: \"Турски поток\" ще мине през България"}
{"url": "http://clubz.bg/76535-apelativnite_sydii_popitaha_vss_redno_li_e_lozan_panov_da_pravi_taka", "text": "Апеталивният специализиран наказатлен съд (АСНС) се включи във \"военните действия\" между ВКС и прокуратурата с питане до Висшия съдебен съвет заради назначената проверка за мярката за неотклонение на Десислава Иванчева и Биляна Петрова. Същия ден прокуратурата с   почти чудодейно накара апелативната инстанция да се произнесе след няколко часа, докато близките на двете вече ги чакаха пред затвора с багажите им. Отговорът беше, че въпреки ареста продължаващ повече от 7 месеца, психическото и здравословното им състояние, се отменя тази част от определението на съда - да си отиват вкъщи веднага. По същинската мярка за неотклонение АСНС още мисли.  ВКС иска да провери блокираното пускане на Иванчева. Прокурори: \"Не може\" - Вчера бе съобщено, че председателят на ВКС Лозан Панов назначава 3-членна комисия от изтъкнати наказателни съдии - Галина Захарова, Капка Костова и Галина Тонева, която да провери движението на преписките в АСНС, начина на реагиране при \" т.е. - как обичайно се действа с протестите на прокуратурата, и други подобни. - После се появи писмо, подписано от четирима прокурори - и.ф. шефовете на Специализираната, на Апелативната специализирана прокуратури и двамата, които пряко работят по делото - Илиян Рангелов от ВКП, и Тихомир Стоев от АСП. Те посъветваха АСНС нещо простичко: Чак после се разбра, че изисканите от ВКС документи вече са предадени на комисията от проверяващи. Така днес идва като пореден ход т. нар. \"искане за становище\" от 11 съдии от Апелативния съд - при това до Пленума, т.е. с все ръководената от Сотир Цацаров прокурорска колегия. Прави впечатление, че освен от председателя Георги Ушев, когото Лозан Панов системно не подкрепяше при опитите му да стане административен ръководител, подписи са сложили и цели 3 члена от \"бетонното мнозинство\" от предишния състав на ВСС, което при всяка възможност \"вгорчаваше живота\" на Панов - Галя Георгиева, Даниела Костова и Магдалена Лазарова. Ето и цялото: от съдии при Апелативен специализиран наказателен съд УВАЖАЕМИ ДАМИ И ГОСПОДА ЧЛЕНОВЕ НА ВИСШИЯ СЪДЕБЕН СЪВЕТ, На 28.11.2018 г. в Апелативния специализиран наказателен съд е образувано ВНЧД № 543/2018 г. по описа на същия съд, с предмет чл.270, ал.4 от НПК, по постъпили частен протест от прокурор при Специализираната прокуратура и частна жалба от подсъдимата Биляна Христова Петрова, чрез нейните защитници, против протоколно определение от 16.11.2018 г. по НОХД № 2617/2018 г. на Специализирания наказателен съд, с което мерките за неотклонение на подсъдимите Десислава Петрова Иванчева и Биляна Емилова Христова - Петрова „Задържане под стража“ са изменени в „Домашен арест“. На 29.11.2018 г. в 10.30 часа в АСНС започна внезапна проверка от Върховния касационен съд, наредена от председателя на ВКС по въззивните наказателни частни дела срещу определенията на СНС по чл.270, ал.1 от НПК, по исканията за промяна на изпълняваните мерки за неотклонение конкретно за тези две подсъдими. Въпросната проверка бе насочена и към горецитираното последно образувано ВНЧД, в законоустановения срок за произнасяне от въззивния състав, на който делото е разпределено и без никакви данни за допуснати закононарушения. От представената от проверяващия екип Заповед № 2807/29.11.2018 г. на председателя на ВКС за проверката е видно, че последната се възлага на основание правомощията му по ЗСВ „по повод многобройните медийни публикации във връзка с разглеждането на исканията за промяна на мерките за неотклонение на Десислава Иванчева и Биляна Петрова“.  В този смисъл Ви молим, да изразите становище, правомерно и допустимо ли е да се нарежда проверка включваща и неприключило производство по чл.270 от НПК, в срока на произнасяне на компетентния съд, без никакви данни и посочване на каквито и да е фактически основания за отклонения в разписаните правила за организацията на дейността на съдебния орган, и съставлява ли това опит за оказване на влияние върху вътрешното убеждение на съдиите, на които предстои да се произнесат по спорния предмет. Молим още, да изразите становище, гореописаното действие, съставлява ли проява на тенденциозно отношение към специализираните съдилища и в частност към АСНС, предвид обстоятелството, че спрямо никой друг съдебен орган в страната, не са били предприемани проверки при идентични условия. Съзнаваме огромната отговорност, която носим, с оглед естеството на възложените ни дела - за организирана престъпност, корупция и престъпления против Републиката, чието разглеждане фокусира върху нас и огромни обществени очаквания. Непрекъснатите медийни атаки, на които съдът е подложен и непрекъснатите проверки, някои от които продиктувани именно от медийни изяви, приемаме като част от отговорността ни, ръководейки се от принципа за осигуряване на прозрачно правосъдие. Не считаме обаче, че кампанийни медийни публикации, особено изразяващи противоположните субективни становища на заинтересуваните страни по делата, относно очаквания от тях краен резултат, е редно да ангажират каквито и да било форми за институционален натиск върху съда, защото това не обслужва нуждата на българското общество от справедливо правосъдие. гр.София С уважение: 30.11.2018 г. съдиите Стана ясно обаче, че апелативните съдии няма да питат ВСС за писмото на прокуратурата и дали е редно оттам да ги \"съветват\" какво да правят.", "date": "2018.11.30", "title": "Апелативните съдии попитаха ВСС - редно ли е Лозан Панов да прави така"}
{"url": "http://clubz.bg/76541-cacheva_pita_za_kiliqta_na_ivancheva_a_v_kolko_domove_nujnikyt_e_v_dvora", "text": "Сградата на Софийския затвор е препълнена, такава е ситуацията и в ареста, заяви министърът на правосъдието Цецка Цачева и обясни, че за да бъде направен ремонт на помещенията и подобрени битовите условия в тях, те трябва да бъдат освободени, което е невъзможно в момента, съобщава БНР. Министърът коментира и килията, в която са настанени бившата кметица на столичния район \"Младост\" Десислава Иванчева и заместничката ѝ Биляна Петрова, и препоръките на омбудсмана Мая Манолова за спешен ремонт: Манолова сезира Цачева за нечовешките условия при Десислава Иванчева (СНИМКИ) Следващата седмица правосъдният министър свиква съвещание с всички отговорни институции и омбудсмана, на което ще се търси вариант за преместване на ареста на Софийския затвор. Отношение към тоалетната в килията на Иванчева взе и програмният директор на БНТ Емил Кошлуков. За да каже, че тя била направо \"хотелска\". Все пак бившата кметица на \"Младост\" не била на почивка в Маями. \n\t", "date": "2018.11.30", "title": "Цачева пита за килията на Иванчева: а в колко домове нужникът е в двора"}
{"url": "http://clubz.bg/76542-tusk_sankciite_sreshtu_rusiq_shte_bydat_udyljeni", "text": "Доналд Туск е сигурен, че икономическите санкции на ЕС срещу Русия ще бъдат удължени през декември. Сегашните рестриктивни мерки изтичат в края на януари. Шефът на Европейския съвет изрази убежданието си на прескенференция в Аржентина, където е за участие във форума на Г-20, предаде ТАСС. Украйна забрани влизането на руснаци от 16 до 60 години Туск заговори за наказателните мерки, когато отговаряше на въпрос за стъпките, които ЕС ще предприеме заради агресията на Русия в Керченския пролив. Според него ситуацията в Азовско море е  През 2014 година Евросъюзът наложи санкции на Русия заради агресията и анексирането на Крим. Оттогава насам всеки шест месеца Брюксел удължава срока им.  Не е изключено заради кризата в Керченския проток да бъдат наложени и нови наказания спрямо висшестоящи руски бюрократи или руски компании.", "date": "2018.11.30", "title": "Туск: Санкциите срещу Русия ще бъдат удължени"}
{"url": "http://clubz.bg/76512-100_deputati_sreshtu_brekzit_a_na_mej", "text": "Сто депутати от консерваторите осъдиха сделката на Тереза Мей, докато стратегията й за „обиколка на Обединеното кралство“ е под въпрос, пише \"Телеграф\". Броят на торите в британския парламент, които се изказаха срещу сделката за \"Брекзит\" на премиера Тереза Мей достигна сто. Критиците й смятат, че двуседмичната чаровна офанзива се проваля. В четвъртък стотният депутат, който обяви, че ще гласува срещу плана на Мей, е Матю Офорд, депутат от Хендън. Той се аргументира, че тази сделка ще остави Обединеното кралство „привързано“ към ЕС и излага Съюза на риск. Офорд обяви решението си в момент, когато Джо Джонсън, бивш министър, който напусна в знак на протест, заяви, че консерваторите ще се изправят пред всеобщо поражение на следващите избори, точно както вече се случи през 1997 година, ако продължат да се занимават със сделката на Мей за напускане на Евросъюза.  Брус Дикинсън: \"Брекзит\" е добър за Британия. И за Европа (ВИДЕО) Европейските лидери са готови да предложат на Обединеното кралство тримесечно удължаване на действието на Член 50, за да предотвратят парламентарната безизходица, която би довела до \"Брекзит\" без сделка, пише днешният \"Таймс\". След дискусиите, проведени в европейските столици, ЕС се е съгласил да продължи членството на Великобритания с три месеца, до юли, за да й даде време или да организира втори референдум, или да приеме норвежкия модел за мек \"Брекзит\". От Евросъюза обаче са заявили ясно, че той е готов на подобна стъпка, само след като британският парламент постигне яснота в крайна сметка какво бъдеще иска за отношенията между двете страни, пише \"Фокус\". Жестът е част от реакцията на засилващите се страхове в Брюксел, че ако сделката, която Тереза Мей предлага, бъде отхвърлена от депутатите, ще последва хаос, който би могъл да увеличи неприятните шансове за Брекзит без сделка. ", "date": "2018.11.30", "title": "100 депутати срещу Брекзит-а на Мей"}
{"url": "http://clubz.bg/76500-botevgrad_e_gord_s_vtori_vicepremier", "text": "Регионална гордост залива жителите на Ботевград след избора на Марияна Николова за вицепремиер в третия кабинет на Бойко Борисов. Местният седмичник \"Ботевградски вести\" излезе със заглавие на първа страница: \"Ботевградчанка е вицепремиер на държавата\". И уточнява, че Николова е вторият ботевградчанин след Петко Данчев, заемал толкова висок държавен пост.  Преди да се издигне на този висок държавен пост Марияна Николова беше началник на кабинета на бившия вицепремиер Валери Симеонов. Тя не е член на НФСБ, има юридическо образование, а през годините е заемала различни експертни длъжности в държавната администрация. Нейният съгражданин Петко Данчев също има шеметна политическа кариера. Той е роден в родния град на Тодор Живков - Правец. Още на 25 години става член на БКП, след пет години вече е шеф на Химическия комбинат в Ботевград, а след това и председател на Обединение “Биотехника” в Пловдив, написа преди време в. \"168 часа\". На 37 години той е кандидат за член на ЦК на БКП и две години по-късно влиза в Политбюро. Още от 1987 г. Данчев е председател и на асоциация “Биотехническа и химическа промишленост”, а на 4 юли 1989 г. Живков го прави свой заместник в ЦК на БКП. Това се смятало за изключително политическо постижение. ", "date": "2018.11.30", "title": "Ботевград е горд с втори вицепремиер"}
{"url": "http://clubz.bg/76527-margaret_atuud_pishe_prodyljenie_na_%E2%80%9Eistoriqta_na_prislujnicata%E2%80%9C", "text": "Канадската писателка Маргарет Атууд обяви, че работи по продължение на дистопичния си бестселър роман „Историята на прислужницата“ (The Handmaid's Tale), озаглавено „The Testaments“   Книгата трябва да излезе през септември 2019 г., съобщава „Гардиън“. „Историята на прислужницата“ излиза през 1985 г. и разказва за жена, която трудно оцелява в бъдеща антиутопична Америка, наречена Гилеад. Жените там нямат права, не могат да четат или пишат и са използвани от господстващи семейства единствено за разплод. Учат ги да бъдат покорни, а когато родят бебе в семейството, където са причислени, сменят къщата. И така, докато репродуктивната им система откаже. На английски са продадени над 8 млн. копия от романа. Антиутопията набра още популярност, когато през 2017 г. „Хулу“ решиха да я екранизират за малкия екран с Елизабет Мос в главната роля на Офред. Действието на „Заветите“ ще се развива 15 години след последната глава в „Историята на прислужницата“ и ще бъде разказ на три женски персонажа. Няма да има общо със сюжета на телевизионния сериал, чийто втори сезон се разви без да следва книгата на Атууд. След успеха на телевизионната адпатация, отличителната червена роба и бяло боне на прислужниците от сериала се превърнаха в символ на женското потисничество – демонстрантки ги използват в Ирландия, Аржентина и САЩ. Група жени, облечени така, чакаха със сведени глави да започне изслушването на обвинения в сексуален тормоз Брет Кавано, кандидатстващ през септември за позицията върховен съдия на Америка. През 2017 г. Атууд 16 седмици бе в списъка с бестселъри на „Сънди таймс“, а британските книжари отчитат 670% покачване в продажбите на книгата след излизането на сериала. Писателката и преди е намеквала за продължение, най-ясно това стана в аудиокнига на романа. В края на епилога тя бе добавила секция „Въпроси и отговори“, където професорът от повествованието казва: Помолена от канадския сайт „Loop“ да каже още след това изречение, тя отговаря уклончиво:", "date": "2018.11.30", "title": "Маргарет Атууд пише продължение на „Историята на прислужницата“"}
{"url": "http://clubz.bg/76495-slavi_i_intervyu", "text": "Да си го кажем по най-краткия и най-ясния начин: интервюадата в „Шоуто на Слави“ бе същото, какъвто би бил концерт в зала „Арена“ на Съюза на българските журналисти. От цялата шумотевица преди, по време и след интервютата поуката е, че всеки трябва да се занимава с онова, което може. Не че интервюто от разстояние изглежда нещо сложно – всеки може да пита. То и пеенето не е сложно – всеки може да пее. Но предполагам, че има разлика между пеенето на Слави Трифонов и Бойко Василев. Както и има разлика между задаването на въпроси от Слави Трифонов и Лили Маринкова. Слави ни направи голяма добрина Поредицата от интервюта в „Шоуто на Слави“ осветли състоянието на българската медийна среда повече от мониторингов доклад. Да започнем с великото очакване. Публиката с такова тръпнещо жадуване чакаше това събитие, като че ли досега интервютата в България са били строго забранени и ето, най-после, и ние ще видим що е то интервю, как се набива канче на президент, как се пуска по пързалката премиер, как се подлага на разпит главен прокурор, как се притиска до стената омбудсман, как се казва „царят е гол“ за председател на Народното събрание. Така се очакваха тези интервюта, сякаш само дни преди това не бе имало дълго интервю с премиера, като че ли омбудсманът не говори всеки ден и председателят на Народното събрание не ръси умности през ден, а главният прокурор не е никога досега присъствал на пресконференция и е нямало нито къде, нито как да му се зададат въпроси. Кой е виновен за това очакване на небивали интервюта – Слави Трифонов или журналистите, които сме професионално задължени да провеждаме такива интервюта? Не ни е виновен Слави Трифонов. Е да, ще кажете, ама апломбът, с който бяха обявени интервютата предполагаше, че Слави ще се отнесе с интервюираните управници на „няма такава държава“ поне с една десета от бабаитството, което изобразява във всеки клип. Е, вие не знаехте ли, че има разлика между режисирания клип и живия живот? Не бяхте ли наясно, че има походка, цепещ атома поглед и глас за рязане на твърди предмети, репетирани за клип?  И за това не е виновен Слави Трифонов, вие сте си виновни, че гледате на клиповете като на живот, а не като на шоу. Да де, пак ще кажете за оправдание, ама той се отнася по-агресивно дори със свои гости-колеги от шоу бизнеса, отколкото с тези „довчерашни пикльовци, а днеска дупета“ както е казал поетът в онази песен за държавата, дето я няма. Сега ще ви кажа каква е голямата разлика между двата вида гости. Когато е поканил в шоуто си шоумен, Слави Трифонов знае всичко за него. Остава му само да се прави, че нищо не знае, да пита и даже да се учудва, да кара госта от уж изненада да повтаря и потретва отдавна известни му факти. Когато плуваш в такива свои води можеш да влизаш в роля, да се правиш на ударен, да го играеш настъпателно, да имитираш умерена агресия – все в името на това да става шоу. Когато обаче гостът ти е политик от върховете на държавата, ситуацията е съвсем различна – там не знаеш нищо за това, което питаш. Четеш/сричаш някакъв въпрос на зрител и това ти е единственото алиби, че го задаваш – демек зрителят се интересува, не че аз нещо назнайвам по въпроса. Тук няма какво да се играе. От водещия няма какво да се играе, не от политика. Напротив, политикът тук има широко поле за игра – може да лъже и маже колкото си иска, защото водещият няма нито да му опонира, нито да го засече, нито да го притисне, даже и не разбира какво точно му се отговаря. Сценарист на Слави: При кого дойде да ревеш от Пеевски, г-н Комарницки?!  Толкова прави, колкото научава един първокурсник по журналистика от учебника по жанрове. Там на жанра интервю е отделено много място, а най-важната посочена част е подготовката за интервюто. Онова нещо, което в професионалния жаргон се нарича домашна работа. Да си напишеш домашната работа означава да се подготвиш много добре по всеки въпрос, който си решил да зададеш. Слави Трифонов не си беше направил домашното. В политическите интервюта той е първокласник, а метафоричните родители на идеята за интервютата (сценаристите) не му бяха помогнали да си напише трите реда ченгелчета и лулички. Само един пример: премиерът Бойко Борисов отказва коментар за избора на главния прокурор, „защото него го избира Висшият съдебен съвет“. Тук е моментът интервюиращият да си погледне домашното и да каже: „О, така ли, а защо прокурорът Кокинов каза в един разговор с Вас „ти си го избра“.“ Водещият не каза такова нещо. Което стана повод още в следващата минута социалната мрежа да го заклейми като подмазвач и да се отрече три пъти до първи петли от евентуална партия на Слави Трифонов, която „вече и за слепите стана известно кого ще крепи в бъдеще.“ При гостуването на главния прокурор Сотир Цацаров грешката беше поправена – там неудобният въпрос беше зададен. Защо? Защото Слави Трифонов усети, че губи феновете си и побърза да направи завой, за да продължи илюзията, че той е антисистемен играч? Или защото междувременно водещият напредна в науката за вземане на интервюта? Да, наука е, учи се, не е въпрос на добро желание, на храброст и настървеност, въпрос на знания и умения е. Веднага след интервюто с премиера мнозина отписаха Слави Трифонов като политически опонент на статуквото. Със същия ентусиазъм, с който вярваха, че той ще громи корумпираната държава, изведнъж прозряха, че той е имитирал различност, за да бъде в услуга на същата тази корумпирана държава. Няколко дни след поредицата от интервюта и най-вече след разбора на сценаристите, мисля, че не ставаше въпрос за нагаждачество и прислугване. А ставаше въпрос за точно това, за което обикновено става въпрос у нас – за най-обикновена некомпетентност, незнание, неможене. Слави попадна в капана на собствената си песен: „Всеки пише за всичко, а нищо не разбира, толкова ми е гнусно, че чак не ми се коментира.“ Но коментираха – всички сценаристи и водещият. Защото им беше дошъл оня прословут и задължителен втори акъл на българите, който все пак някога идва. А можеше вторият акъл да им дойде още по-рано. Току пред поредицата от интервюта сценаристите се надпреварваха по повод на един зрителски сигнал от Смолян да уверяват шумно и наперено публиката, че всеки може да протестира, където си иска. Тогава Иван Кулеков, все пак човек с журналистически инстинкт, рече, че май не е точно така, защото бил виждал едно писмо с разрешение от кмет за маршрут на протест в Перник. Точно така. Не може да се протестира кой когато и където иска. Точно така, определя се маршрут. Когато някой се захваща с неща, които не разбира, настига го точно каквото пее Слави: „…и последната илюзия умря, в тая страна на власт е глупостта.“ Президентът Радев не се появи, очаквано. На него отговорите му ги пишат. Забелязахте ли колко остро звучаха въпросите към президента, които бяха прочетени въпреки неговото отсъствие? Звучаха остро, защото нямаше кой да им отговаря, тоест да лъже, да се измъква, да увърта. Останалите четирима се появиха, лъгаха, увъртаха, измъкваха се, а нямаше кой да ги засече, затова въпросите не изглеждаха остри. Бойко Борисов разбира свободата на словото като право на хората на словото да го обиждат персонално. Публиката на „Шоуто на Слави“ очакваше свободата на словото да се изрази в мъжествено поведение на водещия спрямо интервюираните. Нито едното, нито другото е свободата на словото в оня ѝ вид, който би могъл да оздрави българската медийна среда. Свободата на словото започва там, където ти е достъпна цялата  информация по всеки въпрос, значим за обществото. И ако я нямаме, пак не ни е виновен Слави Трифонов. Сценарист на Слави: При кого дойде да ревеш от Пеевски, г-н Комарницки?! ", "date": "2018.11.30", "title": "Слави и интервю"}
{"url": "http://clubz.bg/76521-ukrajna_zabrani_vlizaneto_na_rusnaci_ot_16_do_60_godini", "text": "Граничната служба на Украйна забрани влизането в страната на мъже с руско гражданство на възраст от 16 до 60 години, съобщи ТАСС цитирана от БТА. От руската пилотска кабина: \"Отработихме ги... с моливи\" (АУДИО) Междувременно кримският омбудсман Людмила Лубина съобщи, че всичките 24 украински моряци от трите военни кораба, задържани от Русия в неделя край полуостров Крим, са преместени в Москва, информира ТАСС. Двама адвокати на задържани украинци заявиха вчера, че те са прехвърлени от кримския град Симферопол в руската столица, но без да посочат дали става дума за цялата група. Задържаните украински граждани - военни моряци и представители на Службата за сигурност на Украйна, са арестувани до 25 януари. Заподозрени са в незаконно минаване на руската граница и ги заплашва наказание до 6 години лишаване от свобода. Междувременно руският вестник \"Известия\" цитира украинския външен министър Павло Климкин, че страната му възнамерява да прекрати едностранно действието на 40 двустранни споразумения с Русия.  Според вестника те се прибавят към 48 вече отменени подобни споразумения. Отношенията между Русия и Украйна се основават на общо 375 двустранни акта. Украйна развали сключения през 1997 година договор за дружба и сътрудничество с Русия, припомня \"Известия\". Вестникът съобщава за телевизионно интервю на Климкин на 29 ноември, в което той е заявил, че Украйна повече няма нужда от дипломатически отношения с Русия.", "date": "2018.11.30", "title": "Украйна забрани влизането на руснаци от 16 до 60 години"}
{"url": "http://clubz.bg/76520-evropejskite_strani_podkrepqt_procedura_sreshtu_italiq", "text": "Представители на правителствата на страните от ЕС са подкрепили дисциплинарни мерки срещу Италия заради нейния дълг, предаде Ройтерс. Те също така са предупредили за финансовите рискове от планираната на Апенините пенсионна реформа, която би позволила на работниците да се пенсионират по-рано. От Рим пък идват сигнали за компромис, макар евроскептичното правителство там досега да е намекнало само за минимални промени в проектобюджета. Брюксел обаче ги смята за недостатъчни. На срещата вчера на Екофин - съветът по икономически и финансови въпроси, представителите на страните са се обединили около мнението, че Италия не спазва правилата на ЕС, изискващи тя да намали своя свръхдефицит. Така те подкрепили решението на Еврокомисията от идната седмица да започне дисциплинарна процедура. ЕС започва процедура срещу Италия Италианският дълг възлиза на над 130 на сто от БВП. Това е над два пъти повече от допустимия от ЕС таван от 60 процента. Не се предвижда и намаляване на дълга, което е също против правилата на Съюза, изискващи значителни намаления за страните, надвишаващи тавана. Тази мярка позволява на Еврокомисията да препоръча формалното започване на дисциплнарна процедура срещу Италия заради нейния прекалено голям бюджет за догодина. Решението на правителствените представители е напълно очаквано и процедурно, отбелязва Ройтерс. Процедурата може да бъде отменена, ако Рим промени проектобюджета си в близките дни. Италия и ЕС ще сближават позициите си за бюджета Ако процедурата все пак започне, не се очаква това да стане преди януари 2019 г. Ако тя обаче започне, може да се стигне до финансови санкции. Европейските представители възприели гледната точка, че дори да бъде изключен еднократният извънреден разход за инфраструктура в размер до 2 на сто от БВП, Италия ще продължава да нарушава финансовите правила на ЕС. Участниците в Съвета решили, че дори планът на Италия за увеличаване на инвестициите в публичния сектор не е смекчаващ фактор, който да оправдае неспазването на изискванията относно дълга. В документа били отправени и критики срещу намерението на Рим да увеличи разходите за пенсии, като позволи на работниците да се пенсионират по-рано. Според правителствените представители това, съчетано с отрицателните демографски тенденции, може да се отрази лошо върху положителнине резултати от предишните пенсионни реформи и да нанесат щети на дълтосрочната финансова устойчивост. Същевременнто италианският финансов министър Джовани Триа смята, че страната му все още има време да избегне дисциплинарната процедура. Той каца това в Буенос Айрес, където пристигна за срещата на Г-20. Италия и ЕС ще сближават позициите си за бюджета", "date": "2018.11.30", "title": "Европейските страни подкрепят процедура срещу Италия"}
{"url": "http://clubz.bg/76528-david_de_hea_iska_dve_neshta_ot_manchestyr_yunajted", "text": "Давид де Хеа, когото мнозина считат за най-добрия врата в света, има две условия, за да продължи договора си с \"Манчестър Юнайтед\", пише британският в. \"Мирър\". Вчера водещи медии на Острова, сред които Би Би Си, информираха, че \"Юнайтед\" автоматически е задействал клауза в контракта на испанеца за удължаване до юни 2020 г. В противен случай рискуваше да го изпусне без пари през май догодина, а Де Хеа можеше да се договаря още от януари. Твърди се, че за услугите му наддават \"Ювентус\" и \"Пари Сен Жермен\". Според \"Мирър\" и други медии на Острова, преговорите с Давид за по-дълго обвързване \"циклят\" по две причини. Първата е, че той искал гигантско увеличение на заплатата си - поне до 350 000 паунда седмично (с около 100 000 повече), колкото взема разочарованието Алексис Санчес. Не е ясно дали клубът е готов да посрещне това желание. Отделно от това Де Хеа настоявал да узнае какви са намеренията на клуба спрямо треньора Жозе Моуриньо. Ще остане ли той на работа или ще бъде освободен догодина? Ясно е, че вратарят би се зарадвал на второто. Публична тайна е, че Специалния не се разбира вече с почти никой от водещите играчи в отбора. Той трудно намира общ език с Пол Погба, Луис Антонио Валенсия, Антони Марсиал, Ромелу Лукаку, Маркъс Рашфорд... Често критикува отбора пред медиите, за лошите резултати винаги вини тима, но никога себе си. Това никак не се харесва в съблекалнята. В момента \"Манчестър Юнайтед\" е седми - на седем точки от четвъртия \"Челси\" и не се вижда как ще играе догодина в Шампионската лига, ако скоро не се случи нещо драматично с формата на \"червените дяволи\" в положителна насока. Наскоро и Антони Марсиал отказа да поднови договора си - по същата причина, според медиите. Алексис Санчес пък искал да си тръгне незабавно. Както и Пол Погба, който чрез мениджъра си е влязъл в преговори с \"Барселона\" и \"Ювентус\". Ситуацията с Де Хеа отново показва, че в момента нищо не е наред с \"Манчестър Юнайтед\".", "date": "2018.11.30", "title": "Давид де Хеа иска две неща от \"Манчестър Юнайтед\""}
{"url": "http://clubz.bg/76518-markovski_otvod_na_prokurorite_ne_moje_da_otpravqt_poslaniq_do_vyrhovniq_syd", "text": "Така адвокатът на Десислава Иванчева - Марин Марковски кометнтира пред бТВ вчерашния безпрецендентен опит на 4-ма прокурори от специализираната прокуратура да наредят на Апелативния спецсъд да саботира и да не дава информация по наредена проверка от Върховния касационен съд (ВКС). Защитникът все пак отбеляза, че \"прокуратурата\" е общо говорене, а имало и много достойни хора в червени тоги. ВКС иска да провери блокираното пускане на Иванчева. Прокурори: \"Не може\" Манолова сезира Цачева за нечовешките условия при Десислава Иванчева (СНИМКИ) Той коментира и разпространените от администрацията на омбудсмана Мая Манолова снимки на ужасните условия в килията на Иванчева  . Според адвоката \" . Той изтъкна   - освен споменатото състояние на килията, държането часове наред права пред Спортната палата показно при ареста и последвалото оковаване във вериги на краката, на каквото \"внимание\" не се \"радват\" дори серийни убийци. Иванчева искала \"нещо като дарения\", ама дали с користна цел... Не се знае Марковски напомни,че в Конституцията е записано, че Той отговори и на въпрос на водещия Антон Хекимян дали Иванчева ще съди България  \"Душманинът\" на Иванчева с подкупа за 1 млн. лв. ще строи - вижте къде (КАРТА) Преди дни стана ясно, че \"Ваклин груп\" е получила окончателно разрешенията за два нови обекта в жк \"Младост\", които обекти са в дъното на сигнала срещу Иванчева. Манолова сезира Цачева за нечовешките условия при Десислава Иванчева (СНИМКИ) Иванчева искала \"нещо като дарения\", ама дали с користна цел... Не се знае \"Душманинът\" на Иванчева с подкупа за 1 млн. лв. ще строи - вижте къде (КАРТА)", "date": "2018.11.30", "title": "Марковски: Отвод на прокурорите - не може да отправят послания до Върховния съд!"}
{"url": "http://clubz.bg/76526-redovi_sydiq_bez_politicheska_podkrepa_i_obvyrzanosti_nqma_shansove", "text": "Избирането на Алексей Трифонов за председател на Софийски градски съд (СГС) не само не реши нито един проблем, а създаде нов. Висшият съдебен съвет (ВСС) дължи обяснение на магистратурата защо игнорира решението на общото събрание на самите съдии  , при това с пълна липса на прозрачност за мотивите и начина на взимане на решение. Финална права за шеф на Софийския градски съд - 56:25 гласа Това се казва в становище на Съюза на съдите в България след прелюбопитния избор на съдията - бивш член на ЦИК от ДПС, зам.-министър, а също и докладчик в състава по мерките за КТБ от времето, когато \"случайният избор\" се правеше от дрийм-тийма на Владимира Янева. Освен това \"класическият\" намек на член на Съдийската колегия - за недостатъчна представителност на общото събрание на Градския съд   е некоректно, става ясно още от позицията. От 148 съдии само 125 имат право на глас в общото събрание на СГС (останалите са командировани от други съдилища съдии и младши съдии, които нямат право на глас). От 125-те съдии с право на глас 10 са отсъствали от събранието по обективни причини (болнични, майчинство, командировани и в дългосрочен отпуск). От оставащите 115 съдии с право на глас на общото събрание са присъствали 92-ма, като , а 25 – за съдията от САС Алексей Трифонов, 3-ма съдии са гласували и за двамата, а 8 не са подкрепили никого. От ССБ пишат още: относно проведения на 27.11.2018г. от съдийската колегия на ВСС избор на председател на Софийския градски съд С повече от една година закъснение и след една провалена процедура на 27.11.2018 г. съдийската колегия на Висшия съдебен съвет (ВСС) финализира процедурата за избор на председател на Софийския градски съд (СГС), като игнорира значението на решенията на общото събрание на съдиите и не извърши действителна и задълбочена оценка на показаните способности на кандидатите в концепциите и при изслушването им за съвременно и демократично администриране на съд. Решението за пореден път отчетливо показа на съдиите и обществото необяснимата разлика между законоустановените принципи за прозрачност, публичност и законност, залегнали и в предизборните концепции на членовете на съдийската колегия, и начина, по който протичат процедурите за избор на председатели на съдилища на практика. За разлика от други случаи, в които съдийското самоуправление и тежестта на неговото значение в Закона за съдебната власт бяха изтъквани като решаващ мотив за вземане на решение (достатъчно е да припомним само избора на председател на Върховния административен съд), този път вотът на съдиите в СГС, с който те първо номинираха за председател съдия от същия съд, а след изслушването и на двамата кандидати изразиха нарасналото си одобрение за своето предложение, беше грубо пренебрегнат. Демонстрираната публичност на процедурата като цяло и в частност на изслушването на двамата кандидати по никакъв начин не компенсира пълната липса на прозрачност за мотивите и начина на взимане на решение от мнозинството. Проведените непосредствено след изслушването разисквания и гласуване разкриха повтарящите се недостатъци в дейността на кадровия орган при провеждане на избори на председатели на структуроопределящи за съдебната власт съдилища. Изложените неубедителни и в голямата си част формални мотиви трудно могат да се свържат от непредубеден разумен наблюдател с резултата от гласуването. Нежеланието да се извърши обективна оценка на качествата на кандидатите, както и да се изразят аргументирани и действително отговарящи на фактите позиции при обсъжданията, са повтарящи се пороци, които създават убеждение, че съдийската колегия не действа като независим орган. По повод на този наложил се стил на вземане на решения от ВСС и в предишни негови персонални състави в техническия доклад на Европейската комисия от 13.11.2018 г. относно напредъка на България по механизма за сътрудничество и проверка е направена тревожната констатация, че  . В доклада изрично е подчертано, че изборът на председател на СГС е тест за способността на съдийската колегия на ВСС да провежда честни и справедливи процедури, които да се основават на обективна оценка на качествата на кандидатите и да са съобразени с волята на съдиите в съда, изразена в решенията на общото събрание. В случая подценяването без ясна и разумна причина на усилията и резултатите от съдийското самоуправление, изведено в Закона за съдебната власт като първостепенен по важност принцип за реформиране на администрирането на съдилищата, защото демократизацията на управлението е мощно средство за преодоляване на порочните практики по възпроизводство на съдебна номенклатура, има сериозни вредни последици за правовата държава. От една страна, то разколебава силата на мотивацията на съдиите да поемат отговорност за административното функциониране на системата, защото им показва, че усилията и волята им могат да бъдат неглижирани с формални претексти. От друга страна, демонстрира неприемливо неуважение към постигнатото в последните години в Софийския градски съд за повишаване на прозрачността на управлението на съда и за преодоляване на тежкото наследство на предходни компрометирани управленски практики. Предишен председател на този съд беше осъден за извършено престъпление при осъществяване на тези му правомощия, като изобличаването на пороците в неговата и на екипа му дейност, на съмненията за корупционни практики и недопустимо сближаване с изпълнителната власт стана възможно тъкмо заради активното участие на съдиите. Поради всичко това считаме, че решението на съдийската колегия на ВСС от 27.11.2018 г. не способства за единение на съдиите в интерес на правораздаването, не решава нито един съществуващ проблем, затова пък създаде нов. Призоваваме съдийската колегия на ВСС да намери подходящ начин да обясни на съдиите и гражданите действителните мотиви за своето решение.\"", "date": "2018.11.30", "title": "\"Редови съдия без политическа подкрепа и обвързаности няма шансове\""}
{"url": "http://clubz.bg/76517-g_20_pod_znaka_na_krizite", "text": "Столицата на Аржентина е \"под обсада\" заради срещата на държавни и правителствени ръководители от 20-те най-могъщи страни на планетата, която се очертава като най-конфликтната от създаването на този форум преди 10 години, в разгара на финансова криза, пише френският в. \"Фигаро\" по повод събитието. Китайско-американската среща на четири очи и присъствието на саудитския престолонаследник заплашват да засенчат по-глобални залози като търговията и климата отбелязва вестникът. В интервю за аржентинския в. \"Насион\", публикувано вчера, френският президент предупреди без заобикалки, че рискът идва от двустранната среща на лидерите на Китай и САЩ и от една разрушителна за всички търговска война. Заседанията, посветени на работата за \"справедливо и устойчиво бъдеще\", може да попаднат до голяма степен под сянката на няколко всяващи смут световни фигури начело с американския президент Доналд Тръмп, следван от руския си колега Владимир Путин и саудитския престолонаследник Мохамед бин Салман. От Тръмп до Си Цзинпин, тазгодишният форум на Г-20 е среща на един разединен свят, посочва френският седмичник \"Обс\". Тръмп, Путин Ердоган, Си Цзинпин, Бин Салман - рядко се случва почти всички основни фигури, замесени в международните кризи, да се намират на едно и също място. Незадължаващите заключителни декларации от заседанията на срещата като цяло няма да доведат до значителен напредък в политическо или икономическо отношение. По-важно е онова, които се случва успоредно - двустранните контакти или преговорите в по-малки групи, между лидери, убедени до един в личната си способност да влияят на световните събития, допълва изданието. \"Ястребите\" или \"гълъбите\" ще победят на срещата на Тръмп със Си Китайски и американски висши служители са обсъдили организирането на следващ кръг преговори, през декември във Вашингтон, ако китайският президент Си Цзинпин и колегата му Доналд Тръмп се договорят този уикенд в Буенос Айрес за примирие в търговската война, посочва британският в. \"Файненшъл таймс\", позовавайки се на източници, запознати с подготовката на разговорите. Според източниците, Си и Тръмп могат да постигнат примирие. Ръководителят на преговорния екип от китайска страна - вицепремиерът Лю Хъ - ще оглавява делегация от 30 представители в американската столица на мисия, която засега се планира за 12-15 декември. Двете страни запазват дълбоките си различия по множество критични въпроси, докато двамата президенти се готвят за \"работна вечеря\" в кулоарите на големия форум - първата им лична среща от повече от година, пише БТА. Край: Тръмп отмени срещата с Путин заради Керченския проток Отменянето от Доналд Тръмп на срещата му с руски президент Владимир Путин в последната минута подчерта колко отчаяни са станали руско-американските отношения въпреки сериозните усилия на Тръмп за приятелски връзки, като Кремъл все повече се налага в международен план, докато Вашингтон е погълнат от разследването за връзки между обкръжението на Тръмп и Москва, отбелязва в. \"Ню Йорк таймс\". В петък вечер говорителят на Кремъл Дмитрий Песков съобщи, че лидерите на Русия и САЩ все пак ще имат импровизирана среща \"на крак\" в кулоарите на форума. След убийството на журналиста Джамал Кашоги лидерите от Г-20 преценяват как да се отнасят със саудитския престолонаследник. Срещата на върха в Аржентина ще е първата проверка за способността на принца да съхрани авторитета си на международно утвърждаващ се държавник след убийството на Хашоги, пише в друга статия \"Ню Йорк таймс\". Край: Тръмп отмени срещата с Путин заради Керченския проток", "date": "2018.11.30", "title": "Г-20 - под знака на кризите"}
{"url": "http://clubz.bg/76509-gleb_pavlovskij_ne_putin_drugi_upravlqvat_rusiq", "text": ": За незначителни заслуги. Аз не зная какво точно е имал предвид. От 1999 година започна доброто ми сътрудничество с него. Аз не бях очаквал, че приемникът на поста ( ) ще бъде именно Путин. Но това и не беше особено важно за мен. Аз просто подготвях кампанията ( ) - за който и да е следващ президент. А после на власт дойде Путин. Той се оказа силен в тази игра, а и в политиката. А на мен той много ми хареса. И изобщо е приятно, когато се печели една кампания, а не се губи. А после, аз чисто и просто се влюбих политически. Станах човек, който постоянно иска да подсили позициите на обожавания от мен президент. Е, получих го за работата си, разбира се - а тя наистина беше добра. Суверенната демокрация е идеология или даже дискурс. Това всъщност беше путинизмът, а аз бях ултра-путинист. През 2008 година, например, аз бях против това Путин да си тръгне от властта. Но когато това се случи, аз разбрах, че подобно нещо е възможно. Разбрах също, че съм грешал, смятайки, че няма проблем в това Путин да държи практически цялата власт в страната. За Путин и до днес си остава травма, че за неговата оставка ( .) дойдоха да гласуват повече избиратели, отколкото бяха участвали на предходните избори. Има такива заслуги, които обаче намаляха или се изгубиха. Но основната му заслуга си остана. Путин накара хората да повярват, че живеят именно в днешна Русия. Социологическите проучвания потвърждават, че до 2000 година хората смятаха, че живеят в някакво промеждутъчно образувание и чакаха, също както и през 1991, нещо да започне или свърши и да се появи още някаква нова държавност и още един нов живот. Втората му заслуга е, че възстанови армията. Мисля, че тази заслуга Путин си поделя със Сердюков   Сега страната има армия. Вярно е, че тя може би се управлява и използва неправилно, но все пак я има. Не мисля, че става дума за страх. Тук се съдържа някакво рационално зрънце. Придворните на Путин - а това са няколко десетки души, са онези, които парализират целия конституционен строй на Руската федерация. Това не е някаква диктатура, а просто един телефон. Ние така и не усещаме, че не е Путин онзи, който в действителност управлява страната. Путин делегира президентските пълномощия на малка група хора. Това, между другото, може и да е длъжностно престъпление, не съм съвсем сигурен. Той делегира дори пълномощията си на върховен главнокомандващ, а това, с извинение, си е вече истинско военно престъпление. Когато говорим, че \"Путин е направил нещо\", ние всъщност говорим за действията на Сечин, на двамата братя Ковалчук  ), а още и за Ротенберг ( ) и за готвача Пригожин ( ). Естествено става дума и за ръководителите на президентската администрация Вайно и Кириенко. Тези хора разрушават моята държава. Фактът, че тя още издържа на тяхната политика, говори за качеството на нашата работа в миналото. Но тя вече трудно удържа положението. Не изключвам възможността тя да бъде разрушена - но не от народно въстание под ръководството на Навални, а от кремълския двор. И това положение не може да се промени, докато тези хора не си тръгнат от властта и не бъдат изправени пред някой относително честен съд. Аз съм готов да ида на съд. В крайна сметка тези хора днес постоянно се кълнат в православието. Но Библията е книга за праведния съд, а днешна Русия е страната на несправедливия съд.", "date": "2018.11.30", "title": "Глеб Павловский: Не Путин, други управляват Русия"}
{"url": "http://clubz.bg/76522-levski_obqsni_za_smqnata_na_stoqnovich_i_za_pregovorite_sys_zvezdite", "text": "В официална позиция на сайта си \"Левски\" опроверга информациите, че готви смяна на треньора Славиша Стоянович със Станимир Стоилов. Преди дни се появи такава спекулация. От \"Герена\" също така хвърлят светлина върху преговорите за нови договори с най-добрите си чужденци. Наскоро \"Левски\" постигна споразумение за удължаване на контракта с Габриел Обертан, но излязоха слухове, че Давид Яблонски, Милош Цветкович и т.н. напускат, тъй като не са им предложени нови условия. \"Левски\" отрича това и заявява, че до Нова година няма да бъде назначен спортен директор. Тогава в длъжността изпълнителен директор встъпва Павел Колев и явно той ще има думата за позицията. Поне така излиза от декларацията.  \"Левски\" заявява, че \"се изправя на краката си\" и се \"развива положително\".", "date": "2018.11.30", "title": "\"Левски\" обясни за \"смяната\" на Стоянович и за преговорите със звездите"}
{"url": "http://clubz.bg/76510-razsledvat_kriminalna_prichina_za_razvaleniq_samolet_na_merkel", "text": "Самолетът, с който германският канцлер Ангела Меркел потегли за срещата на върха на Г-20 в Буенос Айрес, се наложи снощи да кацне в Кьолн заради техническа неизправност. Това съобщи ДПА, като се позова на свой репортер на борда. Властите разследват дали няма криминална причина за аварията. Самолетът \"Конрад Аденауер\", използван от правителството за официални пътувания, излетя от Берлин, но над територията на Холандия направи обратен завой и кацна в Кьолн, където Меркел ще се качи на друга летателна машина. Няма данни каква е техническата неизправност. Германският канцлер Ангела Меркел и финансовият министър Олаф Шолц ще отпътуват за срещата на Г-20 в Аржентина днес, предаде Ройтерс. Германски правителствен самолет ще откара двамата държавници в Мадрид. Там те ще се качат на пътнически полет до Буенос Айрес, казаха източници от делегацията им.  Това означава, че вероятно Меркел и Шолц ще изпуснат откриването на двудневната среща на върха на групата на 20-те най-големи икономики в света, пише БТА. Германските власти разследват дали няма криминална причина за аварията на правителствения самолет, с който канцлерът Ангела Меркел излетя вчера за срещата на върха на Г-20 в Буенос Айрес, съобщи днес в. \"Райнише пост\", цитиран от Ройтерс и ТАСС.  \n\tЕдин час след като излетя от Берлин и се намираше над Холандия, правителственият Еърбъс А-340 \"Конрад Аденауер\" направи обратен завой и кацна в Кьолн поради технически проблем. Меркел нарече инцидента \"сериозна повреда\".   \n\t\"Райнише пост\" подчертава, че подобна неизправност е безпрецедентна. Въпреки че самолетът се намирал недалеч от Амстердам, той трябвало да се върне до Кьолн, защото поради възникналия проблем пистата за приземяване на летището в Амстердам можело да се окаже недостатъчно дълга. Освен това имало опасения, че механизмът за спускане на колесника на правителствения самолет може да на сработи.  \n\tСп. \"Шпигел\" съобщи, че цялата комуникационна система на самолета била излязла от строя, което довело до сериозна извънредна ситуация. Екипажът бил принуден да използва бордния сателитен телефон, за да планира приземяването.  \n\tПредвидените за днес срещи на Меркел с американския президент Доналд Тръмп и китайския президент Си Цзинпин бяха анулирани, съобщи БТА.", "date": "2018.11.30", "title": "Разследват криминална причина за разваления самолет на Меркел "}
{"url": "http://clubz.bg/76511-konfliktyt_v_krim_e_narkotikyt_na_putin", "text": "Който разбира руски, има нормално възприятие за справедливост, а когато през тези дни бегло следи московската държавна телевизия, не може да не се възмути. Украйна умишлено провокирала Русия, бойните й кораби получили изрично указание да не се подчиняват никому в Керченския проток, съобщават говорители по новините с развълнуван глас и възмущение. Представят се и куп доказателства, примерно някакви писмени заповеди. Дори “признание” на украински моряк, който, гледайки уплашен в камерата, чете от телекамера. По-вероятното е, че трябва да чете. Трудно е да не се подадеш на настроенията, налагани от пропагадните канали. Гледат ги и повечето от близо 4 милиона рускоговорещи в Германия. Военната конфронтация от миналата неделя в стратегически важния Керченски проток между полуостров Крим и Русия непрестанно присъства в руските медии, също така и в украинските. Според Липский особено обезпокояващо е, че както руският президент Владимир Путин, така и украинският му колега Петро Порошенко биха имали мотиви да отклонят вниманието от вътрешни проблеми чрез външнополитическа ескалация. От години за Путин конфликтът с Украйна е като наркотик, стимулиращ националистически чувства и повдигащ собствения му рейтинг, смята Липский. И тъй като този наркотик вече не действал, както преди, сега е налице опит дозата да се завиши. Обратното – преди президентските избори след няколко месеца Порошенко е притиснат към стената и непремнно се нуждае от чудотворно средство. И двете страни взаимно се обвиняват, че другата е провокирала инцидента от неделя. И то поради вътрешнополитически причини. Действително кой кого е провокирал, едва ли ще стане ясно. Москва многократно беше изобличавана в лъжа. Незабравимо е как в началото на 2014 г. президентът Путин твърдеше, че не знаел кои са войниците без обозначителни знаци в Крим. Малко по-късно ги награди с ордени. Подобни ходове в очите на служителите от тайните служби, които днес имат думата в Кремъл, са нещо съвсем естествено и дори добродетел. Но най-късно, след като през май т. г. Киев инсценира убийството на критичния към Кремъл московски журналист Аркадий Бабченко, в очите на Запада доверието спрямо Киев е сериозно накърнено. Дори при уверението на Киев, че инсценировката била необходима, за да се спаси човешки живот. Че в момента в центъра на вниманието стои въпросът кой кого провокира в неделя, е успех за руската информационна стратегия. Кой или какво е довело до конкретната ескалация, правното положение е еднозначно: по силата на международното право Крим продължава да е част от Украйна. ООН осъди анексирането от Русия. Така и водите около полуострова са под украински суверенитет. С правна тежест е и нещо друго. През 2003 г. Русия и Украйна сключиха споразумение, по силата на което бойни и търговски кораби могат свободно да преминават през Азовско море, както и през протокока Керч (freedom of navigation). При това двете страни дефинираха водното пространство като “вътрешни води”. Така е безспорно: който и да е провокирал конкретния сблъсък от неделя, Украйна, съответно нейните бойни кораби са се възползвали от правото си, на което и се позоваха. Русия отдавна провокира в Азовско море и непрестанно погазва правни норми, особено споменатия договор с Украйна от 2003 г. И сега противоправно блокира Керченския проток. Точно поради тази причина е важно Западът да заеме категорична позиция – права и договори трябва да се спазват. Руски опозиционни политици, като Владимир Милов, предупреждават: Путин използва ситуацията в разтърсвания от кризи регион, за да изпробва доколко Западът ще допусне той да продължи курса си - при погазването на действащото право и при прилагането на военна сила. Точно поради тази причина са изключително опасни много сигнали, които се подават от столици между Вашингтон и Берлин. Примерно, когато германското правителство призовава и двете страни за сваляне на напрежението, като че ли не е наясно с правното положение, нито с факта, че от 2014 г. Русия напада съседната си страна, а не обратното. Де факто Берлин зове жертвата на една агресия към сваляне на напрежението – цинична политика на отвръщане погледа от реалността. Това се отнася и до близки до правителството институции, които също бъркат кой е нападател и кой жертва. Такъв е случаят с берлинския Център за източноевропейски и международни изследвания. Този център беше основан с милиони евро по решение на германското правителство като реакция на Берлин на анексирането на Крим и всъщност трябваше да противодейства на руската пропаганда. Шефката Гвендолин Засе, обвинявана в близост с Кремъл, във вторник разпространи прессъобщение, с което обвини Украйна. Ерго – жертвата на агресията. Засе остро разкритикува въведеното от Петро Порошенко военно положение. Това може и да е разбираема и легитимна позиция. Особено като се има предвид, че в миналото при далеч по-напрегнати ситуации украинският президент избягваше подобна стъпка. Стъписващо обаче е, че в прессъобщението си Засе остро осъди реакцията на Киев, но не спомена истинската причина – руската агресия и погазване на правото. Също толкова конфузно е, когато руските пропагадни медии цитират германската обществена телевизия и то в своя изгода. Става дума за излъчено от “Россия” интервю, дадено за новинарската емисия на немския тв канал Цет Де Еф от Сабине Фишер от близката до правителството в Берлин фондация “Наука и политика”. Тя изрази мнение, че Путин нямал интерес от ескалация. Странно твърдение. Може понякога Путин да реагира заради чувството, че е унижаван и обиждан. Но и когато не винаги действа рационално (че кой ли го прави?), всичко говори за това, че стопанинът на Кремъл нито планира мащабни завоевателни войни, нито е готов да рискува главата си. Доста по-реалистична е тезата на Милов, че Путин пробва докъде може да стигне. И ако Западът не му покаже границите, то той окуражава Путин да ги пресече. Силата на Путин е слабостта на Запада. Вместо политика на отвръщане на очи, ние сме длъжни да осъществим двойна стратегия: категорично осъждане на погазване на правото и агресии, но същевременно да покажем перспектива за Москва към сближаване, което ще рече тясно сътрудничество. Но само в случай, че Русия съблюдава правото. Мотото би следвало да е: “Искаме приятелство и сътрудничество, винаги сме готови за подобна стъпка, но докато Путин погазва правото и упражнява насилие, това няма да стане.” В този смисъл всяка санкция трябва да е свързана с положително послание по адрес на хората в Русия – примерно чрез визови облекчения и програми за обмен. Крайно време е да осъзнаем основната рецепта на Конрад Аденауер относно отношенията с Москва: Сега точно последното липсва. Вместо това отговорните на Запад напомнят на лунатици. Оставят нещата да вървят по самотеч. Това би могло да доведе до катастрофа. Той пропомня и преживяното по време на Първата световна война. И тогава мнозина прекалено дълго са отвръщали поглед. Така се е развила собствена динамика, която в крайна сметка никой не е бил в състояние да контролира. Така се е стигнало до избухването на войната.", "date": "2018.11.30", "title": "Конфликтът в Крим е наркотикът на Путин"}
{"url": "http://clubz.bg/76514-sled_razporejdane_na_borisov_speshna_korekciq_na_zakona_za_lichnata_pomosht", "text": "Депутатите от социалната комисия се събират на извънредно заседание. На него те ще преразгледат и гласуват новите корекции в Закона за личната помощ, съобщава Нова тв. Само преди ден майки на деца с увреждания изпратиха гневно писмо до властта, в което твърдят,че документът е осакатен спрямо първоначалния вариант и ще остави много нуждаещи без асистент. След среща с премиера Бойко Борисов стана ясно, че спорните текстове ще бъдат коригирани. Уверението на властта е,че реформите в сферата ще бъдат финансово обезпечени. В четвъртък малко преди депутатите да приемат окончателно бюджета за следващата година, омбудсманът Мая Манолова и майките дойдоха в Народното събрание и проведоха редица срещи с представители на ГЕРБ. Следващата седмица депутатите трябва окончателно да гласуват Закона за личната помощ и Закона за хората а увреждания. Борисов обеща на майките на деца с увреждания нова ревизия на закон Както Клуб Z писа, във вторник се проведе извънредно заседание на социалната комисия в парламента, на което депутатите одобриха окончателно Закона за личната помощ. Заседанието обаче приключи със скандал, след като се оказа, че помощта може и не е финансово обезпечена след 1 септември 2019 година - когато на практика трябва да започне да действа новата програма за асистент.  Омбудсманът, която присъства на заседанието, предупреди, че  средствата ще са изхарчени през първите девет месеца на годината. Причината е, че сега действащите програми ще са изчерпали ресурса от 71,5 млн. лв. Това са средствата, планирани от централния бюджет за 2019-а и са част от прокламираните от правителството 150 милиона лева повече, уж за исканията на майките. Всъщност са за всички хора с увреждания. След края на заседанието на комисията майките се заканиха, че подновяват протестите си и ще търсят лична отговорност от премиера Бойко Борисов. А Манолова – че ако законът бъде приет в този му вид – ще сезира Конституционния съд.", "date": "2018.11.30", "title": "След разпореждане на Борисов: спешна корекция на Закона за личната помощ"}
{"url": "http://clubz.bg/76516-dyrjavata_kupuva_chez_ako_bsp_specheli_izborite", "text": "Ако БСП спечели следващите парламентарни избори ще направи всичко възможно държавата да купи българските активи на чешкото енергодружество ЧЕЗ. Такава заявка даде лидерът на социалистите Корнелия Нинова пред представители на Вишеградската четворка, съобщава партийният пресцентър. По време на срещата на лидерите на партии от страните от Вишеградската четворка - Чехия, Полша, Унгария и Словакия, плюс Хърватия и България, председателят на БСП Нинова е провела двустранна среща с Павел Поц -представител на Чешката социалдемократическа партия, която участва в правителството на Чешката република и евродепутат. ЧЕЗ - сделката на задкулисието. Кой стои зад Гинка Върбакова? На нея е била обсъдена сделката за продажбата на ЧЕЗ България на \"Инерком\", чийто собственик е Гинка Върбакова. Нинова представила пред чешката страна доклада по казуса на временната парламентарна комисия на българското Народно събрание. Тя запозна чешките си колеги с позицията на БСП. Ако Гинка Върбакова не плати на ЧЕЗ, губи  €5 милиона Тя обяснила, че досега от БСП са предприети всички парламентарни и законови мерки тя да бъде спряна. Ако Гинка Върбакова не плати на ЧЕЗ, губи  €5 милиона", "date": "2018.11.30", "title": "\"Държавата купува ЧЕЗ. Ако БСП спечели изборите\""}
{"url": "http://clubz.bg/76515-taksitata_v_sofiq_iskat_minimalna_cena_ot_98_stkm_probeg_prez_denq", "text": "Най-малко 98 ст. за километър пробег през деня и 1,14 – през нощта – това искане обедини таксиметрови шофьори в София, които дадоха заявка за протест. В студиото на \"Тази сутрин\" по бТВ председателят на Националния таксиметров синдикат Райна Димитрова обвини Столичния общински съвет (СОС), че от седем години има таван на цените, но не и праг. Тя посочи, че и в момента фирмите могат да поставят цена от 1,30 лв. на километър, но много малко го правят. Петролните босове: Организация зад протестите има, картел зад цените - не Според общината равновесната цена е 78 ст., а анкетите сред фирмите са дали между 89 ст. и 1,13 ст., но с коли до 7-годишна възраст Йорданова допълни, че в 23 държави от ЕС минимална цена за таксиметровата услуга няма. Посочи и, че от \"Московска\" 33 искат и Етичен кодекс, който да подобри качеството на таксиметровата услуга, Димитрова пък подчерта, че законът, добър или лош, трябва да се спази и да се въведе минимална цена. Тя допълни, че ако ще се гледа изцяло пазарното начало, не трябва да има и таван (който се въведе заради т.нар. копърки). Общината е против и другото искане на шофьорите – да карат в бус лентите, когато са с клиент. Причината – това е възможно само при ограничаване на броя на такситата или при регламентиране на отделен клас от тях, които например обслужват летището, а всичко това не се нрави на бранша. Според Екатерина Йорданова таксиметровият протест обслужва цели, различни от тези да се решат проблемите на водачите.", "date": "2018.11.30", "title": "Такситата в София искат минимална цена от 98 ст./км пробег през деня"}
{"url": "http://clubz.bg/76513-venecuela_uvelichava_minimalnata_rabotna_zaplata_sys_150_procenta", "text": "Венецуела увеличи вчера минималната работна заплата със 150 процента. Президентът Николас Мауро заяви, че това е начин за борба с икономическата война, която САЩ водят срещу страната му и сравни американския президент Доналд Тръмп с Хитлер, предаде Асошиейтед прес. Увеличаването на заплатите означава, че месечната заплата за повечето венецуелски работници ще стане 4500 боливара. Тази сума се разменя на черния пазар за около 11 долара.  САЩ налагат нови санкции на Русия, Венецуела Въпреки че има най-големите доказани залежи на петрол, Венецуела от пет години е в тежка икономическа криза. Критици казват, че тя се дължи на две десетилетия неуспешно управление на социалистите, корупция и лошо управление на държавната нефтена компания. Мадуро обвинява за лошото икономическо състояние САЩ и други опоненти.", "date": "2018.11.30", "title": "Венецуела увеличава минималната работна заплата със 150 процента "}
{"url": "http://clubz.bg/76519-rumen_ovcharov_sravni_bsp_na_ninova_s_mejduzvezdni_vojni", "text": "Корнелия Нинова е начело на разединена партия, но не само не прави нищо да я обедини, а и разделението продължава. Така Румен Овчаров описа състоянието на левицата пред бТВ тази сутрин. Той припомни как по време на един от пленумите на БСП е дал пример със сагата \"Междузвездни войни\". А именно: оглавяването на БСП от Нинова е било \"Нова надежда\", победата на президентските избори - \"Силата се пробужда\", а парламентарните избори 2017 г. е трябвало да бъде \"Завръщането на джедаите\". Вместо това обаче е прожектиран епизодът \"Отмъщението на ситите\".  Пленумът на БСП освободи Йордан Мичев като и.д. шеф на \"Дума\" По думите на Овчаров Корнелия Нинова е \"от добрите\", но не е ясно защо си мисли, че продължавайки да разделя партията и да се занимава с гонения на \"врага с партиен билет\", партията й може да стане по-силна. Последният случай на разделение, който беше посочен, бе сагата с главния редактор на партийния вестник \"Дума\" Йордан Мичев. Това не е първият случай, в който Овчаров критикува Нинова, въпреки че при избора й начело на БСП именно той беше сред най-убедените й поддръжници.  21\"). Проектът за АЕЦ „Белене” не трябва да започва отново, но може да се стигне до нова процедура по икономическата страна, а това може да отблъсне инвеститорите, каза още Овчаров по повод отговора на Европейската комисия до евродепутата Светослав Малинов (Демократична България). Във въпросния отговор се казва, че проектът за втора атомна централа може да се смята на нов при възобновяването му и трябва да премине през нови оценки за съвместимост в европейските правила.  Инвеститор за АЕЦ \"Белене\" ще се избира на 9 етапа По думите на Овчаров обаче проблемът с \"Белене\" е другаде: Това, което пречи на проекта, е, че българската държава не знае какво прави с този проект и че веднъж на десет години се променя позицията по него – веднъж го строим, след десет години не го строим, след това започваме пак да го строим. А това обърква инвеститорите, обясни още бившият министър на енергетиката.  Оборудването за АЕЦ \"Белене\" - под надзора на \"Атомстройекспорт\"  По негово мнение е трябвало да назначат един консултант, който да се занимава с цялата процедура. Овчаров отбеляза, че минаването на „Турски поток” през България е в наша полза, но не трябва да прибързваме с развалянето на сегашните договори. В момента Народното събрание обсъжда промени в енергийната стратегия на България зо 2020 г.  Инвеститор за АЕЦ \"Белене\" ще се избира на 9 етапа Оборудването за АЕЦ \"Белене\" - под надзора на \"Атомстройекспорт\" ", "date": "2018.11.30", "title": "Румен Овчаров сравни БСП на Нинова с \"Междузвездни войни\""}
