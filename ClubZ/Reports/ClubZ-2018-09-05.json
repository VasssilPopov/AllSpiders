{"url": "http://clubz.bg/72794-100_dushi_na_borda_na_polet_dubaj_nyu_jork_se_oplakaha_che_im_e_losho", "text": "19 от пасажерите на полета от Дубай - Ню Йорк са били болни, когато самолет на \"Емирейтс\" кацна на летището \"Джон Кенеди\" в сряда. Еърбъсът беше поставен под карантина на летището като пътниците бяха проверени от здравните власти, съобщиха от авиопревозвача на Обединените арабски емирства. Десет от пасажерите бяха откарани в болница, останалите обаче отказаха лечение. Според американския център за контрол на болестите и превенция отначало около 100 души, в това число и екипажът, са се оплакали, че им е лошо. Полет 203 от Дубай кацна в 9,10 часа местно време в Ню Йорк с 521 пътници на борда. Оплакванията са били от кашлица и при някои от пасажерите и температура. \n\t По-късно Ерик Филипс, говорител на кмета на Ню Йорк Бил де Блазио, потвърди, че всички пътници са напуснали самолета и болните са били откарани в лечебно заведение. Някои от хората в самолета са от Мека, в който скоро имаше епидемия от грип. По думите му някои от симптомите на хората с оплаквания са били като от грип.", "date": "2018.09.05", "title": "100 души на борда на полет Дубай-Ню Йорк се оплакаха, че им е лошо"}
{"url": "http://clubz.bg/72783-pri_10_miliona_v_broj_sydyt_pusna_sina_na_arabadjievi_a_za_70_hil_ivancheva_e_v_zatvora", "text": "Анализаторът от Центъра за изследване на демокрацията Тихомир Безлов заяви днес, че към 80% от цигарите, произвеждани в нелегалната фабрика в Карнобат, са били предназначени за чужди пазари, основно гръцки и румънски, и за Западните Балкан. По БНР Безлов коментира задържането на бизнесмена Миню Стайков, собственик на втория по размери алкохолен бизнес в България, и още десетина души. Той припомни, че освен разкритата в Карнобат, където се намира голяма част от бизнеса на Стайков, нелегална фабрика за цигари, такива са открити и на други места в България - в Пловдив, Тутракан и Дупница.  Миню Стайков и синът на кмета на Карнобат сред арестуваните По думите му такива престъпления се доказват изключително трудно и една от причините за това е събирането на доказателства. А когато се влезе в дълга съдебна сага, те се разпадат - изчезват документи, свидетели се отказват, каза Безлов.  Имаше много богати хора и техните семейства, обвинени в неплащане на ДДС, заяви той, припомняйки например случая с присъдата на Христо Ковачки, отменена на втора инстанция, продължаващото дело срещу сина на Гриша Ганчев и т. н. Безлов припомни, че и фамилията на Ветко Арабаджиев, и тази на Миню Стайков са с дълги истории, свързани с разследвания и повдигнати обвинения: Преди 10 ноември - електротехник, днес с империя за алкохол Криминалният журналист Стефан Ташев заяви по БНР, че според него има връзка между случаите на Ветко Арабаджиев и Миню Стайков (освен че известно време дъщерята на Арабаджиев - Александра, беше омъжена за сина на Стайков - Стайко, бел.р..): \"Става дума за ДДС измами и връзката със \"Захарни заводи\" на Арабаджиев и комбинатите за производство на алкохол на Стайков. Това е известна схема за източване на ДДС с внос на нелегален спирт, продажба на алкохол и чистене на данъци\". Какво прави Иван Гешев? Преди 10 ноември - електротехник, днес с империя за алкохол Какво прави Иван Гешев?", "date": "2018.09.05", "title": "\"При 10 милиона в брой съдът пусна сина на Арабаджиеви. А за 70 хил. Иванчева е в затвора\" "}
{"url": "http://clubz.bg/72772-moskva_v_shvatka_s_google_obvinqva_v_namesa_v_izborite", "text": "Руският регулатор Роскомнадзор предупреди с писмо компанията Google за недопустимо вмешателство в изборния процес, съобщи РИА Новости.  В писмото става въпрос за YouTube, където, според регулатора, се публикуват видеоклипове, които призовават потребителите да нарушават действащото руско законодателство. АФП: Три поуки от изборите в Русия Писмото до Google е било изпратено от името на Централната избирателна комисия (ЦИК), каза eдин от членовете ѝ Александър Клюкин след заседание на комисията за защита на националния суверенитет към Съвета на федерацията. То е адресирано до шефа на Alphabet Inc (компанията-майка на Google) Лари Пейдж. Навални свиква протест срещу пенсионната реформа Гневът на руските власти е заради разпространяваните в YouTube клипове на опозиционера Алексей Навални, който призовава в деня на изборите - 9 септември, на демонстрации срещу пенсионната реформа. Навални призова за акция по цяла Русия и на 27 август беше вкаран в ареста за 30 дни. Тогава активистът заяви, че акцията трябва да се състои, независимо от неговото задържане. Представител на ЦИК заяви, че \"г-н Навални придобива рекламни инструменти от Google\", за да публикува в YouTube информация за политически действия на 9 септември. В писмото на избирателната комисия се казва, че такива събития са незаконни в Единния ден за гласуване. На 9 септември в Русия ще се състоят избори за губернатори на области, кметски, както и избори на депутати от парламентите на различни равнища, включително за 7 депутати в Държавната Дума. За преизбиране се бори настоящият кмет на Москва Сергей Собянин. Роскомнадзор предупреди Google да не предоставя ресурси за противозаконна дейност в ден на избори. Освен регулаторът, писма с подобно съдържание до Лари Пейдж са изпратили и Федералната антимонополна служба, и прокуратурата на Русия.  Руското външно министерство съобщи на свой ред, че ще информира американските си колеги, че информационните им ресурси \"са на милиметри от нарушаване на руското изборно законодателство\". Посланикът за особени поръчения Андрей Нестеренко заяви, че Москва е констатирала опитите на САЩ да се намесят в руските избори. Навални свиква протест срещу пенсионната реформа", "date": "2018.09.05", "title": "Москва в схватка с Google - обвинява в намеса в изборите"}
{"url": "http://clubz.bg/72770-deputat_na_simeonov_v_skandal_s_boj_za_ribarnik", "text": "Депутатът от управляващата партия на вицепремиера Валери Симеонов - НФСБ Йордан Апостолов, станал известен с упоритостта си да прокара законови изменения, улесняващи застрояването на земеделски земи, в т. ч. по Черноморието, сега е обект на нов скандал - за рибарник. Апостолов бе обвинен от производител от добричкото село Славеево в отправяне на обиди и заплахи и дори във физическа саморазправа. Поводът е рибарник на фирма \"Бул аква фиш\", свързан с Апостолов, отпадните води от който се изливали в имота на земеделския производител Евгени Минчев. Апостолов не отрича, че спор е имало, съобщава сайтът  . \"Воля\" пак задейства \"златния пръст\". Ветото на Радев за нивите падна Заради проблема Минчев е извикал миналата седмица екип на РИОСВ във Варна на проверка, заради която той, по думите му, е бил нападнат и заплашван. Земеделецът даде специална пресконференция по казуса, в която случайно или не участва и лидерът на варненската партия \"Възраждане\", която се счита за близка до БСП - Костадин Костадинов. Костадинов директно поиска оставката на Апостолов. Инцидентът се е случил на 27 август.  Според разказа на Минчев, отпадните води от рибарника на депутата отдавна се изливат в съседните имоти. Той дори го обвинява, че е съсипал стопанството му от крави, които пиели от тези води.  \"Патриотът\" с поправката за нивите: Не съм в конфликт на интереси Миналата седмица Минчев вече сезирал РИОСВ-Варна. По време на проверката от страна на инспекторите, депутатът дошъл на мястото и започнал да заплашва жалбоподателя  , твърди Минчев. Сценката се разиграла пред двете служителки на екоинспекцията. Стигнало се до физически сблъсък, резултатът от който бил скъсаната фланелка на оплакващия се земеделец. \"Патриоти\" пак пробутват поправка за строежите по морето. Този път със закон за... посеви На място той подал сигнал към спешния телефон 112, дошли полицаи. Сезирана е била и районната прокуратура. Районният прокурор на Добрич Петко Тухчиев е потвърдил пред \"Биволъ\", че има регистриран подобен инцидент, но преписката е изпратена по компетентност в Софийската градска прокуратура, защото се касае за лице с имунитет. По думите му въпросният земеделски производител имал проблеми с цялото село и често се жалвал.  Депутатите под натиск да не отхвърлят ветото за нивите  Йордан Апостолов е свързан с \"Бул аква фиш\" чрез бившите си бизнес партньори, макар и формално да не е неин собственик. Казва, че на терена от 34 дка, който вече е негова собственост, има седем фирми, в т.ч. и рибарникът. Любопитното е, че в блога на официалния сайт на Първа инвестиционна банка фигурира  с Апостолов в качеството му на кредитополучател от ПИБ и пример за успешен бизнесмен. Интервюто датира от 2016 г.  Анонсът му е следният:  Иначе не е тайна, че добричкият депутат е крупен земевладелец и бизнесмен. На негово име и на името на семейството му има . Той притежава десетки парцели, представляващи земеделски земи и гори. Първоначално обаче бе забравил да декларира пред Сметната палата имоти от близо 3000 кв. м в Славеево, както и банков кредит в размер на 1,4 млн. лв. Именно поради факта, че е земевладелец, а прокарва законови изменения в закона за опазване на земеделските земи чрез изменения в закона за посевите, Апостолов бе обвинен в лобизъм. В действителност, земите на депутата се обработват, а той отричаше да има намерение да ги продава или застроява. Факт обаче е, че по време на разглеждането на закона в парламента, той бе активно подкрепян от Национална асоциация Българско Черноморие, основана от хотелиери и собственици на атракциони по морето. Президентът Румен Радев наложи вето на поправките, което бе преодоляно с гласовете на \"Воля\".  Апостолов влезе в парламента благодарение на Валери Симеонов, който му отстъпи място в бургаската листа на партията. \"Патриотът\" с поправката за нивите: Не съм в конфликт на интереси \"Патриоти\" пак пробутват поправка за строежите по морето. Този път със закон за... посеви Депутатите под натиск да не отхвърлят ветото за нивите ", "date": "2018.09.05", "title": "Депутат на Симеонов в скандал с \"бой\" за рибарник"}
{"url": "http://clubz.bg/72792-robin_rajt_kevin_spejsi_zaslujava_vtori_shans", "text": "Робин Райт отново направи изказване за бившия си колега от снимачната площадка на „Къща от карти“ Кевин Спейси и каза, че вярва във втория шанс. В сериала на „Нетфликс“, актрисата играе Клеър Ъндърууд – съпругата на хищния конгресмен Франк, който по нечисти начини се добира до президентския офис. Давност избави Спейси и Сегал от затвор за секстормоз В интервю за списание „Нет а порте“ Райт заявява, че опозореният актьор заслужава втори шанс, ако иска  . Актрисата разказва, че не е говорила със Спейси, откакто той беше уволнен от продукцията, но е убедена, че  Първият път, когато Райт коментира отношенията си с колегата си, беше пред Савана Гътри по Си Ен Ен. Тогава тя каза, че връзката между тях двамата била единствено   и че познавала Спейси само като майстор на актьорския занаят, но не и като човек. И докато е сигурна, че мъжете обвинители са в правото си да разкажат своите истории, тя добави, че  . По-нататък добавя, че не става дума само за движението  : Звездата е в сериала, откакто той за пръв път се излъчи по „Нетфликс“ през 2013 г. В последния, шести сезон, тя ще бъде в главната роля, след като в последните епизоди героинята ѝ успя да седне на президентското кресло. На въпрос за предстоящата развръзка в „Къща от карти“, Райт отговаря, че финалът е изключително изпипан. Първото обвинение за сексуален тормоз срещу Спейси се появи през октомври 2017-а от Антъни Рап, който твърди, че 26-годишният тогава актьор се възползвал от него, когато бил на 14 години.", "date": "2018.09.05", "title": "Робин Райт: Кевин Спейси заслужава втори шанс"}
{"url": "http://clubz.bg/72787-moskva_s_novi_ataki_po_vyzduha_sreshtu_idlib_video", "text": "Русия е нанесла въздушни удари срещу цели в сирийската провинция Идлиб, предадоха РИА \"Новости\" и \"Интерфакс\", като се позоваха на министерството на отбраната на страната. Ударите, извършени вчера, не са поразили цели в населени места, продължава институцията. Бойните самолети, извършили бомбардировките, са излетели от база \"Хмеймим\" в съседната провинция Латакия. Въздушните удари, според съобщението, са били по склад с боеприпаси, където терористи съхранявали оръжия в \"Джебха ан-Нуср\". Ударите са дошли от два изстребителя-бомбардировача Су-34 и от два Су-35С, който унищожил склад с преносим зенитно-ракетен комплекс. От министерството на отбраната на Русия пуснаха и видео от въздушните удари.     Ердоган: Ще настъпи голямо клане, ако бъде ударен Идлиб Положението в сирийската провинция Идлиб предизвиква повишена загриженост, заяви днес пред журналисти прессекретарят на руският президент Дмитрий Песков, цитиран от ТАСС и Ройтерс, съобщава БТА. Русия покрива с държавна тайна воюващите в Сирия и Украйна Същевременно руският зам.-министър на външните работи Сергей Рябков каза пред журналисти, че западните партньори много добре знаят, че без ликвидирането на терористите в Идлиб положението в Сирия няма да се нормализира. Рябков посочи, че Западът много добре разбира, че без решаване на този проблем в Сирия няма да има нормализация, много добре си дават сметка, че запазването на този терористичен анклав винаги ще предизвиква нови заплахи, включително заплахи за използването на химическо оръжие, ако не бъде ликвидиран. Рябков съобщи, че първите дипломати на Русия и САЩ Сергей Лавров и Майк Помпейо ще се срещнат през септември в кулоарите на сесията на Общото събрание на ООН в Ню Йорк, за да продължат обсъждането на ситуацията в Сирия. Военната ситуация в Идлиб щяла да стане ясна след срещата на високо равнище на Русия, Иран и Турция на 7 септември в Техеран. Съобщението за руската атака дойде ден след като Сирийският център за наблюдение на човешките права обяви, че Москва, която се намеси в Сирия на страната на президента Башар ал Асад преди почти 3 години, е подновила ударите. Идлиб е последната голяма провинция под контрола на бунтовници срещу Асад (на север други райони са на практика контролирани от Турция и САЩ), в която доминира джихадистката организация \"Хайят Тахрир аш Шам\" (неин гръбнак е бившият сирийски клон на \"Ал Кайда\"). Режимът на Асад, подкрепян от Русия и Иран, смята да си върне контрола над територията, в която живеят няколко милиона души и където според експерти може да се стигне до хуманитарна катастрофа. ООН по-рано поиска от президентите на Русия и Турция, Владимир Путин и Реджеп Тайип Ердоган, да направят всичко, за да предотвратят касапница в Идлиб. Самият Ердоган призна, че атаките ще бъдат много кръвопролитни. Провинцията трябваше да е една от т. нар. \"деескалационни зони\", където воюващите страни трябваше да прекратят огъня съгласно договорките на формата от Астана - процес, ръководен от гарантите на примирието, Русия, Турция и Иран. Русия покрива с държавна тайна воюващите в Сирия и Украйна", "date": "2018.09.05", "title": "Москва с нови атаки по въздуха срещу Идлиб (ВИДЕО)"}
{"url": "http://clubz.bg/72768-bylgariq_otvarq_konsulstvo_v_jerusalim_izrael_chaka_i_posolstvo", "text": "Откриването на генерално консулство на България в Йерусалим да е първа крачка към откриване и на посолство на страната в Израел в града. Тази надежда изрази премиерът на държавата Израел Бенямин Нетаняху, след като посрещна българския си колега Бойко Борисов, който е на официално посещение в страната, предаде БТА. Заявката бе дадена преди разговора между двамата министър-председатели днес. Сред темите на разговорите са противодействието с престъпността, киберпрестъпността, земеделие, здравеопазване и др. По думите на Нетаняху в рамките на добрите взаимоотношения между България и Израел най-ценното е отношението на симпатия и почит на израелския към българския народ. Той добави, че терористичните атаки са насочени срещу всички, като дори и България е била потърпевша от една подобна атака (взрива на автобус с израелски туристи на летището в Бургас - б.р.) Тероризмът също ще е сред темите на разговор между премиерите, Борисов има среща и с роднини на загиналите в атентата в България граждани на Израел. Българският премиер отбеляза, че вчера, по време на годишната конференция на Международния институт по контратероризъм в град Херцлия, е било говорено доста за борбата с тероризма. Борисов е на мнение, че усилията трябва да се фокусират върху  . Затова, според него, \" Министър-председателят се надява до края на годината ще се проведе смесено заседание между двете правителства, което ще бъде в България. , коментира Бойко Борисов. В края на 2017 г. президентът на САЩ Доналд Тръмп обяви, че страната му ще премести посолството си от столицата на Израел Тел Авив в свещения град Йерусалим. Интерпретациите на този акт стигнаха до \"Тръмп призна Йерусалим за столица на Израел\", въпреки спорния статут на града заради конфликта с между Израел и Палестина. ЕС, ООН и арабските страни в региона остро осъдиха действията на американския президент. Това не попречи посолството да бъде открито в средата на май. Йерусалим - преден пост на Тръмпландия След това и президентът на Чехия призова \"всички да постъпят като Тръмп\", но още никой в Европа не го е направил. Посолството си премести Гватемала.  ", "date": "2018.09.05", "title": "България отваря консулство в Йерусалим. Израел чака и посолство"}
{"url": "http://clubz.bg/72789-uefa_napyt_da_premahne_praviloto_za_gol_na_chujd_teren", "text": "УЕФА може скоро да направи промяна, с която коренно ще промени принципа на елиминиране в европейските клубни турнири. Става въпрос за правилото за голове на чужд терен - тяхната тежест при определяне на крайния победител. Пример: при резултати 1:0 и 1:2 победите са разменени и разликата е по един гол, но напред продължава този, който е отбелязал на чужд терен. Промяната се определя като \"революционна\" и наистина е такава. Днес европейската футболна централа събра именити треньори на водещи клубове, за да чуе тяхното мнение по казуса, който се повдига в последните години.  Присъстваха Юлен Лопетеги (\"Реал\" Мадрид), Диего Симеоне (\"Атлетико\" Мадрид), Жозе Моуриньо (\"Манчестър Юнайтед\"), Унай Емери (\"Арсенал\"), Рафаел Бенитес (\"Нюкасъл\"), Арсен Венгер (в момента е без отбор, но няма нужда от представяне), Масимилиано Алегри (\"Ювентус\"), Карло Анчелоти (\"Наполи\"), Томас Тухел (\"Пари Сен Жермен\") и т.н. След срещата генералният секретар на УЕФА и отговорник за евротурнирите Джорджо Маркети заяви следното пред световните агенции: Казано на обикновен език, принципът, въведен през 1965 г., скоро ще бъде пратен в книгите. УЕФА просто прави задължителното в такива случаи - изслушва онези, които практикуват играта. Те обаче най-вероятно вече са чути по един или друг начин. Маркети добави, че Лопетеги и компания са изразили мнение, че в последните години правилото дори пречи. Отборът, който първи е домакин, играе предпазливо, за да не допусне гол, който може да се окаже ключов на реванша. Ако ще се стимулира нападателният и атрактивен футбол, не трябва да има значение дали си вкарал гол на чужд терен, добавили наставниците. Те са предложили още нещо, на което станахме свидетели това лято - трансферният прозорец да се унифицира в цяла Европа и да приключва преди старта на шампионата. Тук за пример са дадени Англия и Италия, в които за първи път на покупките бе сложен край два дни до първия кръг. В същото време в Испания, Германия и Франция продължиха да се правят сделки до края на август. Много вероятно е още от следващата година в цяла Европа (или най-малкото във водещите първенства) да се въведат еднакви дати за трансфери, като затварянето да е преди първите мачове.", "date": "2018.09.05", "title": "УЕФА напът да премахне правилото за гол на чужд терен"}
{"url": "http://clubz.bg/72771-valentin_radev_podadohme_ostavki_da_reshava_trenoryt_na_otbora", "text": "Вътрешният министър Валентин Радев няма намерение да оттегля оставката си, заяви той в кулоарите на парламента преди участието си в днешния парламентарен контрол. Нанков за това ще бъде ли приета оставката му: Не допускам нищо  После стана ясно, че депутатите са \"капитанът\". МВР-министърът заяви, че не иска да спекулира с темата за оставките. Но не пропусна да припомни стар случай от преди 12 години - 18-те убити край Бяла при падане на автобус от мост. Попитан за следствените действия в офисите на \"Винпром Карнобат\", \"Сис Индустрийс\" и \"Топаз Мел\", Радев заяви, че зам.-главният прокурор знае най-много и той не може да каже повече от него. ", "date": "2018.09.05", "title": "Валентин Радев: Подадохме оставки, да решава треньорът на отбора"}
{"url": "http://clubz.bg/72774-akciite_na_nike_padnaha_s_3_punkta_zaradi_reklamata_razbunila_amerika", "text": "Акциите на Nike паднаха с близо три пункта на борсата още на следващия ден след публикуването на предизвикалата огромна полемика реклама с бившия играч по американски футбол Колин Каперник по случай 30-годишнината на популярния слоган Just do it. В САЩ горят екипи на Nike заради реклама със спорна звезда (СНИМКИ) В същото време социалните мрежи продължават да заливат с хаштагове за бойкот на Nike, снимки и видеа, на които хиляди американци горят, изхвърлят и унищожават по всякакви начини продукти на спортния гигант - от маратонки, до якета, тениски и т.н. Хаштаговете  (\"Просто го изгори\" - препратка към \"Просто го направи\") и   са най-популярните в туитър тези дни. Каперник има меко казано противоречива слава в САЩ. Преди две години той първи почна да коленичи по време на химна преди всеки мач от Националната футболна лига (НФЛ) - в знак на протест срещу расовата дискриминация и зачестилите тогава убийства на афроамериканци от полицаи при спорни обстоятелства. През 2017 г. играчите масово почнаха да коленичат (не само тъмнокожите), а това доведе до скандал, засегнал бизнеса и политиката. Дейно участие взе и президентът Доналд Тръмп. В понеделник Nike постави началото на юбилейна кампания, в която участва и Серина Уилямс. В рекламната визия на Каперник пише следното: Не е просто надпис за вдъхновение. През пролетта на 2017 г. Каперник, дотогава куотърбек на \"Сан Франциско Фортинайнърс\", напусна клуба. През целия минал сезон той не можа да си намери друг отбор, а така ще бъде и през настоящия, стартиращ в четвъртък. Кап, както го наричат, заведе дело срещу лигата, което ще влезе в съда след решение на арбитраж. Смята, че е лишен от правото на труд чрез съглашателство между клубните босове. Америка бурно се люшка в коментарите за решението на Nike да включи Каперник. Според някои анализатори и специалисти в рекламния бранш ходът е гениален, макар и доста рискован. В крайна сметка това е компания за спортни пособия и посланието е насочено към спортистите: че гласът им ще бъде чут, че може да промени много, че си струва да си бунтар, независимо от всичко, казват някои. Според други рискът не си струва: играе се по тънката струва на патриотизма на американците и в крайна сметка Nike ще понесе търговски неуспехи, ще пострада реномето ѝ и т. н., и т. н. Прави се паралел със срива в популярността на НФЛ. Водещи автори сравняват Каперник с някои от най-популярните борци за права в САЩ през последните десетилетия. Други го ненавиждат и принизяват. Масово в последните часове се дава пример с \"истински герой\" - Пат Тилман, звезда на НФЛ и \"Аризона Кардиналс\". Защитникът постъпи в армията и през 2004 г. загина при акция в Афганистан. Пред стадиона на \"Аризона\" има негов паметник. Спортни величия като Серина Уилямс, баскетболистите Леброн Джеймс, Кевин Дюрант, Кармело Антъни и Крис Пол, голямата звезда на американския футбол Том Брейди, публично защитиха Каперник. На това също може да се намери обяснение от противниците - всички те имат договори с Nike, която ги позлатява. По-късно Уилямс написа в туитър, че се   Леброн Джеймс, който наскоро откри свое обществено училище за деца в неравностойно положение в родния си град Акрон, щата Охайо, похвали и защити Каперник във всичките си акаунти. Краля не пропуска да \"захапе\" Тръмп. Разбира се, президентът не пропусна да се изкаже по темата. Вече от година той призовава собствениците на клубове в НФЛ - някои от които негови приятели, да уволняват играчите, които не стоят прави на химна. Държавният глава добави, че Америка е свободна страна и в този смисъл Каперник е свободен да прави каквото пожелае, но лично той не приема формата му на протест. Любопитно е, че един от най-големите магазини на фирмата за екипировка в Ню Йорк - Niketown, се помещава в сграда, собственост на Тръмп. Малко по-късно Тръмп беше значително по-остър от любимата си трибуна - туитър: Бурята няма да стихне скоро. Ще бъде интересно дали играчите ще продължат да коленичат. Първият кръг от новия сезон на НФЛ е в неделя, но още в четвъртък шампионът \"Филаделфия Игълс\" гостува на \"Атланта Фалкънс\" в откриващия мач. През месец май лигата спусна правило за глоби на цели отбори и състезатели, ако не стоят прави на химна. Те все пак могат да го правят, но само в съблекалните, където никой не ги вижда.", "date": "2018.09.05", "title": "Акциите на Nike паднаха с 3 пункта заради рекламата, разбунила Америка"}
{"url": "http://clubz.bg/72781-rusiq_i_bylgariq_shte_pregovarqt_za_novi_ceni_na_gaza", "text": "Русия е поканила България на официална среща за предоговаряне цените на природния газ, заяви днес по БНТ председателят на Комисията за енергийно и водно регулиране (КЕВР) Иван Иванов. Дали ще се стигне до по-ниски цени от сегашните, на които \"Газпром\" продава синьото гориво на \"Булгаргаз\", е рано да се каже. България е от най-зависимите от внос на руски природен газ страни - близо сто процента. Страната консумира около 2,85 милиарда куб. м газ годишно, като най-големият потребител е столичната топлофикация. Русия не успя да отмени европейските правила за газ Предоговарянето стана възможно, след като Брюксел стартира антимонополното разследване заради завишените цени на природния газ, по които \"Газпром\" продаваше гориво на осем държави от Югоизточна Европа. Според становището на Европейската комисия (ЕК), руската компания е нарушила антитръстовите правила на ЕС, като следва обща стратегия за разделяне на пазарите на газ според националните граници в осем държави членки (България, Чешката република, Естония, Унгария, Латвия, Литва, Полша и Словакия). Тази стратегия вероятно е позволила на \"Газпром\" да налага по-високи цени на газа в пет от тези държави членки (България, Естония, Латвия, Литва и Полша), съобщи ЕК преди време.  За да избегне сериозни санкции, \"Газпром\" сключи споразумение с ЕК, според което се отказва от забраната за препродажба на руски газ към трети страни и се съгласи да преразгледа цените с потърпевшите държави. \"Газпром\" пуска газ онлайн \"След като в официалния вестник на ЕС беше публикувано решението на ЕК по антимонополното дело срещу \"Газпром\", изтекоха десетте седмици, определени като срок, в който \"Газпром\" трябваше да покани страните, засегнати от решението“, съобщи председателят на КЕВР. Шефът на КЕВР ни подготвя за здраво поскъпване на газа Газ има. Пари нЕма. Няма и тромпети за Борисов \"Газпром\" пуска газ онлайн Шефът на КЕВР ни подготвя за здраво поскъпване на газа Газ има. Пари нЕма. Няма и тромпети за Борисов", "date": "2018.09.05", "title": "Русия и България ще преговарят за нови цени на газа"}
{"url": "http://clubz.bg/72773-pretyrsvat_70_ofisa_na_stajkov_zaradi_poveche_ot_70_mln_shteti", "text": "В момента спецпрокуратурата извършва претърсване в 12 обекта на територията на Бургаски регион, свързани с Миню Стайков. Общият брой на офиси и помещения, които се проверяват щателно, вече е над 70. Това са както фабриката за нелегални цигари, разбита преди месец и половина в Карнобат, и свързвана отново с бизнесмена, така още няколко други предприятия и дъщерни фирми. Това съобщи пред завода в с. Венец; зам. главният прокурор по разследването Борислав Сарафов. Той лично присъства на процесуалните действия, след като днес бяха атакувани 3 фирми на Миню Стайков - Винпром \"Карнобат\", \"СИС индъстрийс и \"Топаз мел\". По думите на Сарафов, цитирани от \"Бургас. инфо\", само фабриката за цигари е нанесла щети на бюджета за 70 и повече милиона лева. Досъдебното производство е образувано за пране на пари, данъчни престъпления и търговия с акцизни стоки без бандерол. Какво прави Иван Гешев? Междувременно стана ясно, че същата акция тече и в София на бул. \"Джеймс Баучър\", където е централата на бизнеса на Стайков. От снимките се вижда, че в офисите са пратени възможно най-тежко въоръжени служители, снаряжени с дългоцевно оръжие.  ", "date": "2018.09.05", "title": "Претърсват 70 офиса на Стайков заради повече от 70 млн. щети"}
{"url": "http://clubz.bg/72778-tragediq_v_samokov_myj_ubi_jena_i_dve_deca", "text": "Две момчета на 12 и на 15 години и 33-годишна жена бяха убити в Самоков, съобщиха от МВР. След стрелба, още на мястото - в ромската махала на Самоков, са починали жената и 15-годишното момче, а в болницата малко по-късно е починало и настаненото там 12-годишно дете. Според БНР става дума за сина и племенника на убитата. Тялото на стрелеца, който се е прострелял след престъплението, е намерено минути след 15 часа в местността Щъркелово гнездо. Жизнените му показатели са изключително слаби.  По първоначална информация, мъжът и жената са живеели заедно от няколко години в София, но във вторник са се скарали и тя се е изнесла от апартамента му. Днес той е отишъл с оръжие в дома ѝ при родителите ѝ и е застрелял и тримата, които са били там, преди да избяга и после да опита да се самоубие. Мъжът е бивш пожарникар, убийствата е извършил със законно притежаван пистолет \"Макаров\". Сигналът по случая е подаден около 13.45 часа.  Районът е заграден от полицейски сили и жандармерия. В ромската махала в Самоков има сериозно напрежение.", "date": "2018.09.05", "title": "Трагедия в Самоков: мъж уби жена и две деца"}
{"url": "http://clubz.bg/72776-nova_ideq_taksa_razresheno_pusheneto_v_zavedeniq_predlaga_branshyt", "text": "Собствениците на заведения да имат право да решат дали в баровете, клубовете, дискотеките и ресторантите им може да се допуска тютюнопушене, а разрешаването на употребата на цигари да става срещу месечна или годишна такса. Това е новата идея за либерализация на тоталната забрана за тютюнопушене - в случая не във всички закрити обществени места, а само в някои търговски обекти. Предложението е на представителите на бранша, обединени в Българската асоциация на заведенията. Идеята е представена официално на Министерството на здравеопазването, което миналия месец пусна за обществено обсъждане нови промени в Закона за здравето. Част от тях предвиждат точно обратното - не либерализация на забраната за тютюнопушене на закрито, а затягане на режима и завишаване на санкциите при нарушение. Нещо повече - министерството иска забрана и за наргилета. Забраняват наргилето на закрито Без изненади: забраната за цигари на закрито остава Асоциацията на заведенията сега предлага всеки собственик, който разреши тютюнев дим в кафенето, бара, клуба или дискотеката си, да си плаща за това. Вноската може да е месечна или годишна, а парите да се събират специално обособен за целта държавен фонд. Всяко от заведенията, което е заплатило съответната сума, ще обозначава със специален стикер, че таксата е платена и клиентите имат възможност да пушат. Стикерът ще се издава от държавата и ще бъде залепен на видимо място на витрините на заведението. От съобщението на асоциацията не става ясно какъв би бил размерът на въпросната такса \"пушене\" и кой ще я определя. От асоциацията заявяват: От Българската асоциация на заведенията оспорват още идеята на здравното министерство да се въвеждат крайни санкции като спиране и преустановяване на дейността на заведения, запечатване на търговски обекти, прекомерно завишени  глоби и имуществени санкции за нарушаване на действащата тотална забрана за тютюнопушене. От позицията се разбира, че според браншовиците подобно решение ще доведе до нови корупционни и недобросъвестни практики. Без изненади: забраната за цигари на закрито остава", "date": "2018.09.05", "title": "Нова идея: такса \"разрешено пушенето\" в заведения предлага браншът"}
{"url": "http://clubz.bg/72764-zapochva_proverka_bezopasen_li_e_pytqt_do_svoge", "text": "Идната седмица започва одит по пътна безопасност на целия близо 83-километров път II-16 Мездра-Своге-Нови Искър, който ще бъде направен от лицензирани одитори по пътна безопасност. На 54-ия километър от пътя- на 2 километра от Своге, на 25 август се преобърна автобус и загинаха 17 човека, а 21 бяха ранени. Тогава регионалният министър Николай Нанков заяви, че от март до юли от Агенция \"Пътна инфраструктура\" пет пъти са уведомявали фирмата-изпълнител на обекта - ДЗЗД \"Трейс Своге\", във връзка с активизиране на гаранцията, да отстрани посочени дефекти. Сега по разпореждане на министъра на регионалното развитие и благоустройството се прави инспекция на всички пътища в страната. До средата на септември резултатите ще бъдат обобщени от областните пътни управления и ще се направи анализ на пътната обстановка, съобщи днес председателят на Управителния съвет на Агенция \"Пътна инфраструктура\" инж. Светослав Глосов по Нова телевизия. Асфалтът не се яде. А става ли за път Инж. Глосов заяви, че констатациите от неправителствената организация Институт по пътна безопасност, свързани с тежкия пътен инцидент край Своге, са направени без в нея да е участва нито един лицензиран експерт по пътна безопасност. Той засегна и темата за асфалта. Във връзка с участъка в Искърското дефиле, където стана трагичната катастрофа, той обясни, че се е оказало, че в един сравнително малък участък има проблем. Както стана известно след катастрофата, изискванията към изпълнителя на пътя - ДЗЗД \"Трейс Своге\", са били да разполага със своя акредитирана лаборатория, каквато \"Трейс\" има. Асфалтовите проби са били изпитвани там. 23 м до удара, 1,5 сек. за реакция... Подскок от бордюра и автобус в дерето  По отношение на ограничителната система в участъка инж. Глосов подчерта, че следствието е направило предписание на община Своге да възстанови мантинелата на пътя и това изяснява въпроса чия собственост е тя. Той отново обясни, че Законът за пътищата и правилникът за неговото прилагане са ясни и в тях точно са описани отговорностите на АПИ и общината по отношение на пътя в урбанизирана територия. Досега от община Своге отричаха, че мантинелата е тяхна грижа.  €24 милиона за ремонт, а мантинелата е като вафлена коричка Председателят на УС на АПИ посочи още, че трафик камерите в участъка на пътния инцидент показват, че ограничението на скоростта от 40 км/ч масово не се спазва от превозните средства и превишава с над 30%. Относно срутилата се къща при с. Василовци в близост до третокласния път III-114 Ружинци-Лом, инж. Глосов подчерта, че пътят е затворен за движение на тежкотоварни превозни средства над 12 т, но забраната не се спазва и никой не контролира трафика. Същият е и случат с пътя Русе - Бяла - пътят е сигнализиран че е в ремонт, има пътни знаци, но шофьорите карат с висока скорост. Във връзка с промените в Закона за пътищата инж. Глосов обясни, че се предвижда създаването на специализирано звено \"Национално ТОЛ управление\", което ще се занимава със събирането на електронните пътни такси. Неговата работа ще е свързана с въвеждането на тол системата през следващата година. Постепенно над 900 служители ще бъдат назначени в новата структура и това ще бъдат служителите, осъществяващи контрола, инженерен персонал, технически изпълнители, поддръжка на електронната система и т. н. Около 3000 души обслужват тол управлението на Австрия, която е съпоставима по размери с България, съобщи председателят на УС на АПИ. Тол системата ще тръгне от януари 2019 г., като изцяло ще заработи от средата на август догодина.  Хартиените винетки - в електронни до 31 януари  По отношение на въвеждането на електронната система, Глосов препоръча тези шофьори, които имат действащи винетки след 1 януари 2019 г. да ги регистрират в пунктовете, в които ще бъде таксувана електронна винетка. Ще има преходен период за преминаване от действаща книжна към електронна винетка, но това няма да бъде повече от няколко месеца. 23 м до удара, 1,5 сек. за реакция... Подскок от бордюра и автобус в дерето   €24 милиона за ремонт, а мантинелата е като вафлена коричка Хартиените винетки - в електронни до 31 януари ", "date": "2018.09.05", "title": "Започва проверка безопасен ли е пътят до Своге"}
{"url": "http://clubz.bg/72782-cska_sofiq_vze_gambiec_ot_albanskoto_pyrvenstvo", "text": "ЦСКА-София привлече нападателя Али Соу (24 г.), който ще играе на \"Българска армия\" като преотстъпен за един сезон. Играчът е собственост на италианския \"Киево\" (Верона), а в последния сезон е носил екипа на албанския \"Скендербек\". Соу има общо 27 попадения за последния си отбор, с който е станал шампион на Албания. Високият 185 сантиметра нападател ще направи първа тренировка с \"червените\" на базата в Панчарево тази вечер, информира официалният сайт на клуба. Междувременно няколко спортни медии съобщиха - без позоваване, че Тодор Неделев дал съгласие да облече екипа на ЦСКА-София. По обед нямаше потвърждение от Борисовата градина или от \"Ботев\" (Пловдив). Неделев бил получил оферта преди дни. Халфът заявил, че иска 24 часа да помисли. Това се твърдеше от вчера. А доскоро той казваше, че в България ще играе само в \"Ботев\". Неделев чакаше оферта от чужбина, но такава не дойде, а трансферният прозорец вече навсякъде е затворен. Социалните мрежи с групи на ЦСКА-София полудяха и \"облякоха\" национала с червената фланелка. Оказа се доста прибързано, защото новината не е нищо повече от \"фейк\". В Любляна, където утре националите играят срещу Словения в първия си мач от турнира Лига на нациите на УЕФА, Тодор Неделев е заявил следното пред пратеника на Gong.bg:", "date": "2018.09.05", "title": "ЦСКА-София взе гамбиец от албанското първенство"}
{"url": "http://clubz.bg/72763-germanec_se_kandidatira_za_shef_na_evrokomisiqta", "text": "Германският консерватор Манфред Вебер обяви днес кандидатурата си за бъдещ шеф на Еврокомисията на мястото на Жан-Клод Юнкер. Така той даде сигнал за началото на кампанията на изборите за Европарламент, които ще се състоят през май 2019 г. Той обяви намерението си на среща в Брюксел с членове на ЕНП. Това бе първото партийно събрание след края на лятната ваканция. Групата на тази партия е най-голямата транснационална група в Европарламента. Вебер е неин председател. Той е член на баварския Християнсоциален съюз (ХСС), който е регионален филиал на управляващия в Германия Християндемократически съюз (ХДС) на канцлерката Ангела Меркел. Меркел иска германец за шеф на Еврокомисията Самата Меркел, смятана от мнозина за човека, който на практика управлява ЕС, ще подкрепи Манфред Вебер за наследник на Юнкер. Вчера кандидатурата на Вебер е била официално издигната от ХСС. А днес той съобщи, че е обявил пред съпартийците си своята готовност да стане водещият кандидат на ЕНП за поста председател на ЕК. Ето какво още написа в туитър германският политик: Според анализатори обаче Вебер ще срещне и сериозна съпротива. Тя ще дойде както от френския президент Еманюел Макрон, така и от други консерватори. Те са противници на много от настоящите правила на ЕС. Изборите ще се проведат в момент на небивало надигане на националистическа вълна в Европа. А само два месеца преди вота дна от най-развитите икономики на континента, Великобритания, трябва да напусне ЕС. Но условията за „Брекзит“ все още не са договорени. Германският депутат изтъкна, че хората очакват представителите да водят една по-добра Европа. Той увери, че вижда себе си като европейски политик, ангажиран с Европа и с всички гражани на ЕС. На първо място за него е екипът. При обявяването на намерението си да оглави Еврокомисията Манфред Вебер каза, че иска да бъде водещият кандидат, или  на ЕНП. Този термин е измислен в Германия и е въведен на последните избори за Европарламент през 2014 г. Една европейска партия може да има неограничен брой кандидати за шеф на ЕК. Сигурно е, че Вебер ще има конкуренти  в редиците на самата ЕНП. Партията ще избере своя кандидат на конгреса си в Хелзинки на8 ноември. След изборите водещ става кандидатът на партията, която спечели най-много гласове на евровота. Но той се издига от партията още преди изборите, за да знаят гражданите на ЕС предварително кой ще бъде човекът, който ще държи в ръцете си съдбините на Съюза. Разбира се, възможно е и да се създаде коалиция и в резултат партии, които не са първа сила, да издигнат общ кандидат. В крайна сметка председателят на ЕК се избира от парламента.", "date": "2018.09.05", "title": "Германец се кандидатира за шеф на Еврокомисията"}
{"url": "http://clubz.bg/72756-nankov_za_tova_shte_byde_li_prieta_ostavkata_mu_ne_dopuskam_nishto", "text": "Така министърът на регионалното развитие в оставка Николай Нанков коментира в кулоарите на парламента въпроса с това дали оставката му ще бъде гласувана от Народното събрание, или ще бъде \"спасен\" по примера на колегите си от енергийното и социалното ведомство - Теменужка Петкова и Бисер Петков. Уклончивият отговор на Нанков, при който той не посочи, че ще настоява да освободи поста си въпреки подкрепата от зам.-председателя на ГЕРБ Цветан Цветанов, на ВМРО и НФСБ, кметове и активисти на най-голямата партия, още веднъж отваря вратата за слуховете, че ще последва съдбата на Петкова и Петков. Версия: Николай Нанков може и да остане министър По думите на Нанков това, което зависело от него, било направено: На въпрос ще остане ли, ако бъде помолен в понеделник от съвета на коалицията, реагира емоционално: Нанков: Не, не мога да твърдя, че има корупция в строителството. Откровен съм Нанков постави под съмнение експертизата на неправителствената организация Институт по пътна безопасност. Вчера оттам изнесоха данни от свои изследвания на пътя край Своге, отнел живота на 17 души. Според тях има редица нередности: от неразбираемите пътни знаци през неправилно поставената мантинела и бордюра. Той обяви, че държавната експертиза била готова, но е следствена тайна.  По-рано в пленарната зала Нанков съобщи, че на дневен ред е въпросът за връзките на тунела  под Шипка с бъдещата магистрала Русе - Велико Търново и с магистрала \"Тракия\". Той отчете, че тунелът няма просто да свърже Южна и Северна България и определи бъдещото съоръжение като коридор от Европа към Близкия изток.  Освен тунела трябва да бъде изградена инфраструктура и в Южна България, заяви той. Нанков съобщи, че работата по обхода на Габрово трябва да приключи до края на годината. През 2019 г. ще стартира възлагането на тунела, който ще е с дължина 3,2 км. Депутатът Донка Симеонова припомни, че решението за изграждане на жп тунел под Шипка е взето през далечната 1897 г. от  9-ото НС. Започва проверка безопасен ли е пътят до Своге Освен това Нанков припомни, че е разпоредена проверка с конкретни одити на всички пътища, впоследствие ще се направи паспортизация. Има идеи за информационна система, която онлайн да следи състоянието на инфраструктурата, допълни той. Министърът заяви, че нова наредба за проектиране на пътищата ще даде отговор на много от въпросите за по-голяма осветеност на пътни възли и кръстовища, за по-високи изисквания към системите за отводняване, зони за безопасност и за гаранционните срокове. Нанков: Не, не мога да твърдя, че има корупция в строителството. Откровен съм Започва проверка безопасен ли е пътят до Своге", "date": "2018.09.05", "title": "Нанков за това ще бъде ли приета оставката му: Не допускам нищо "}
{"url": "http://clubz.bg/72761-mercedes_pokaza_pyrvata_si_elektricheska_kola", "text": "\"Мерцедес\" показа днес първата си изцяло електрическа кола, която ще конкурира моделите на \"Тесла\", съобщи Ройтерс.  Фирмата демонстрира автомобила на шоуто в Стокхолм. Новият екологичен модел може да измине 450 км разстояние с едно зареждане на акумолаторната батерия. Компанията се надява с електрическото возило да спечели сърцата на богати клиенти с чувство за опазване на природата. А и да бъде забравен скандала с нарушените норми за опазване на околната среда с някои от дизеловите модели. Шефът на \"Мерцедес\" Дител Цече обяви, че се надява до 2022 година фирмата да разработи над 10 модела електрически коли. А около 2025 година мерцедес да продава елавтомобили, които да покриват 15-25 на сто от цялото му производство. Според него \"Тесла\" ще бъде директен конкурент на пазара защото е с много добра цена. Той обясни, че първият модел електрически мерцедес ще е SUV, тъй като тази модификация по принцип се търси най-много в момента от хората.    ", "date": "2018.09.05", "title": "\"Мерцедес\" показа първата си електрическа кола"}
{"url": "http://clubz.bg/72779-vrag_na_valeri_simeonov_prizova_veber_da_nakaje_ungariq", "text": "Добре известната у нас германска „зелена“ евродепутатка Ска Келер бе сред първите, коментирали кандидатурата на сънародника си Манфред Вебер за бъдещ председател на Еврокомисията. Консерваторът, който има подкрепата на канцлерката Ангела Меркел,  обяви намерението си днес. Той най-вероятно ще бъде официално номиниран от Европейската народна партия (ЕНП), първата сила в Европарламента. Да намажем ските на \"зелената джихадистка\" Ска Келер Германец се кандидатира за шеф на Еврокомисията На 25 юни комисията на Европейския парламент по гражданските свободи гласува за начало на наказателна процедура срещу Унгария заради обвинения, че правителството на Виктор Орбан действа в разрез с фундаменталните ценности на ЕС. Това стана след одобряване на доклад, който препоръчва да се задейства процедура по член 7 от договора за ЕС заради опасения относно независимостта на съдебната система, медийните свободи и суровото третиране на мигранти в страната. През зимата евродепутатката идва у нас и участва в протест пред Министерския съвет в София в защита на Пирин. С това тя предизвика гнева на вицепремиера Валери Симеонов, който я нарече   и призова в специална декларация  .  Германец се кандидатира за шеф на Еврокомисията", "date": "2018.09.05", "title": "Враг на Валери Симеонов призова Вебер да накаже Унгария"}
{"url": "http://clubz.bg/72758-raste_strahyt_ot_brekzit_bez_sporazumenie", "text": "Страхът от \"Брекзит\" без споразумение нараства в началото на новия политически сезон в Европа. Лидери предупреждават за рисковете и подчертават нуждата от решение на въпроса за бъдещия граничен и митнически режим между Ирландия и британската провинция Северна Ирландия, който се оказа главният препъникамък в преговорите. ЕС иска те да приключат със споразумение през октомври, за да има достатъчно време за ратификацията му от държавите членки и Европейския парламент. Великобритания трябва да напусне ЕС в полунощ на 29 март 2019 година, когато изтича установеният от договора на ЕС двегодишен срок на преговорите за излизане от съюза. Британската централна банка предупреди вчера, че \"Брекзит\" без споразумение \"ще потопи\" националната валута, лирата, и ще се отрази отрицателно на доходите на домакинствата в продължение на години. Според главния икономист на банката Анди Халдейн анкетите сред бизнеса показват вероятност за \"Брекзит\" без споразумение от 25 на сто, сравнена с 20 на сто преди година. В рядко изказване за хода на преговорите германската канцлерка Ангела Меркел също изрази тревога от евентуален неуспех на преговорите. \"Брекзит\" се очаква да бъде сред темите, които Меркел ще обсъди с френския президент Еманюел Макрон на среща в Марсилия в петък. Преди нея Макрон има насрочено рандеву с лидерите на Белгия, Холандия и Люксембург в Люксембург в четвъртък. По-късно този месец държавните и правителствените ръководители на 27-те държави членки без Великобритания трябва да разгледат хода на преговорите в Залцбург, Австрия. Те ще бъдат и в дневния ред на редовната среща на върха на ЕС в Брюксел през октомври, но отсега се подготвя евентуална извънредна среща за \"Брекзит\" на 13 ноември, в случай че се наложи преговорите да бъдат продължени. ЕС иска Лондон да представи ясен план за това как ще реши граничните и митническите въпроси между Северна Ирландия и Ирландската република, която остава в ЕС. Мирното споразумение между католици и протестанти в Северна Ирландия от 1998 година предвижда да няма физическа граница между британската провинция и Ирландия. Но ако Великобритания излезе от митническия съюз и единния пазар на ЕС, не е ясно как ще бъде налаган митническият режим на ЕС между Ирландия и Северна Ирландия. Лондон не приема идеята на Брюксел Северна Ирландия да остане в единния пазар и митническия съюз и границата между ЕС и Великобритания да минава в Ирландско море. Брюксел засега не приема предложението на Лондон Великобритания временно да събира митата между Ирландия и Северна Ирландия от името на ЕС, докато той и Обединеното кралство в бъдеще стигнат до споразумение за свободна търговия.", "date": "2018.09.05", "title": "Расте страхът от \"Брекзит\" без споразумение"}
{"url": "http://clubz.bg/72760-predi_10_noemvri_elektrotehnik_dnes_s_imperiq_za_alkohol", "text": "Проверяваният бизнесмен Миню Стайков, също като ударения миналата седмица бивш негов сват и друг милионер Ветко Арабаджиев, е натрупал богатството си през прехода. (Двете фамилии бяха сродени за известно време след сватбата на дъщерята на Арабаджиев - Александра, със сина на Стайков - Стайко Стайков.) Шестима с обвинения от групата на Арабаджиеви. И 10 милиона кеш Стайков направи от родния си град Карнобат център на своя бизнес, свързан с производство на евтин алкохол. Активите му са значителни за страна като България - винпром в село Венец, голям цех за дестилация на спирт в село Церковски, в който е вложил 10 млн. евро, както и две мелници. Притежава над 10 000 дка лозов масив край Карнобат, както и ресторант \"Савой клуб\" в центъра на града. Има недвижими имоти в Италия, Гърция, на Френската Ривиера. Миню Стайков и синът на кмета на Карнобат сред арестуваните Както и Арабаджиев, който е работел в счетоводство преди 10 ноември, и Стайков в началото на прехода бил... електротехник. За разлика от Арабаджиев не е известно да е бил агент на ДС. Знае се, че е получил дипломата си за висше образование в този век - от УНСС. Известният с елегантността си Стайков притежава колосално богатство. Официално продава над 30 милиона бутилки алкохол годишно. По време на първия си кабинет премиерът Бойко Борисов се закани да изкара на светло алкохолния бизнес в България. Стайков не за първи път е проверяван - (пред)последния път антимафиотите откриха фалшиви бандероли за 250 000 евро при обиск в негова фирма.    \"СИС Индустрийс\" е регистрирана още през 1992 г. По време на управлението на кабинета на Иван Костов за Стайков се появиха обосновани предположения, че внася нелегално кораби със спирт от Украйна, за да произвежда алкохола си. \"СИС Индустрийс\" фигурира в доклада, който вътрешният министър Богомил Бонев и шефът на антимафиотите ген. Кирил Радев пращат на премиера Костов в рамките на операция \"Градус\". Последват дарения от страна на Стайков към фондацията \"Бъдеще за България\" на Елена Костова. Но просперитетът на фирмата продължава - твърди се, че по време на правителството на тройната коалиция, управлявано от Сергей Станишев, бизнесът му е особено успешен, а не спира и после, въпреки заканите на премиера Бойко Борисов от първото му премиерстване, че ще изкара на светло алкохолния бизнес в България. През 2003 г. Стайков получи и юбилеен медал \"100 години Илинденско-Преображенско въстание\" като радетел за тракийската кауза и спонсор, връчен му лично от президента Георги Първанов. По-късно държавният глава посети винпрома в Карнобат за откриване на нови технологични линии и получи като официален подарък ловна пушка с колекционерска стойност.  Стайков не за първи път е проверяван - (пред)последния път антимафиотите откриха фалшиви бандероли за 250 000 евро при обиск в негова фирма.    Фамилията Стайкови е удряна и друг път. През декември 2012 г., по времето на вътрешния министър Цветан Цветанов, синът на Миню Стайков - Стайко Стайков, беше свързан с операция \"Захарно петле\", за която от МВР и прокуратурата съобщиха, че е пресякла данъчни измами за милиони левове. Тогава главен комисар Станимир Флоров заяви, че зад далаверите с ДДС стои синът на алкохолния бос Миню Стайков. Самият Стайков-младши няколко месеца се укрива, преди да се предаде на прокуратурата през февруари 2013 г. Очевидно е успял да се измъкне от отговорност предвид последвалите събития. Самата група, ръководена от Иван Танев и Мила Георгиева, внасяла бяла рафинирана захар и хранителни продукти от Молдова и извършвала вътрешно общностни придобивания на подобни стоки от Гърция и Чехия. Действала е от началото на ноември 2011 г. и е нанесла около 16 млн. лева щети на бюджета. Мила Георгиева е подсъдима като шеф на организирана престъпна група за ДДС измами, занимавала се и с други престъпления, сред които разпространение на наркотици и убийства.  Сега прокурори и следователи обискират в \"СИС Индустрийс\" ООД , \"Винпром Карнобат\" ООД и \"Топаз МЕЛ\" ООД - в рамките на досъдебно производство за организирана престъпна група, извършила данъчни престъпления през периода 2009-2018 г. Кой е следващият... Миню Стайков и синът на кмета на Карнобат сред арестуваните", "date": "2018.09.05", "title": "Преди 10 ноември - електротехник, днес с империя за алкохол"}
{"url": "http://clubz.bg/72759-ronaldo_izkarva_ludi_pari_v_yuventus", "text": "Кристиано Роналдо получава доста висока заплата в \"Ювентус\" на своите 33 години, ако се вярва на публикация на авторитетния италиански спортен всекидневник \"Газета дело спорт\". Според един от най-големите вестници в света голмайстор №1 в историята на \"Реал\" (Мадрид) взема 31 милиона евро годишно. Или по грубо 600 000 на седмица. Това е много повече от заплащането на втория в подреждането Гонсало Игуаин (\"Милан\") - 9,5 млн. \"Газета дело спорт\" публикува 11-орка, в която футболистите на \"Ювентус\" са шестима. Това за пореден път показва финансовата мощ, с която \"Старата госпожа\" превъзхожда останалите клубове в Италия. И е свързана пряко със седемте поредни титли на \"калчото\". Важно уточнение - посочените суми са след данъците. Заплатата на Роналдо е много по-висока и от тази, която вземаше в \"Реал\" - около 22 млн. евро. В медиите още от миналата година се спекулираше, че парите ще изиграят главна роля за бъдещето на №7 на \"Бернабеу\". Асът искал увеличение, което президентът на клуба Флорентино Перес не бил готов да \"посрещне\". Наскоро обаче мадридски издания  информираха, че босът се съгласил да отделя по 30 милиона годишно за най-голямата си звезда. Така или иначе Роналдо е получил желаното в града на ФИАТ, където го посрещнаха демонстрации и стачка на работници от един от заводите на автомобилния концерн. Те протестираха, че собствениците на клуба са ги оставили да живеят в мизерия, а в същото време дават огромни пари за един футболист. Само трансферната цена за португалеца е около 120 милиона евро. Кристиано още не е вкарал гол за \"Ювентус\" в официален мач. В първите три кръга от новия сезон в Серия А той е отправил 23 удара към вратата на противниците - повече от всеки друг в италианския футболен елит. Статистици обаче бързат да успокоят, че в Мадрид Роналдо се е \"отпушил\" след 28 шута. Доста повече са му били необходими в \"Манчестър Юнайтед\".", "date": "2018.09.05", "title": "Роналдо изкарва луди пари в \"Ювентус\""}
{"url": "http://clubz.bg/72752-prosvetniqt_ministyr_uspokoi_che_imalo_rezerv_ot_uchiteli_pensioneri_i_drugi", "text": "В България има сериозен недостиг на учители, особено в малките населени места. Но истинският проблем ще е след 10 години, смята министърът на образованието Красимир Вълчев в кулоарите на парламента. Държавата дава бонуси за учителите в отдалечените райони И обясни, че това означава пенсионери, които могат да работят \"година или няколко след пенсия\", бивши учители в работоспособна възраст и хората, завършили педагогическо образование, но извън държавното образование. Как ще бъдат привлечени те да се насочат или върнат към учителската професия? По-високите учителски заплати няма да подобрят образованието Предвижда се стартиране и на \"алтернативна пътека\" - за хора, които не са учители, но искат да преподават и които ще могат за година да придобият педагогическа правоспособност. Вълчев бе в парламента за първия парламентарен контрол на новата сесия на Народното събрание. Той коментира и обществените съвети към училищата и тяхното активизиране, което според него ще е трудна, но полезна задача. Задължително е обаче родителите да участват, подчерта министърът.  По-високите учителски заплати няма да подобрят образованието", "date": "2018.09.05", "title": "Просветният министър успокои, че имало \"резерв\" от учители - пенсионери и други"}
{"url": "http://clubz.bg/72765-kakvo_pravi_ivan_geshev", "text": "Десислава Иванчева, Димитър Желязков, Бенчо Бенчев, Ветко и Маринела Арабаджиеви, Миню Стайков и други. Девизът на специализираната прокуратура и на нейния доскорошен шеф (сега зам.-главен прокурор) Иван Гешев май е да не мине седмица без арест. Всъщност, точно това иска ЕС от България през последните 11 години. Европейската комисия го нарича track record в докладите си по наблюдението над българсото правосъдие и вътрешните работи.  На български този израз може да се преведе като \"поредица от резултати\". България трябва да покаже поредица от резултати в борбата с корупцията по високите етажи и организираната престъпност, които да убедят Европейската комисия, а тя на свой ред да убеди държавите членки, че промените в страната са необратими и че набюдението може да бъде прекратено. Още при избирането си през 2014 година председателят на Комисията Жан-Клод Юнкер обеща, че до края на петгодишния му мандат това трябва да стане. И този край вече се вижда. Той е през октомври 2019 година, т. е. до него остават малко повече от 12 месеца. Идния януари, а може би още през декември трябва да излезе поредният мониторингов доклад на Комисията и тя трябва да има какво да напише в него, за да изпълни Юнкер обещанието си. Т. е. Гешев събира материал за експертите от Брюксел, които ще посетят София в късната есен, за да подготвят черновата на доклада. Не искам да кажа, че заместник главният прокурор си е поставил това за цел. Но то обективно е един от резултатите от работата му. Този резултат обаче няма да стигне. Арести и обвинения, макар и не толкова чести, България познава и по-рано през изминалото десетилетие. Колко от тях обаче завършиха с присъди? Дали нещо се е променило в това отношение, предстои да видим през идните месеци.  Най-високото ниво, до което стигна специализираната прокуратура досега, е районен кмет. Европа едва ли разбира точно това под \"високи етажи\" на властта. Особено при примера на Румъния, която осъди бивш министър-председател и десетки депутати и магистрати. И най-сетне, каква е гаранцията за главното, което иска да види ЕС - че промяната ще бъде необратима при евентуална смяна на властта? Пак Румъния показа, че необратимостта не е гарантирана - левицата се върна на власт, уволни шефката на антикорупционната дирекция Кодруца Лаура Кьовеши и смекчи антикорупционното законодателство. Не е изключено обаче и track record-ът, който виждаме досега, да подейства. Тази Европейска комисия си отива и Юнкер няма да се бори за втори мандат. България може да е проблем, но на фона на държави като Полша и Унгария съвсем не е проблемът на ЕС. Напротив, страната ни е сред положителните примери, що се отнася до финансова дисциплина, растеж, усвояване на еврофондовете, охраната на границите и осъществяване на европейското председателство. Брюксел неведнъж променя детайли в наблюдението - комисиите на Жозе Барозу например изключваха разделяне на България и Румъния, Юнкер допусна една от двете страни да излезе сама от наблюдението, ако покаже убедителни резултати. В бурята на \"Брекзит\", сред прилива на популизма, в годината преди европейските избори, при непредсказуемостта на Тръмп и агресивността на Путин на кого ще му е до българския и румънския мониторинг? Всичко това са условия Комисията, ако желае, набързо и между другото да пробута на държавите членки край на мониторинговия механизъм, бил този край отложен, постепенен, условен. Тук никой не може да я надмине по изобретателност. Тя вкара тази България в ЕС, което е много по-трудно, отколкото да я изкара от наблюдението му. Ако някой може да попречи, това са само държавите членки, които имат последната дума и трябва да решат с единодушие. Каквото и да стане, поредицата от резултати е важна не толкова за ЕС, колкото за българите - става дума за нашия живот, за нашето общество, за нашата държава. Ако правим нещо само за да покажем, че го правим, по-добре е да се откажем.", "date": "2018.09.05", "title": "Какво прави Иван Гешев?"}
{"url": "http://clubz.bg/72766-vejdi_rashidov_kandidat_za_akademik_na_ban", "text": "Член-кореспондентът Вежди Рашидов е един от кандидатите, предложени за най-високата титла в Българската академия на науките – академик. Председателят на Комисията по култура и медии в парламента се състезава за едно обявено място заедно с проф. Боян Биолчев, проф. Георги Костов, член-кореспондент Пламен Марков, Владимир Зарев и Симеон Янев. Скулпторът е предложен в раздел „Творци на изкуството“. Ако бъде избран, народният представител Рашидов ще има право на още една депутатска заплата, която започва от 3500 лв. Кандидатурата му е обявена в сайта на БАН на 18 юни, в началото на лятото, а процедурата отнема малко повече от 3 месеца. Рашидов за Теодор Ушев: Няма оскари и сезари, бе хора! И аз съм бил номиниран В правилник, утвърден от председателя на БАН акад. Юлиан Ревалски, пише, че „за академици на БАН се избират български граждани, които са професори, доктори на науките и член-кореспонденти на БАН, обогатили са науката с особено значими постижения; получили са широка известност и признание в страната и чужбина с активни публични изяви, свързани с науката и нейното приложение и имат активна изследователска и експертна дейност“. И още: „Според традициите на БАН за академици на БАН се избират български граждани с висше образование, изтъкнати дейци на културата и изкуството, чиито постижения са с безспорно национално и международно значение; с активни публични изяви, свързани с изкуството, културата и духовното развитие на нацията и имат активна творческа и експертна дейност“. След обявяването на кандидатурата му, Рашидов – с висше образование и изтъкнат деец на културата и изкуството – успя да отбележи още едно постижение с „национално и международно значение“: изложбата в лондонската галерия „Галиарди“, за която българската държава похарчи 20 340 британски лири. Но не спря дотам, а заяви себе си с още „активни публични изяви, свързани с изкуството, културата и духовното развитие на нацията“: оповести от телевизионния екран, че е бил номиниран за „Оскар“ и „Сезар“, а в памет на своя приятел и съмишленик Божидар Димитров разкри как е съчинил историята за едно „голямо откритие“ – Созополския вампир. Рашидов прояви и „активна творческа и експертна дейност“: обясни отново по телевизията защо не може да бъдат увеличени заплатите на протестиращите музиканти от БНР: И това са малка част от постиженията на един наш съвременник, с които претендира за най-авторитетната титла в българската наука – но са достатъчни, за да бъде оценен приносът му в българската култура.", "date": "2018.09.05", "title": "Вежди Рашидов кандидат за академик на БАН"}
{"url": "http://clubz.bg/72754-oblastniqt_upravitel_na_burgas_za_silistar_premieryt_ima_pravo_da_razporejda", "text": "Премиерът Бойко Борисов \"като политик\" има право да казва на администрацията си какво да прави и да реагира на това, на което реагира обществото. Така областният управител на Бургас Вълчо Чолаков коментира факта, че лично Борисов - първо като партиен лидер, а после и като министър-председател, реши да \"спира\" решението на общинските съветници в Царево от ГЕРБ по предложение на кмета Георги Лапчев от ГЕРБ да се даде възможност за застрояване на частен терен до защитения плаж Силистар.  По заръка на Борисов казусът \"Силистар\" отива към съда - или в прокуратурата Местният парламент в Царево одобри създаването на ПУП за терен от 22 дка на частна фирма, на който да може да се построят вилно селище и път в защитената местност Силистар на парк \"Странджа\", която е и в рамките на \"Натура 2000\". Борисов първо настоя кметът Лапчев да не изпълнява решението на общинския съвет, а седмица по-късно разпореди на Вълчо Чолаков да спре решението по съдебен ред - каквато е процедурата по закон всъщност.   Ще се строи ли край Силистар? Кметът на Царево не знае От думите му не стана ясно защо това се случи след разпореждането на премиера Борисов, а не преди това, ако в областната администрация е имало съмнение, че решението противоречи на законодателството.  Чолаков добави, че е получил и сигнал от прокуратурата, от РИОСВ-Бургас и от МРРБ. Мотивите за оспорване на решението на Силистар пред съда са готови, каза още той.  Преди ден неправителствени организации вече пратиха жалба в съда.  Застрояването на Силистар - на съд Той не пожела да коментира дали има договорка между общината и фирмата строител за изграждането на път до плажа срещу съответното разрешение за строителство.  Вълчо Чолаков каза още, че няма да подава оставка като областен управител. За това или да напусне Националния съвет на СДС призоваха от новото ръководство на синята партия.  \n\tЧолаков остана областен управител на Бургас в третия кабинет на Бойко Борисов, след като във втория бе от квотата на Реформаторския блок.  По думите му той не е в конфликт с никого в СДС, а бил обект на \"вътрешни интриги\". Чолаков още е в Националния съвет на синята партия, който е най-висшият партиен орган във времето между национални конференции. Ще се строи ли край Силистар? Кметът на Царево не знае Застрояването на Силистар - на съд", "date": "2018.09.05", "title": "Областният управител на Бургас за Силистар: Премиерът има право да разпорежда"}
{"url": "http://clubz.bg/72749-trymp_iskal_da_ubie_asad", "text": "Американският президент Доналд Тръмп настоял пред министъра на отбраната Джим Матис за убийството на сирийския президент Башар Асад и \"всички\" от режима в Дамаск след химическото нападение срещу цивилни миналата година, пише британският в. \"Таймс\", като се позовава на нова книга за президентството на Тръмп. Матис казал на Тръмп, че \"ще се заеме с това\", но след телефонния разговор заявил на един от сътрудниците: \"Няма да направим нищо подобно. Ще бъдем много по-премерени.\"  \n\tРазкритието се съдържа в книгата \"Страх: Тръмп в Белия дом\" на журналиста ветеран Боб Удуърд.  Основна тема в нея са тайните машинации, използвани от хората от близкото обкръжение на Тръмп в опит да контролират импулсивното му поведение и да предотвратят бедствия - както за самия президент, така и за САЩ, отбелязва американският в. \"Вашингтон пост\". Удуърд, помогнал за разкриването на скандала \"Уотъргейт\", довел до оставката на американския президент Ричард Никсън през 1974 г., говори в книгата си за \"административен държавен преврат\" и \"нервен срив\" на изпълнителната власт, при който висши сътрудници се наговаряли да махат документи от бюрото на Тръмп, така че той да не може да ги види или подпише. Журналистът подробно разказва как екипът по национална сигурност на Тръмп е разтърсван от неговата липса на любознателност и познания за световните въпроси и презрението му към преобладаващите възгледи на висшите военни и ръководителите на разузнаването. Книгата се основава на интервюта със служители от президентската администрация и други високопоставени длъжностни лица, а също на записки от срещи, лични дневници и правителствени документи, изтъква \"Вашингтон пост\". Според книгата Тръмп толкова разтревожил Матис по време на обсъждания във връзка със севернокорейския ядрен въпрос, че министърът на отбраната казал на колеги, че \"президентът действал и мислел като петокласник или шестокласник\", отбелязва американският в. \"Ню Йорк таймс\". Удуърд разказва, че началникът на президентската канцелария Джон Кели бил толкова вбесен от поведението на Тръмп, че го нарекъл \"идиот\" в неофициално изказване пред други сътрудници и се оплакал, че се намират в \"града на лудите\", посочва британският в. \"Гардиън\". Според книгата, която представя един обхванат от хаос и зле функциониращ Бял дом, Тръмп е обзет от такава параноя заради разследването във връзка с Русия, че е почти неспособен да работи. Картината, описана от Удуърд, много напомня на ситуацията, представена от журналиста Майкъл Улф в сензационната му книга \"Огън и ярост: Белият дом на Тръмп отвътре\". Но книгата на Удуърд вероятно ще нанесе още по-силен удар, коментира \"Гардиън\". Белият дом възприе книгата на Удуърд, която предстои да излезе от печат, като достатъчно сериозна заплаха, разпространявайки изявление, в което я описа като \"нищо повече от измислени истории, много от които от бивши недоволни служители, разказани, за да представят президента в лоша светлина\", посочва изданието.", "date": "2018.09.05", "title": "Тръмп искал да убие Асад"}
{"url": "http://clubz.bg/72753-deset_zadyrjani_sred_tqh_i_minyu_stajkov", "text": "По акцията на спецпрокуратурата във \"Винпром Карнобат\", \"Сис индъстрис\" и \"Топаз метал\" са задържани 10 лица. Това съобщи на брифинг заместник главният прокурор Иван Гешев. Спецпрокуратурата влезе и във \"Винпром Карнобат\" Да, според информацията, с която разполагам към момента, Миню Стайков е задържан, каза Гешев. В утрешния ден ще чуете повече имена, когато бъдат повдигнати обвинения, обеща прокурорът. Той каза, че се събират доказателства за това как са се изпирали парите от незаконната фабрика на цигари, която службите разкриха преди два месеца в Карнобат. По думите му това е ставало чрез десетки фирми и в момента се изземват документи от управителите, за да се намерят доказателства. Прокурорът напомни, че фабриката в Карнобат била много модерно оборудвана за стандартите в България, там работели хора от Армения, които разполагали с общежитие, кухня и фитнес, но не излизали навън. Седмично по цени на черния пазар от работата на фабриката се печелели по 1.5 млн. лв. Сградата била собственост на сина на кмета на Карнобат Георги Димитров (местна коалиция \"Левицата\" с водещ участник АБВ). Той отрече да има връзка между днешните обиски и арести и случая \"Арабаджиеви\". Дъщерята на Арабаджиеви Александра беше омъжена за сина на Миню Стайков Стайко.", "date": "2018.09.05", "title": "Десет задържани. Сред тях и Миню Стайков"}
{"url": "http://clubz.bg/72757-minyu_stajkov_i_sinyt_na_kmeta_na_karnobat_sred_arestuvanite", "text": "Разбита преди 2 месеца фабрика за цигари в Карнобат е дала начало на разследването, засегнало днес и \"Винпром Карнобат\", \"СИС индъстрис\" и и „Топаз мел“ ООД, за която прокуратурата съобщи по-рано днес. Спецпрокуратурата влезе и във \"Винпром Карнобат\" От думите на зам. главния прокурор Иван Гешев стана ясно, че шефът на бизнес империята от бургаския град Миню Стайков е сред задържаните \"май\". Според Гешев преди 2 месеца ударили свръхмодерната фабрика, в която работели докарани за целта арменци. Съобщенията бяха на 19 юли, а интересен детайл е, че заводът е в помещение на Иван Димитров - син на кмета на Карнобат. Иван Димитров също е задържан Той твърди, че не знае на кого го е дал. Преди 10 ноември - електротехник, днес с империя за алкохол \"Притеснен съм, това е синът ми, това, че го дава под наем, не го прави престъпник\", твърди кметът на Карнобат Георги Димитров.   Претърсват 70 офиса на Стайков заради повече от 70 млн. щети Според Гешев тогава не проявили интерес да з  затова продължили да разширяват операцията към \"върховете\" на веригата. Обемът на продукцията бил внушителен - в един производствен цикъл, т.е. 5 дни, цехът произвеждал по 1000 мастербокса цигари. Това прави по 1,5 млн. лв. печалба на седмица по цените на черно, а по държавни -  Гешев така и не даде обяснение   щом става въпрос единствено за цигари. Направи следната мъглява формулировка какво търсят във винпрома: Гешев допълни още, че задържаните по закона за МВР за 24 часа са 10-ина и че Стайков май е сред тях. В алкохолните му фирми обаче имало пратени и експерти на НАП, които в момента правят данъчни ревизии. След това почти се обиди на въпроса - не е ли бил Стайков на почивка в чужбина. Доскорошният шеф на Спецпрокуратурата добави още, че това били лица с огромен финансов ресурс и познанства и на база на това било логично \"да разполагат с изпреварваща информация\". За семейство Арабаджиеви той отказа да отговори къде се укриват в момента. Преди 10 ноември - електротехник, днес с империя за алкохол Претърсват 70 офиса на Стайков заради повече от 70 млн. щети", "date": "2018.09.05", "title": "Миню Стайков и синът на кмета на Карнобат сред арестуваните"}
{"url": "http://clubz.bg/72747-za_hitler_i_parlamentarnite_manekenki", "text": "Депутатите може и да нямат дневен ред със законодателство за гласуване, но поне не им липсват поводи, за да упражнят малко реторика от парламентарната трибуна. На втория ден от официалния старт на новия политически сезон повод за поредното противопоставяне между ГЕРБ и БСП стана декларация от името на най-голямата парламентарна група, изчетена от Вежди Рашидов. Рашидов взе повод от вчерашната декларация на лидера на БСП Корнелия Нинова, в която тя даде заявка, че социалистите нямало да ходят на работа в парламента, а щели да тръгнат сред хората. Само 20 депутати щели да стоят в пленарната зала за гласуването на важни общественозначими закони. И обясни защо се чувствал засегнат - изброи успехите си в качеството си на министър на културата в предходния кабинет \"Борисов\": театралната реформа дала резултат - театрите били пълни, ремонтирани били множество от тях. От ГЕРБ дали повече пари и за библиотеки, и за българското кино. Нов сезон: БСП напуска парламента, тръгва сред хората  И заби последния пирон: Нинова, разбира се, се почувства длъжна да отговори. Като обвини ГЕРБ не само за смъртта на 17-те души при трагедията край Своге, но и за избиването на дребните преживни животни, заразени с чума. Корнелия Нинова: Борисов е виновен за катастрофата край Своге \"17 души убихте и днес трябваше да им решим проблема, а вместо това слушаме един творец за личностния му принос към България!\", започна лидерката на БСП. Както е известно, преди да стане виден представител на ГЕРБ, Антон Тодоров (вече бивш депутат) бе известен с книгата си \"Шайка: Бойко, Росен, Цецо и другите\". Ясно е, че става въпрос за Бойко Борисов, Росен Плевнелиев и Цветан Цветанов. Нинова продължи, като пак заговори от името на избирателите на столетницата: Борисов поиска оставките на трима министри. Заради катастрофата край Своге Тя припомни, че по предварителния дневен ред на заседанието в сряда трябваше да се гледа Законът за движение по пътищата. Точката обаче бе отменена. Нинова пак настоя, че управляващата партия е виновна за трагедията край Своге. Заради обида на цяла парламентарна група Нинова отнесе наказание \"забележка\" от председателя на парламента Цвета Караянчева. Заради тази забележка бе призована от депутата от левицата Драгомир Стойнев направо да си напусне поста. \"Няма пък да напусна, ще продължа да си водя\", отвърна парламентарната шефка. Корнелия Нинова: Борисов е виновен за катастрофата край Своге Борисов поиска оставките на трима министри. Заради катастрофата край Своге", "date": "2018.09.05", "title": "За Хитлер и парламентарните манекенки"}
{"url": "http://clubz.bg/72748-rafael_nadal_ocelq_v_srednoshtna_bitka_s_dominik_tijm", "text": "Рафаел Надал продължава защитата на титлата си на Откритото първенство на САЩ. Испанецът взе връх в 5-сетов мач с Доминик Тийм (Австрия) на четвъртфинал - 0:6, 6:4, 7:5, 6:7(4), 7:6(5). Двубоят приключи в 2 ч след полунощ местно време на централния корт \"Артър Аш\" в \"Куинс\", Ню Йорк, като продължи близо 4 часа и 50 минути. Тийм направи голям мач. В повторението на финала на тазгодишния \"Ролан Гарос\" той заслужи уважението на шампиона и водач в ранглистата - след края Рафа прескочи мрежата и отиде да го прегърне и поздрави. Надал ще спори на полуфинал с Хуан Мартин дел Потро (Аржентина), който се справи с гиганта Джон Иснър в двубой, който често приличаше на престрелка - 6:7(5), 6:3, 7:6(4), 6:2. Рафа и Делпо играха на същата фаза в Ню Йорк и през миналата година, тогава спечели Матадора. 55-ият в света елиминира Федерер на US Open Другите два четвъртфинала при мъжете са тази нощ: Марин Чилич (Хърватия) срещу Кей Нишикори (Япония) и Новак Джокович (Сърбия) - Джон Милман. Австралиецът поднесе сензация вчера с елиминирането на Роджър Федерер. При жените ще има нова шампионка. Слоун Стивънс (САЩ) отстъпи пред Анастасия Севастова (Латвия) - 2:6, 3:6. Сега пред латвийката се изправя Серина Уилямс, която елиминира Каролина Плишкова (Чехия) - 6:4, 6:3. Серина е на полуфинал само година, след като роди първото си дете.", "date": "2018.09.05", "title": "Рафаел Надал оцеля в среднощна битка с Доминик Тийм"}
{"url": "http://clubz.bg/72767-eto_gi_otrovitelite_na_skripal", "text": "Британската полиция съобщи имената на двамата руснаци, които са извършили атаката с новичок срещу Юлия и Сергей Скрипал, съобщи Ройтерс.  Единият се казва Александър Петров, а другият - Руслан Боширов. Но вероятно това са псевдоними, казват от следствието. Има достатъчно доказателства за участието им в престъплението, за да може да се повдигане обвинение, твърдят от Скотланд Ярд. Докладът \"Скрипал\" е у нас. И няма да промени българското решение Издадена е и европейска заповед за арестуването им. Предполага се, че те се укриват в Русия. Премиерът на Великобритания Тереза Мей заяви, че двамата са офицери от Главното разузнавателно управление на Генщаба на руската армия (ГРУ, руското военно разузнаване - б.р.) - според версията на британската полиция. Нейл Басу, началникът на отряда за борба с тероризма, обяви, че двамата заподозрени са на възраст под 40 години и имат руски паспорти. Открити са следи от нервнопаралитичния газ новичок в стая в хотела в Лондон, в който двамата са пребивавали между 2 и 4 март.  Борис Джонсън: Вероятно е лично Путин да е поръчал атаката срещу Скрипал Както е известно Сергей Скрипал, бивш руски шпионин и дъщеря му Юлия бяха намерени в безсъзнание в Солсбъри на 4 март т. г. след като са били атакувани с новичок. Следи от него бяха намерени по бравата на вратата на апартамента им. Великобритания веднага обвини Кремъл, че е наредил ликвидирането на семейството. Москва категорично отрича. След извършената атака се разрази и дипломатически скандал. Бяха изгонени десетки руски дипломати от 28 западни държави - САЩ, Канада, много членки на ЕС. България само извика за консултации тогавашния ни посланик в Москва Бойко Коцев. Обявените от британските власти имена на заподозрени за инцидентите в Солсбъри и Еймсбъри не са познати на руските власти, коментира в Москва говорителката на Външно Мария Захарова.  \"Отново призоваваме Великобритания да премине от публични обвинения и информационни манипулации към реално сътрудничество по линия на правоохранителните органи“, допълни руският дипломат.   Борис Джонсън: Вероятно е лично Путин да е поръчал атаката срещу Скрипал", "date": "2018.09.05", "title": "Ето ги отровителите на Скрипал"}
{"url": "http://clubz.bg/72735-islqmski_ucheni_v_turciq_polovata_zrqlost_pri_momchetata_se_dostiga_na_12_g_a_pri_momichetata_na", "text": "Фотографът Онур Албайрак снима сватби от 17 години насам, отбелязва изданието и представя героя на историята като симпатичен и уравновесен човек, който вдъхва доверие. Случката, в която е замесен, е следната. Албайрак трябвало да снима сватбено тържество в природния парк \"Тургут Йозал\", разположен недалеч от анадолския град Малатия. Още в началото на снимките обаче фотографът забелязва, че невестата гледа тъжно и цялата трепери от страх. Въпросът на колко е години явно я хвърля в смут. Онур Албайрак се обръща към жениха и му казва: \"Не снимам малолетни булки, това е мой принцип. Потърсете си друг фотограф\". След повторния му твърд отказ женихът агресивно се нахвърля срещу него. Онур Албайрак оставя настрана фотоапарата и му разбива носа, скицира случилото се \"Шпигел\" според публикации в турските медии.  В Република Турция, която по конституция е светска държава, 15 на сто от момичетата биват омъжени преди да навършат 18 години, а 1% - и без да са навършили 15 години, отбелязва по-нататък изданието. И пояснява, че става дума за религиозни бракове, защото гражданските бракове в Турция са възможни едва след навършване на 18-та година. Проблемът е, че духовните лица, които сключват браковете, съвсем не са някакви тайно действащи фанатици, а имами, чиято дейност се финансира и контролира от държавата. Турската дирекция по вероизповеданията - \"Дианет\" - разполага с над 100 хиляди служители и бюджет от един милиард евро. В официално издадения в началото на годината религиозен наръчник изрично се посочва, че, според ислямските учени, най-ниската възрастова граница на полова зрялост при момчетата е 12 години, а при момичетата - 9 години. От тази възраст нататък момчетата и момичетата носели пълна отговорност в юридически, религиозен и сексуален смисъл – с други думи, те могат да се женят и без съгласието на родителите. Тези тълкувания предизвикаха вълна от протести в Турция, така че в крайна сметка се наложи авторите на наръчника да го свалят от интернет. Но кучетата си лаят, а керванът си върви… За децата, които биват омъжвани или женени още съвсем невръстни, всичко това остана без последствия. В Турция детските бракове си остават възможни. След като фотографът Онур Албайрак намери смелост публично да застане срещу тази порочна практика, в очите на мнозина той се превърна в герой, посочва \"Шпигел\". Всъщност, героичната намеса на фотографа така и не успя да предотврати сватбата на 15-годишното момиче. Сватбената двойка просто останала без снимки от парка „Тургут Йозал\". \"Пак така бих постъпил, ако трябва. Да се сключват бракове с  деца означава да се издевателства над малолетни\", пише във Фейсбук два дни след случая Онур Албайрак, цитиран от \"Шпигел\". След произшествието в парка обаче, негови приятели дни наред охранявали ателието му, за да го защитят от евентуални нападения. Във Фейсбук фотографът беше отправил и призиви към турските шивачи да не шият сватбени костюми за малолетни, а турските фризьори - да не правят сватбените прически на малолетни булки. \"Фактът, че си затваряме очите, е най-големият ни враг и той е толкова голям, че трудно ще го преборим\", пише Онур Албайрак. Междувременно обаче той е замлъкнал. Изтрил е всички постинги по случая от профила си във Фейсбук. И не дава интервюта - твърди, че вече нямал нищо общо със случая. \"Знае се, че е разпитван от полицията. И по всичко личи, че някой е отвърнал на удара\", заключава сп. Шпигел\".", "date": "2018.09.05", "title": "Ислямски учени в Турция: Половата зрялост при момчетата се достига на 12 г., а при момичетата - на 9 г. "}
{"url": "http://clubz.bg/72738-davnost_izbavi_spejsi_i_segal_ot_zatvor_za_sekstormoz", "text": "Прокуратурата на окръг Лос Анджелис обяви, че няма да повдига обвинения в сексуални посегателства срещу актьорите Кевин Спейси и Стивън Сегал, предаде Ройтерс.  \n\tВ делото срещу Спейси пълнолетен мъж твърди, че е бил обект на сексуално посегателство от актьора през 1992 година. То бе заведено през април, но прокуратурата е стигнала до заключението, че давността по случая е изтекла.  Още трима обвиняват Кевин Спейси в гей секстормоз Подобно решение е взето и по дело, заведено от жена, която обвинява актьора и майстор на бойните изкуства Стивън Сегал в изнасилване през 1993 година.  Момиче на Бонд обвини Стивън Сегал в секстормоз. В България 58-годишният Спейси е двукратен носител на наградата \"Оскар\" - през 1996 г. спечели приза за актьор в поддържаща роля за \"Обичайните заподозрени\", а през 2000 г. - отличието за най-добър актьор за \"Американски прелести\". Той е известен и с участието си в сериала \"Къща от карти\". Скандалът около него избухна, след като актьорът Антъни Рап пръв го обвини в сексуално посегателство през 1986 година, когато бил 14-годишен. \n\t66-годишният Стивън Сегал е популярен холивудски актьор, продуцент, сценарист и майстор на айкидо. Той е роден на 10 април 1952 г. в САЩ и в младостта си учи китайски и японски език и пътува до Япония, където изучава бойни изкуства. От 2016 г. е гражданин на Русия, пише БТА. Момиче на Бонд обвини Стивън Сегал в секстормоз. В България", "date": "2018.09.05", "title": "Давност избави Спейси и Сегал от затвор за секстормоз"}
{"url": "http://clubz.bg/72750-valeri_bojinov_gospod_shte_me_nakaje_ako_spra_s_futbola", "text": "Бог ще ме накаже, ако спра с футбола, обяви Валери Божинов в интервю за сръбското издание \"Скопски журнал\", цитирано от Gong.bg. 32-годишният нападател \"се вихри\" в любимия си Белград, където се готви в момента в очакване да подпише договор с 15-ия отбор в професионалната си кариера. През 2015-2017 г. той носеше екипа на \"Партизан\", а половинката му е сръбкиня. На интервюто присъства и местният любимец Саша Илич, който от 2010 г. играе за \"Партизан\" и е приятел на Божинов. Пред бившия футболист на клубове като \"Фиорентина\", \"Парма\", \"Ювентус\" и \"Манчестър Сити\" има една възможност - \"Ботев\" (Враца), където треньор е вторият му баща Сашо Ангелов. Той обаче изчаква пореден трансфер в чужбина и ако това не се случи, може да приеме предложението на боса на врачани и кмет на града Калин Каменов. За последно Валери риташе за хърватския \"Риека\", за който изигра само един официален мач и бе освободен след пролетния полусезон.", "date": "2018.09.05", "title": "Валери Божинов: Господ ще ме накаже, ако спра с футбола"}
{"url": "http://clubz.bg/72745-specprokuraturata_vleze_i_vyv_vinprom_karnobat", "text": "Специализираната прокуратура извършва следствени действия в офиси във „Винпром Карнобат” ООД, „Сис Индустрийс” ООД и „Топаз мел“ ООД, съобщиха от държавното обвинение. Претърсванията, изземванията, обиските на лица и разпитите на свидетели са в рамките на образувано досъдебно производство за организирана престъпна група, създадена с цел избягване на плащане на данъчни задължения в големи размери, държане на акцизни стоки без бандерол и пране на пари. Спецпрокуратурата влезе в \"Маринела\", основен хотел на европредседателството, и в \"Марица\" Данъчните престъпления са извършвани в периода 2009-2018 г. Според спецпрокуратурата реални търговски дружества са подправяли счетоводните си регистри, като в тях са включвали фактури от дружества от типа „липсващи търговци”. Тези фактури са осчетоводявани под контрола на организираната престъпна група и по този начин се е избягвало плащането на данъчни задължения в големи размери по смисъла на Закона за ДДС. Събрани са доказателства и за престъпления пране на пари - в периода 2009-2018 г. са били извършвани финансови операции и е прикриван произход на имущество, придобито чрез тежко умишлено престъпление. Под ръководството на Специализираната прокуратура на 18.07.2018 г. бе установена незаконната фабрика, ползвана от престъпната група за производство на цигари. Действията по разследването са възложени на следователи от Следствения отдел към Специализираната прокуратура и се извършват едновременно на територията на гр.София, гр. Карнобат, с. Венец и с. Церковски, община Карнобат. Само преди дни, на 31 август, обиски и арести имаше и в офиси на фамилията Арабаджиеви в хотелите \"Маринела\" и \"Марица\". Разследването там отново е за укриване на данъци и пране на пари. Като при акцията от спецпрокуратурата откриха 10 млн. лв. кеш. Шестима с обвинения от групата на Арабаджиеви. И 10 милиона кеш Шестима с обвинения от групата на Арабаджиеви. И 10 милиона кеш", "date": "2018.09.05", "title": "Спецпрокуратурата влезе и във \"Винпром Карнобат\""}
{"url": "http://clubz.bg/72751-rusiq_pokriva_s_dyrjavna_tajna_voyuvashtite_v_siriq_i_ukrajna", "text": "Президентът Владимир Путин засекрети със свой указ руските \"разузнавачи от нов тип\". Вече са държавна тайна данните за изпълняващи разузнавателни задачи \"сътрудници на външното разузнаване (...), невлизащи в кадровия състав\", съобщава \"Ведомости\". Според експерти този термин се употребява в документи за пръв път и към \"частните разузнавачи\" може би спадат бойците на т. нар. частна военна компания \"Вагнер\", действащи в Украйна и Сирия. Източник на вестника смята, че ЧВК \"Вагнер\" е командвана от руското военно разузнаване ГРУ. Руските закони \"не посочват ясно какво представлява кадровият състав на органите за външно разузнаване\", коментира адвокатът Иван Павлов, специално проучвал темата, за да защитава обвинени в държавна измяна. Магистратите според него смятат, че въпросът не е от принципно значение и положението създава почва за злоупотреби. Юристът, цитиран от вестника, е на мнение, че кадрови състав са служителите, пряко заети с разузнавателна дейност. Досега също бе забранено да се разгласяват данни за тези лица, \"а занапред държавна тайна ще станат и сведенията за онези, които подпомагат някак въпросните хора\", казва той. \"Грубо казано, засекретява се цялата сфера\" и всяко споменаване за сътрудници автоматично ще става държавна тайна, казва Андрей Солдатов, автор на книги за руските тайни служби. Според него това създава възможност да бъдат засекретени и служителите от ЧВК \"Вагнер\". Солдатов припомня понятието \"офицер от действащия резерв\" на разузнаването - това са хора, които формално се водят вече бивши служители, а всъщност \"хипотетично може временно да ги назначават къде ли не - от Болшой театър до ЧВК \"Вагнер\". И който спомене за тях, може да бъде наказан, независимо дали има достъп до секретни данни, пояснява той.", "date": "2018.09.05", "title": "Русия покрива с държавна тайна воюващите в Сирия и Украйна"}
{"url": "http://clubz.bg/72737-erdogan_shte_nastypi_golqmo_klane_ako_byde_udaren_idlib", "text": "Нападение срещу сирийската провинция Идлиб, последния бастион на бунтовниците, би се превърнало в клане, а предстоящата среща на върха в Техеран между Иран, Русия и Турция, не би постигнала положителни резултати. Това заяви снощи турският президент Реджеп Тайип Ердоган пред в. \"Хюриет\", цитиран от Ройтерс.  \n\tРусия, която е съюзник на сирийския президент Башар Асад, възобнови въздушните удари срещу бунтовниците в Идлиб след седмици на авиобомбардировки и обстрел от проправителствените сили, което изглежда е прелюдия към пълномащабна офанзива срещу последния голям бунтовнически анклав.  Операция на сирийските сили в Идлиб може да доведе до хуманитарна катастрофа, подчертава той.  \n\tТурция, която подкрепи някои бунтовници срещу режима на Асад, се надява срещата в Техеран по-късно тази седмица да доведе до положителен изход.  Срещата в Техеран ще бъде третата в тристранен формат за разрешаване на сирийската криза, припомня ТАСС.  Москва отчете: 63 хил. руски военни са влизали в битка в Сирия Говорейки пред медиите в самолета на връщане от официално посещение в Киргизстан, Ердоган е посочил също така, че пътната карта за северния сирийски град Манбидж, договорена между Вашингтон и Анкара през юни, не напредва със същия темп, според \"Хюриет\". \n\tПътната карта предвижда американските и турски сили да патрулират съвместно в града, за да прочистят района от кюрдски части.  \n\tЗаплахите на Вашингтон срещу Анкара заради ареста на американския пастор Андрю Брънсън не отговарят на принципите на алианса между САЩ и Турция, е допълнил Ердоган, според в. \"Сабах\".  \n\tНе можем да изпълним искания, когато те излизат извън рамките на юридическия процес. Турция е страна, в която господства върховенството на закона и всичко ще се прави според закона, отбелязал той.  \n\tЕрдоган е изразил също така надежда скоро да бъдат подобрени отношенията с редица европейски страни, включително с Германия.  \n\tОтношенията между Берлин и Анкара през последните години охладняха поради редица причини, най-вече заради задържането в Турция на германски граждани, основно журналисти и правозащитници, припомня ТАСС.  \n\tВ края на септември се очаква Ердоган да направи официално посещение в Германия.  САЩ готвят нови санкции срещу Турция, ако не пусне пастор Брънсън Държавният секретар на САЩ Майк Помпео и министърът на външните работи на Турция Мевлют Чавушоглу са обсъдили днес конфликта в Сирия и задържането на американския пастор Андрю Брънсън, съобщи Държавният департамент в изявление.  \n\tТоп дипломатите са се съгласили в телефонен разговор, че военна операция на сирийската армия в провинция Идлиб би била  посочи говорител на американското ведомство. \n\tПомпео и Чавушоглу са се договорили също да продължат разговорите за разрешаване на проблема със задържането на Брънсън. Сирия може да избегне най-кръвопролитната си битка до момента, ако президентите на Русия и Турция Владимир Путин и Реджеп Тайип Ердоган спешно разговарят помежду си за уреждане на ситуацията в контролираната от бунтовниците провинция Идлиб, заяви днес специалният пратеник на ООН за Сирия Стафан де Мистура, цитиран от Ройтерс. \n\tДе Мистура каза, че продължаващите разговори между Русия и Турция имат ключово значение за избягване на нападение срещу Идлиб, но съобщенията за шест въздушни удара днес навеждат на мисълта, че преговорите в Анкара не вървят добре. Ердоган преговаря с Русия и Иран заради област Идлиб в Сирия Според медийни информации сирийското правителство може да изчака до 10 септември, преди да предприеме атака, което прави планираната за петък среща в Техеран \"решаваща\". Де Мистура обаче призова Путин и Ердоган да разговарят по телефона преди това и каза, че  Израелски самолети вчера са изстреляли ракети по ирански военни позиции в Западна Сирия, съобщи Сирийският център за наблюдение правата на човека, цитиран от Франс прес. \n\tИран помага на сирийския президент Башар Асад във войната му срещу бунтовниците и джихадистите. \n\tРакетите са ударили цели в района на Баниас, провинция Тартус, и Уади ал Уюн в провинция Хама. Нанесени са материални щети. \n\tСирийската държавна агенция САНА съобщи, че при ударите е убит един човек, а четирима са ранени и цитира военен източник, според когото са ударени сирийски военни цели, а не ирански. Според САНА са били изстреляни пет израелски ракети, но всичките са били прехванати от сирийската ПВО. \n\tПожелал анонимност израелски военен представител заяви, че израелските въоръжени сили са нанесли 202 удара с общо около 800 ракети и бомби по военни обекти в съседна Сирия през последните 18 месеца, главно по ирански цели.  Тръмп предупреди Сирия, Русия и Иран да не атакуват Идлиб САЩ предупредиха, че ще реагират бързо, ако сирийският режим използва химически оръжия, особено в провинция Идлиб, която е последната под бунтовнически контрол, предадоха Франс прес и ДПА. В провинция Идлиб \"милиони невинни цивилни са застрашени от нападение на режима на Асад с подкрепата на Русия и Иран\", добави Белият дом. \n\tОще вчера президентът Доналд Тръмп предупреди Сирия, Русия и Иран да не извършват настъпление в Идлиб. В края на август Русия обвини сирийските бунтовници, че подготвят химическа атака в провинция Идлиб, за която после да обвинят режима в Дамаск, отбелязва САЩ готвят нови санкции срещу Турция, ако не пусне пастор Брънсън Ердоган преговаря с Русия и Иран заради област Идлиб в Сирия Тръмп предупреди Сирия, Русия и Иран да не атакуват Идлиб", "date": "2018.09.05", "title": "Ердоган: Ще настъпи голямо клане, ако бъде ударен Идлиб"}
{"url": "http://clubz.bg/72739-al_kapone_ubil_nad_200_dushi_no_ne_bil_kryvojaden_psihopat", "text": "Според епизод от биографията, когато Ал Капоне е разбрал, че срещу него има заговор за разправа, той поканил участниците в заверата на пищна вечеря. Поканата приели трима гангстери от сицилиански произход – Джон Скализе, Алберт Анселми и Джозеф Джинта. Когато пристигнали и се настанили край масата, телохранители на Ал Капоне ги завързали за столовете и зверски ги убили. Случило се е през юни 1929 г. В сцена от американския филм “Недосегаемите” на режисьора Брайън де Палма се показва как лично Ал Капоне с щека удря жестоко по главата един от враговете си. Истина ли е обаче, че действително Ал Капоне е присъствал на убийството? Според Хосе Сеговия авторката на книгата искала да опровергае мита, че Ал Капоне е бил кръвожаден психопат. Тя обрисува сложния характер на човека, който е бил безпощаден в престъпния си бизнес, но в семейството и личния си живот е бил хуманен и предан. Обожавал е сина си. През 2025 г. Ал Капоне е платил 100 000 долара за операция на детето си, припомня в публикацията си Хосе Сеговия. Ал Капоне е поръчвал убийства, а същевременно в годините на Голямата депресия е открил и финансирал столови с благотворителна цел. Бил е екстравагантен и от нищо не се е лишавал. Джобовете му винаги били пълни с пачки пари, които щедро е раздавал на бедни. Внушавал е страх, но същевременно е печелел симпатии. В книгата “Ал Капоне – живот, наследство и легенда” авторката описва случай, когато в мразовита вечер в ресторант влиза млад продавач на вестници. Той моли Ал Капоне да си купи един брой. Ал Капоне купува от момчето всичките, но му дава такава сума, каквато по онова време може да спечели за цял месец квалифициран работник. Японеца - бизнесмен, Сталин - писател, Ал Капоне - събеседник по желание В публикацията си Сеговия цитира изследване на Харвардския университет. Според проучването от 1920 до 1933 г. Ал Капоне е ръководил престъпната си организация като империя. В Чикаго е контролирал стотици публични домове, казина, дори нелегални барове по време на сухия режим. Престъпният му бизнес процъфтявал благодарение на това, че е плащал “заплати” на многобройни полицаи и политици. Според научното изследване за 10 години са били извършени близо 700 убийства, доле на членове на гангстерски кланове. Самият Ал Капоне е имал пряко или консвено участие в над 200 от тях. В биографичната си книга авторката посочва, че била изумена как едва на 25 години Ал Капоне оглавява чикагския престъпен синдикат.", "date": "2018.09.05", "title": "Ал Капоне убил над 200 души, но не бил кръвожаден психопат"}
{"url": "http://clubz.bg/72744-evrokomisar_v_prirodata_afrikanskata_chuma_zasqga_samo_divite_svine", "text": "В дивата природа вирусът на африканската чума засяга единствено дивите свине. Това заяви комисарят по здравеопазването и безопасността на храните Витянис Андрюкайтис. Той припомни, че е от изключителна важност всички да действат заедно и да не бъдат оставени само фермерите и ловците да се борят с проблема.   Евтаназия на 83 прасета заради африканската чума Еврокомисията уведомена за африканска чума и в България Думите на комисаря бяха по повод разпространението на вируса в България и резултатите от последните проби в провадийското село Бозвелийско. Първите от тези нови проби се оказаха отрицателни. Сред най-важните според еврокомисаря мерки са тези срещу трафика и контрабандата на свинско месо, включващи граничен и митнически, транспортен контрол, дезинфекция на всеки вход. Необходима е и разяснителна кампания. Еврокомисията уведомена за африканска чума и в България", "date": "2018.09.05", "title": "Еврокомисар: В природата африканската чума засяга само дивите свине"}
{"url": "http://clubz.bg/72740-arhivi_kisindjyr_podkrepql_turskata_intervenciq_v_kipyr", "text": "Хенри Кисинджър, държавният секретар на САЩ по време на турската интервенция в Кипър през 1974 година, е заявил на тогавашния американски президент Джералд Форд, че Турция има право да вземе част от острова, твърди National Herald, пише електронното издание на вестник Protothema. Кисинджър: И да пратят евреи в газови камери в СССР, това не е проблем на САЩ Коментарите са направени въпреки това, че Гърция, противник на Турция в конфликта за острова, е отдавнашен съюзник на САЩ, отбелязва медията. Записът от срещата разкрива, че Кисинджър е смятал Турция за по-важен съюзник от Гърция и че в случай на  война между Атина и Анкара, САЩ трябва да подкрепи Турция. Ден след срещата през август 1974 година, Турция започва втория етап от операцията си на острова, само 90 минути, след като мирните преговори в Женева се провалят, като в крайна сметка налагат контрол над 40% от територията на острова. Кисинджър: САЩ, Китай и Русия трябва да разрушат Евросъюза Новоразкритата информация, коментира гръцкият вестник, подкрепя твърденията, че Кисинджър ясно е подкрепил турската интервенция в Кипър, която, според Анкара, е осъществена, за да бъдат защитени турците киприоти и която изиграва ключова роля за падането на военната хунта в Атина. Изданието отбелязва, че Кипър е разделен и до днес. През 1983 година лидерът на турците киприоти провъзгласява Турската република Северен Кипър, която е призната единствено от Анкара. Многобройните дипломатически инициативи за обединение на острова през годините завършиха без успех, пише \"Фокус\". Кисинджър: САЩ, Китай и Русия трябва да разрушат Евросъюза", "date": "2018.09.05", "title": "Архиви: Кисинджър подкрепял турската интервенция в Кипър"}
{"url": "http://clubz.bg/72741-deca_spasqvat_dyrveta_sys_%E2%80%9Estara_hartiq_za_nova_kniga%E2%80%9C_tazi_nedelq_v_haskovo", "text": "Хасково - това е втората спирка на националната инициатива   за 2018 г. Всички малки екоентусиасти могат да се включат в събитието  ., като с помощта на възрастен придружител предадат 5 кг хартия за рециклиране. В замяна децата ще получат нова детска книжка, която ще изберат сами.  Малчуганите, донесли допълнителни 5 или повече кг хартия, ще получат като подарък новото специално издание на „ЕКОПАК България АД“ „Грийн тийн“. Така в рамките на празничния ден децата могат да получат максимален брой две книги. Събитието се провежда с подкрепата на Община Хасково и Регионалната библиотека „Христо Смирненски“. \"Стара хартия за нова книга\" - този септември в 6 града Всеки 1 тон рециклирана хартия  припомнят организаторите на детския празник на четенето и екологията  “  Затова колкото повече хартия съберат децата, толкова повече ще помогнат на природата и на града си. Хаското е домакин на инициативата \"Стара хартия за нова книга\" за трета поредна година. През  2016 г. и 2017 г. общо 1700 деца от града са предали 9,7 тона стара хартия и така са спасили от изсичане 126 дървета. В замяна малките екоактивисти са получили повече от 2000 нови книги.  Кампанията в Хасково ще бъде открита от г-н Тодор Бургуджиев, изпълнителен директор на „ЕКОПАК България“ АД. По време на празничната програма за настроението на присъстващите ще се погрижат детски и тийнейджърски вокални групи и танцови състави, сред които спортните клубове „Мега спорт“, „Юнак“, „Тангра“, „Хасково 1996“, балетна формация „Рона“, клуб по аеробика „Виолена“. Зрителите ще се насладят на изпълненията на дуета Михаил и Теодора Евтимови, на акордеониста Николай Златков и на школата по гайда към „Младежки център – Хасково“. Всяка година кампанията има литературна тематика, вдъхновена от популярно детско заглавие. В настоящото издание на „Стара хартия за нова книга“ малчуганите ще имат възможност да влязат в „дрешника“ на приказния свят на Нарния, където ги очакват нови предизвикателства и награди. Книгите от поредицата „Хрониките на Нарния“ на Клайв С. Луис са осигурени за празника от издателство „Труд“, основен партньор на инициативата. А дори повече награди децата могат да спечелят в специална викторина, която ще провери колко знаят за опазването на природата и разделното събиране на отпадъците. Ден по-рано - на 8 септември, \"Стара хартия за нова книга\" ще гостува в Бургас. С деца в Бургас тази събота? \"Стара хартия за нова книга\" ви очаква Още четири града ще са домакини на националната кампания тази година - това са София на 16 септември, Русе на 23 септември, Плевен на 24 септември и Пловдив на 29 септември. Средствата от събраната стара хартия в Хасково и в другите пет града на кампанията ще бъдат използвани за публикуване на специалното издание на кампанията „Грийн тийн“, предварително осигурено от „ЕКОПАК България“ АД. С деца в Бургас тази събота? \"Стара хартия за нова книга\" ви очаква", "date": "2018.09.05", "title": "Деца спасяват дървета със „Стара хартия за нова книга“ - тази неделя в Хасково"}
{"url": "http://clubz.bg/72736-shte_napuska_li_turciq_nato", "text": "Разривът между Турция и САЩ все повече се задълбочава. А това подхранва хипотезата за заменянето на досегашния им съюз с някакъв „Източен блок“, включващ Турция, Русия, Китай и Иран. Същевременно проличават и трудностите, с които ще бъде свързан евентуален развод между Турция и Европа. Задълбочаващата се финансова криза свидетелства за високата икономическа и геополитическа цена на намеренията на Реджеп Ердоган. Идеологическите щампи, възхвалата на миналото величие и риториката се сблъскват със суровата реалност на ситуацията в Турция. Сегашният силов двубой между Тръмп и Ердоган поставя на изпитание бъдещето на съюза между Турция и САЩ, който бе в основата на американската близкоизточна стратегия от управлението на ХариТруман в средата на миналия век насам. Американските санкции под формата на удвоени такси за турски стоки - поради задържането на пастора Ендрю Бронсън -доведоха до по-нататъшна криза на турската икономика. Това обаче нямаше да се случи, ако вътрешната ситуация в страната бе стабилна, а външните ѝ отношения се развиваха възходящо. Кризата на турската лира обаче до голяма степен отразява и засилващите се инфраструктурни проблеми, и липсата на доверие в икономическата политика на Ердоган, които се усложниха в резултат на дипломатическата война с Вашингтон. В разрез с хвалбите на Ердоган за „турско икономическо чудо“, Турция е изправена пред редица инфраструктурни предизвикателства, а инфлацията достигна рекордни стойности – през юли тя бе 15.9%. Свалиха кредитния рейтинг на Турция, идат рецесия и инфлация Това означава спадане на покупателната стойност на лирата и повишаване на безработицата, която е около 17%. Засили се и задлъжнялостта в долари на голям брой компании. Общата стойност на техния дълг в твърда валута е 230 млрд.долара в момент, когато котировката на лирата е най-ниската в историята на страната. При подобни условия миналата година зачестиха фалитите в частност на строителни фирми, увеличи се и дефицитът в държавния бюджет. Очевидно е, че засилването на контрола на Ердоган върху икономиката след преизбирането му през юни т.г. не е успокоило пазара и потребителите. За колебанията допринесе и натискът върху Централната банка на Турция за повишаване лихвите, който бе интерпретиран като паника от спада на икономическия ръст (7.4% през 2017 г.). А както се знае, поддържането на високи нива на ръста на турската икономика през миналото десетилетие бе главното достижение на Партията на справедливостта и развитието. Вместо обаче да се вслуша в съветите на работодателите и икономистите, Ердоган назначи своя зет начело на финансовото министерство, като на практика му предостави ръководството на правителството. И вместо да промени фискалната си политика, турският президент предпочете да разиграе картата на „американския заговор“, като заговори за „удар в гърба“ и за „измяна на стратегическия съюзник по НАТО“. Ердоган: Доларът пречи на световната търговия Политическата риторика обаче не бе достатъчна, за да реши проблемите с турската лира. Така се наложи да бъдат пуснати в обръщение част от резервите на страната, за да се стабилизира частично пазарната цена на националната валута. Самият Ердоган, който след неуспешния опит за преврат наложи еднолично управление на страната, не се поколеба да заплаши с репресии онези ползватели на интернет, които използваха социалните мрежи, за да заклеймят правителствената политика. За президента те са нищо друго освен „икономически терористи“.  Всичко това засилва обезпокоеността на чуждестранните инвеститори. А както е известно, Турция се нуждае от допълнителни 100 млрд. долара, за да стабилизира икономическото си положение. Очевидно е, че обещаната от Катар финансова инжекция от 15 млрд. долара е крайно недостатъчна за тази цел. Затова Ердоган реши да заложи на европейските опасения от евентуалните последици на турската криза за икономиките на страните-членки на ЕС. С оглед сближаване на позициите с лидерите на Германия и Франция, Турция побърза да освободи задържаните двама гръцки военнослужещи, обвинени в незаконно влизане в страната. Само този жест обаче не е достатъчен, за да промени негативното отношение към Турция на Запад, възникнало под въздействието на демократичния регрес през последните няколко години. Турция: 120% мито на американските коли и 140% на алкохола Ердоган е наясно, че евентуален „Източен съюз“ няма да реши неговите икономически проблеми, поради което предпочита да използва европейските опасения от турски срив, който би имал и последствия за световната икономика. Така например, може с увереност да се очаква, че подобно развитие на нещата в Турция би предизвикало трусове и в Еврозоната, поради обвързаността на турската икономика с испански, италиански, френски и германски банки, както и поради затрудненията на турските банки да си плащат евровите задължения. Но не само Европа би пострадала от очертаваща се икономическа катастрофа на Турция. Миналата седмица например южноафриканският ранд, както и руската рубла загубиха около 8% от стойността си спрямо долара, а в Латинска Америка бразилският реал и аржентинското песо загубиха съответно 4 и 6 пункта спрямо долара. Всичко това води до негативни отражения в резултат на повишаване цените на вноса, респективно до инфлация. Очертава се и риск от повторение на глобалната финансова криза от 2009 г. Казното дотук означава, че сегашната криза не може да бъде сведена единствено до задържането и процеса срещу американския пастор от страна на турските власти. Както е известно, тази репресивна мярка е част от опита на Ердоган да го размени за живеещия в САЩ проповедник Фетхулла Гюлен, обвиняван от Анкара в организирането на проваления заговор срещу Ердоган от юли 2016 г. За алтернативен вариант се смята и евентуална размяна с турския банкер Хакан Атаалла, обвинен от американските власти в нарушаване на ембаргото срещу Иран. Несъмнено сегашната криза в отношенията между Анкара и Вашингтон е продължение на натрупалите се проблеми, свързани с частичното оттегляне на САЩ от Близкия изток, започнало още при Барак Обама. В частност, не са преодолени големите разногласия между двете държави по отношение на кюрдския въпрос, както и на проблема за бъдещето на Сирия. Към тях се добавиха и противоречията в самата външнополитическа стратегия на Турция, раздвоена между принадлежността си към западния лагер, от една страна, и добрите си отношения с Русия и Изтока, от друга. Така наред с политическото и икономическото измерение на кризата, все повече се очертава и нейното военностратегическо измерение. Зачестяват внушенията за евентуално закриване на базата в Инджирлик, респективно за замразяване доставката на самолетите Ф-35 на Турция.  Това на свой ред подхранва версиите за възможността от излизане на Турция от НАТО и от западната конфигурация. Подобни версии са в унисон с очакванията Ердоган да продължи налагането на своята лична власт, както и засилването на явните и необявени амбиции за ролята му на „император на ислямския свят“. В тази връзка може да се отбележи, че след потушаването на опита за преврат през юли 2016 г. все повече се налага влиянието на военното крило, което отдава предпочитания на развиване на връзките с Русия, Китай и Индия (т.нар. „евразийско лоби“), за сметка на традиционната прозападна и светска ориентация на турския генералитет. В стратегическо отношение „евразийското лоби“ е изкушено от извършването на геополитически преврат по подобие на Ислямска република Иран, с което да бъде загърбено наследството на Ататюрк. Според привържениците на тази линия придържането на Турция към „златната среда“ между Изтока и Запада би позволило възраждането на миналото величие на турската държавност. Подобни кроежи обаче крият огромни рискове. Същевременно Ердоган е притиснат в ъгъла и не е в състояние да даде заден ход. Затова най-вероятно турският президент ще продължава да балансира върху ръба на пропастта.    Ердоган: Доларът пречи на световната търговия Турция: 120% мито на американските коли и 140% на алкохола", "date": "2018.09.05", "title": "Ще напуска ли Турция НАТО"}
{"url": "http://clubz.bg/72729-taka_ili_inache_shtqhte_da_me_kritikuvate", "text": "Присъствието на премиерката на Нова Зеландия Джасинда Ардърн на международен форум ще струва с над 50 хил. долара повече на държавния бюджет заради решението ѝ да се върне по-бързо при двумесечната си дъщеря. В отговор на критиките министър-председателката обясни, че има пълно право на подобно решение и че биха я критикували при всеки вариант, съобщава Би Би Си. Новозеландската премиерка вече е майка Ардърн кърми малката си дъщеря. Премиерката трябва да лети до Науру на форум на Тихоокеанските острови в сряда, на 5 септември, и още на следващия ден да се върне обратно. Тя би могла да се върне заедно с останалата част от новозеландската делегация в понеделник, но реши, че това е твърде дълго време, за да бъде разделена с дъщеря си. Какво става, ако си премиер на Нова Зеландия и забременееш По тази причина специално за премиерката новозеландският правителствен самолет ще направи допълнителен курс от Науру до Нова Зеландия и обратно. Това ще струва на данъкоплатците на островната държава 52,8 хил. долара. На форума в нейно отсъствие ще я замества вицепремиерът Уинстън Питърс, който беше начело и на държавата, докато Ардърн беше в майчинство. Премиерката се защити като обясни, че това е внимателно обмислено решение. Какво става, ако си премиер на Нова Зеландия и забременееш", "date": "2018.09.05", "title": "\"Така или иначе щяхте да ме критикувате\""}
{"url": "http://clubz.bg/72746-15_godishno_momiche_zagina_na_peshehodna_pyteka", "text": "15-годишно момиче от Горна Оряховица загина, след като бе блъснато на пешеходна пътека в индустриалната зона на града. Инцидентът е станал в 20.40 часа във вторник в района на \"Захарни заводи\", съобщава Нова тв.  Момичето слизало от автобус на градския транспорт, минало зад него и тръгнало да пресича пешеходната пътека, когато е ударено от патрулен автомобил на частна охранителна фирма. Нямало е видимост. Детето е загинало на място. Екипи на полицията и прокуратурата повече от пет часа оглеждаха местопроизшествието снощи. Шофьорът не е употребил алкохол или наркотици. Изясняват се точните причини за инцидента.", "date": "2018.09.05", "title": "15-годишно момиче загина на пешеходна пътека"}
{"url": "http://clubz.bg/72743-porednite_korfishek_ostavki_registrirat_novi_niva_na_razpad_na_upravlenieto", "text": "Освен със заснемането на въплътения Швейк със синичко цукалце на главата до иконата на Пантократора в премиерския кабинет, третото управление на Борисов ще влезе в историята с утвърждаване на уникален принос към световната политическа практика - взети, но неприети оставки (съответно от Борисов и Цветанов). На повърхността, поредната порция кьорфишек оставки регистрира нови нива на разпад на управлението. Кризите и скандалите окончателно изместиха всякакво усещане за посока и приоритети в политиката. Пошлите панаири, разигравани от \"патриотите\", окончателно подменят публичния живот с кръчмарски свади. В последните месеци, Борисов прогресивно изостава от развитието на кризите, които собственото му управление поражда и пожарникарските му интервенции изглеждат все по-жалки и разпадащи се пред камерите. Все пак с инстинктите си той долавя задълбочаващата се безизходица на режима си и неколкократно се опита да разреди напрежението с познатите си сценични номера с публично обезглавяване на номинални министри. Обаче, предвожданият от Цветанов синдикат на всеядните сиви калинки в съюз с корпулентните авери на Борисов вече не виждат смисъл дори в тези форми на повърхностен популизъм. Вече рутинно няколко часа след като \"гръм удари\" и следващите напоителни обяснения как в ГЕРБ се носи едва ли не самурайска отговорност, пред камерите изгрява Цветанов и спокойно обяснява, че тези оставки се отменят. По студията изпълзяват дежурните наемни пропагандисти, които възпяват успешното стабилизиране на стабилността. Следващият панаир заличава паметта за предходния... Така вече изобщо няма да се затруднява да имитира някаква конкретна опозиционна дейност и да рискува да настъпи някой конкретен мафиотски интерес. Вместо да представлява гражданите във върховния законодателен орган, тя обяви, че се \"връща при тях\". На нормален политически език това се нарича \"излизане от политиката\". У нас това е нов връх в политиката за рушене на държавността и демокрацията. Успоредно се ликвидират и последните елементи на медийна свобода. Дори формалната проправителствена \"политическа\" \"журналистика\" окончателно бива заменена от \"развлекателна\" лоботомия по обществената БНТ. При това положение естествено е цветановите сиви калинки и корпулентните приятели на Борисов да се надяват да векуват в това състояние на стабилен разпад. Само да бъде спазарен новият Цацаров и следващите седем години безнаказаност са осигурени... Под цялата тази отблъскваща повърхност обаче има и друга реалност. В последните години България тихомълком бива отклонявана от пътя на ускорено догонване на европейския стандарт на обществени отношения и качество на живот. Някога това беше национална цел, около която се структурираше целият институционален дневен ред и от която политическият живот придобиваше смисъл. С главоломната промяна на геополитическата среда обаче, хиените от задкулисието могат да мечтаят за повече от това половинчато състояние в периферията на Запада. С дефанзивното преструктуриране на ЕС и завръщането на авторитарния популизъм на сцената, става възможно България да бъде окончателно върната в евразийска орбита, което ще позволи открито и пълноправно упрвление на мафията у нас. От гледна точка на тази цел, бързо изхабяващият се Борисов става все по-малко полезен. Когато дойде моментът, той просто ще трябва да предаде формалните премиерски пълномощия на Корнелия, Радев или който там е определен да реализира окончателния завой на Изток. Тази цел естествено се разгръща в програма за дълбока модернизация на всички ключови сектори, чието изпълнение може да върне страната в полезрението на инвеститорите и към производство на благосъстояние с ускорени темпове. Това е реалният национален дневен ред и пътят към връщане на смисъла в политиката. Очевидно е, че Борисов и Горанов не могат да реализират подобен курс. Могат единствено да предложат поредната пошла фалшификация. Тя обаче вече е ненужна на евразийските хиени, в нея все по-малко вярват както гражданите, така и партньорите ни в ЕС. Нинова пък директно се обяви против бъдеще за България в ядрото на ЕС. Неслучайно със своята \"Визия за България\" Нинова анонсира отказ от интегриране в Еврозоната. С това тя е на път да превърне атакизиращата се БСП от системен риск в екзистенциална опасност за страната ни. На този фон, задачата ни в демократичната общност през следващия сезон е да дефинираме ясно тази нова национална цел и да реализираме широка гражданска консолидация около нея. Имаме да преодоляваме множество негативни натрупвания, ще работим в изключително неблагоприятна медийна среда, но ходът на обективните исторически събития е на наша страна. Успяхме да изградим \"Демократична България\" като здрав политически инструмент за тази цел и в следващите седмици ще предложим конкретни стъпки за нейното реализиране. Времето е преломно и ще става все по-трудно, но точно това време дава реален шанс да реализираме европейския идеал на България - този път не по милост и като част от общата инерция, а със собствени сили и на собствено основание. Есента започва много по-трудно, отколкото може би ни се иска, но и с много по-добри шансове за пробив, отколкото се вижда на повърхността. Целта ни е ясна и всичко зависи от нас. България може много повече!", "date": "2018.09.05", "title": "Поредните кьорфишек оставки регистрират нови нива на разпад на управлението"}
{"url": "http://clubz.bg/72742-andrej_rajchev_borisov_i_cvetanov_razigravat_policejski_scenki_na_dobroto_i_loshoto_chenge", "text": "Бойко Борисов си търси нова роля, това смята социологът Андрей Райчев. Той все още не я бил открил, а обикновено това ставало в движение, обясни анализаторът пред бТВ Според политолога Даниел Смилов сегашната реакцията на Борисов може да се обясни с това, че се чувства в слаба позиция. Тя идва от това, че той е принуден да прави все повече компромиси. Като той посочи реакциите на коалиционните партньори от \"Обединените патриоти\", като и възможността част от министерските оставки да не бъдат гласувани от управляващото мнозинство, за което намекна във вторник Цветан Цветанов, лидер на ПГ на ГЕРБ. Цветанов: Нови министри ще има най-късно на 14 септември \"Тези неща трябваше предварително да са уговорени и със собствената група, и с коалиционните партньори. Сега ефектът е обратен - като дори обсъждаме хипотезата, че премиерът може да бъде бламиран от собствената си парламентарна група. Това въобще не изпраща послание, че премиерът е в силна позиция\", смята Даниел Смилов. Според него тези промени се извършват, за да се намали напрежението, но не и да се покаже, че се търси нова посока, съдържателна промяна. Президентът: Алтернатива на управлението няма. Но такава може да дойде Това е \"полицейска сценка\", според определението на Райчев. \"И Борисов, и Цветанов са полицаи и това е сценка, добро и лошо ченге\", смята социологът за възможността оставките да не бъдат одобрени от парламента.  Смените пораждат напрежение и на някой трябва да се оплачат - това е Цветанов, добави Райчев. Според него у народа \"се е появило чувството, че така повече не може\". И даде пример \"не реагират на катастрофата, а на лошите пътища\". Даниел Смилов коментира реакцията на БСП да напусне частично парламента като партия шах, в която \"Борисов изигра слаб ход, но опозицията още по-слаб, това е половинчата стратегия\". Анализаторът е на мнение, че президентът, който в понеделник направи критично изказване преди началото на новия парламентарен сезон, е дал силно рамо на Борисов като му казал, че предсрочни избори нищо няма да решат. Нов сезон: БСП напуска парламента, тръгва сред хората  Президентът: Алтернатива на управлението няма. Но такава може да дойде Нов сезон: БСП напуска парламента, тръгва сред хората ", "date": "2018.09.05", "title": "Андрей Райчев: Борисов и Цветанов разиграват полицейски сценки, на доброто и лошото ченге"}
