{"url": "http://clubz.bg/72874-zrelishtno_remi_v_blagotvoritelniq_mach_za_raka_na_stiliqn", "text": "Благотворителният \"Мач за рака\" на Стилиян Петров на стадион \"Селтик парк\" в Глазгоу събра футболни звезди, привлече към 20 хиляди зрители и завърши 3:3. Партньор на Стенли за добрата кауза беше английският национал   от \"Ливърпул\". Двамата бяха капитани на тимовете си. Селекцията на Петров игра с клубните цветове на \"Селтик\" и в нея личаха , шведът , друг национал на \"Трите лъва\" - Ашли Йънг, с когото Стан игра в \"Астън Вила\",   и един куп знаменитости на \"детелините\".  Треньор на тима беше Брендън Роджърс, който е настоящият треньор на \"Селтик\". Не друг, а лично Юрген Клоп предвождаше \"червените\" на Джеймс Милнър. Там имаше играчи, свързани с \"Ливърпул\", но и такива, които никога не са носили екипа на 5-кратния европейски шампион. Като например световен и европейски шампион с Испания. До него застанаха бившите английски национали   (\"Байерн\" Мюнхен и \"Манчестър Юнайтед\"),   синът на Джордж Бест - Калъм... Головете за \"зелено-белите\" вкараха Роби Кийн, Ашли Йънг и Гейбриъл Агбонлахор, който също познава добре Стилиян от \"Астън Вила\". Точни за състава на Милнър бяха Джеръми Линч и Капдевиля. В отборите и на скамейките места заслужиха и ентусиасти, които дадоха най-много пари в благотворителния търг преди срещата. Двубоят премина при отлично настроение с много закачки между асовете на терена и на скамейките.", "date": "2018.09.08", "title": "Зрелищно реми в благотворителния Мач за рака на Стилиян"}
{"url": "http://clubz.bg/72871-rusiq_i_bashar_asad_udariha_idlib", "text": "Самолети на руските ВВС и на сирийските правителствени сили нанесоха серия от ракетни и бомбени удари по последния опозиционен бастион – провинция Идлиб, съобщават световните агенции. Новите удари дойдоха ден, след като президентите на Турция, Иран и Русия не успяха да се споразумеят за прекратяване на огъня. Москва с нови атаки по въздуха срещу Идлиб (ВИДЕО) Опасенията на Турция и на западните сили са, че безразборното като цели и методи прочистване на региона ще доведе до огромно количество цивилни жертви и нова мигрантска вълна. Според сирийския президент Башар ал-Асад и съюзниците му в Москва и Техеран, обаче, отвоюването на провинцията ще бъде фатален удар за терористичните организации в страната. При днешните удари вече има потвърдени цивилни жертви, след като вертолети на правителствените ВВС пуснаха голям брой „варелни бомби” върху няколко села, съобщава бТВ. Според агенции се говори за 4-ма загинали. Агенция \"Фокус\" цитира статия в турския \"Джумхуриет\", че така Москва не се съобрази с предупрежденията на говорителя на турското президентство Ибрахим Калън. В статия за вестник „Сабах” Ибрахим Карън написа, че . За да разрешат сложната ситуация, вчера в Техеран се събраха лидерите на Турция, Иран и Русия. Там обаче не бе постигната никаква договорка. Нито Ердоган, нито Роухани, нито Путин, не отстъпиха от своите позиции. А пред камерите се разигра странна дискусия за евентуално прекратяване на огъня, на която стана свидетел целият свят, посочва още „Джумхуриет”. САЩ: Ако Асад удари с химическо оръжие, Москва ще е отговорна Прессекретарят на министерството на отбраната на Русия Игор Конашенков пък заяви, че инсценирането на химическото нападение в Сирия, за което се говори в последните седмици, . Сигнал за началото трябва да стане специалната команда на „определени чуждестранни приятели на сирийската революция“, предава ТАСС. Според наличната на министерството информация, на 7 септември в Идлиб е преминала среща между лидерите на групировките „Хаят Тахрир аш Шам“ (с бивше име „Джебхат ан Нусра), „Хизб ат Туркестан ал Ислами“ и с участието на местните координатори на „Сирийската гражданска отбрана“ (познати като „Белите каски“. Конашенков отбеляза, че по време на събирането е утвърден сценарият за провеждането на снимките на постановъчна акция, в която уж правителствените сили на Сирия са използвали химическо оръжие против цивилни. Очаква се провокациите да се проведат в населените места Джиср Еш Шугур, Сармин, Серакаб и Тафтаназ. Очаква се участниците в провокацията да са готови вечерта на 8 септември. Сигнал за началото на практическата фаза на операцията трябва да стане „специална команда от чуждестранните приятели на сирийската революция“, заяви Конашенков. Той подчерта, че „руското министерство на отбраната продължава да следи обстановката в Сирия и действията на различните групировки въоръжени сили“.   САЩ: Ако Асад удари с химическо оръжие, Москва ще е отговорна", "date": "2018.09.08", "title": "Русия и Башар Асад удариха Идлиб"}
{"url": "http://clubz.bg/72873-chalga_nishto_poveche_bez_video", "text": "Аз също, разбира се, изпитах шок от участието на Цветана Манева в новия клип на Азис. Заглавието му е избрано удачно: „Позна ли ме?“. Но не се отнася за Азис. Последно я гледах в „Корабът Нощ“ по текстове на Маргьорит Дюрас – спектакъл твърде модерен за моя вкус, но оценявам стойността му за развитието на театралния език на българската сцена. Гледала съм я и в „Монолози за вагината“ от Ева Енслър – феминистка пиеса, посветена на интимния свят на жената, смятан за неприличен от лицемерния съвременен „морал“, и на толерирането на насилието над жените – нещо, което днес в България е ежедневие. Все по-често в криминалните хроники чуваме новини за жени, пребити до смърт от мъжете, които ги „обичат“. И как един документ като Истанбулската конвенция -яростно отхвърлен от българското общество – би се явил като пречка пред желанието на мъжа да „понабие“ жена си? И тази конвенция ще се нареди до останалите закони в нашата държава – имаме ги, но не ги спазваме, никой не си прави труда да ни задължи. „Жестокостта на човешката природа“ е темата и на монолога на Цветана Манева в края на този клип – вторият клип, с който Азис отправя социални послания. В новия фокусът е върху различните, неграмотните, оцеляващите… Проблемът е, че съдържанието на видеото, включително монологът на Цветана Манева, се разминава значително с текста на песента – и най-вече с музиката. Опитайте да гледате видеото без звук – или да слушате само музиката, без видеото? Между двете няма нищо общо. Гледала съм Цветана Манева и в сериали, в редица български филми – любимият ми е „Войната на таралежите“. Редно е да не пропускаме, че преди 1989 г. актрисата определено не показваше „бодли“ към тоталитарната система. Тя беше „заслужил“ и „народен“ артист, което даваше едни пари над заплатата всеки месец, но и редица привилегии. Ползваше се от всичките блага на онзи режим. Била е народен представител в три народни събрания, член на Пленума на Комитета за култура, на Управителния съвет на Съюза на филмовите дейци, както и два поредни мандата кандидат-член на ЦК на БКП – на XII и XIII конгрес. Днес тя също е личност с авторитет и в професията, и в обществото – професор по актьорско майсторство в Нов български университет, член на британското Шекспирово дружество, художествен директор на театралното издание на Международния фестивал „Варненско лято“. И дори културата днес да е последна грижа за държавата, Цветана Манева надали е сред онези актьори, които едва свързват двата края и за пари са готови да се хвърлят в чалгата. И все пак след това видео клишето „Те не могат да се срещнат в едно изречение“ вече не е валидно. Всъщност, то отдавна не е валидно – спомнете си колко имена от културата се появиха в позорища като „БИГ Брадър“ заради единия хонорар. Да се снимаш в клип на Азис е като участие в „БИГ Брадър“, където целта отдавна не е психологическият експеримент, а дегероизирането на популярните личности. Затова и шоуто отдавна не се провежда с обикновени участници – правят се само ВИП издания. Нещо като жълт вестник по телевизията. Колкото и доводи да се извадят за решението да се съберат Азис и Цветана Манева, няма как да открием арт предизвикателство за Манева. Въпросът е кой от двамата използва другия. Ако Цветана Манева смята, че новото видео на Азис е подходящо място, за да отправи послание – сгрешила е. По-скоро тя е неговият коз да излезе от рамките на западащата чалга. Но както виждаме – дори с помощта на Цветана Манева Азис не успява да скъса с кича. Не само Цветана Манева, и най-големия актьор от Холивуд да наеме, дори режисьор като Тарантино да се навие да му направи клипа   – музиката на Азис ще си остане чалга. Очевидно е, че той не може да прави друго. А и как да се измъкне от нея, като тя не излиза от него?", "date": "2018.09.08", "title": "Чалга, нищо повече (без ВИДЕО)"}
{"url": "http://clubz.bg/72869-liga_na_naciite_%C2%A0vyprosi_i_otgovori", "text": "Предполагам, че повечето от вас вече са наясно какво представлява футболната  Особено след победата, която България постигна на гости на Словения в четвъртък вечерта. Също така предполагам, че повечето от вас правят разлика между Лига на нациите и Общество на народите  За тези, които са попаднали тук с надеждата да прочетат историческо-политически текст... е, днес не е щастливият ви ден.  България тръгна с победа в Лигата на нациите (СНИМКИ) След като изяснихме, каквото имаше за изясняване, нека сега отговорим на едни от най-честите въпроси, които възникнаха около естеството на футболната Лига на нациите. Турнирът вече стартира, но е възможно много неща да са останали неизбистрени. Ако ли пък не, приемете това като интервю, което взимам от себе си. Или лексикон, който си попълвам сам. Както знаете, всеки път, когато европейският футбол спира, за да се играят мачове между националните отбори - особено когато става дума за приятелски срещи - 3% от феновете чупят телевизорите си с крак/брадва, поради липсата на какъвто и да е интерес към подобен тип двубои.  Няма и как да е иначе. Картинката обикновено е следната - периоди от по десетина дни, в които Йоахим Льов изпробва младите таланти от „Майнц“ и „Щутгарт“ срещу резервните футболисти на Латвия пред публика от 4091 души на градския стадион в Рига. Минутите на терена се изнизват бавно като на парламентарен контрол. Общо взето никой не дава пукната пара за контролите на националните отбори освен хората във ФИФА (или УЕФА), които (не и без помощта на детско сметало) изчисляват коефициентите за световната ранглиста. Е, Лигата на нациите цели почти изцяло да замести приятелските мачове. Около 84%. Все пак в нея участват само европейски отбори - останалата част на света ще продължи да провежда безсмислени мачове от време на време. Идеята за подобен турнир не звучи никак лошо. Като изключим  , които ще бъдат раздавани на участниците, другата полза от надпреварата са четирите квоти за Евро 2020 за победителите в отделните дивизии на състезанието. Няма никакво съмнение, че стимулът е налице за всеки от отборите.  Според споменатата вече ранглиста 55-те отбора, водещи се в \"Зона Европа“, са разпределени в 4 дивизии. Всяка от дивизиите пък има по 4 групи. Победителите във всяка група се изкачват в по-горната дивизия, а завършилите на последните места в групите пропадат в по-долната дивизия.  Блазе им на Андора и Гибралтар, както и на останалите тимове в 4-та дивизия! За първи път няма да се чувстват като физически и емоционален отдушник на останалите нации, чиито играчи по професия са футболисти, а не учители и градинари. В 3-тата дивизия при другите отбори от „нашата черга“. Компания ни правят всичките ни комшии от Балканския полуостров без Македония, както и няколко други държави за цвят. Това е предимството на турнира - конкуренция на всеки състав са сходните му по качество селекции. За разлика от стандартните квалификации, при които във всяка група има пълен футболен спектър - от Пол Погба до Зураб Ментешашвили. Победата на гости на Словения е приятна изненада и определено е добра предпоставка за класиране във 2-ра дивизия, но е прекалено рано да се правят прогнози. Засега нека се порадваме на факта, че лидер при голмайсторите е Божидар Краев и да си пожелаем да не се върне скоро в „Левски“. Окей, завръщането в Първа лига може и да не е най-лошото нещо на света (особено ако името ви е Владимир Гаджев), но малко са нещата, които съсипват живота на човек повече - лошата интернет връзка и софийската чешмяна вода, която някои „предприемачи“ бутилират и продават за минерална. В неделя ще премерим сили с Норвегия на националния стадион „Васил Левски“. Скандинавците не са Германия или Италия, но се надявам, че емоциите от успеха срещу Словения ще се пренесат и на родна земя, а на стадиона ще присъства достатъчно публика, така че да не се чуват диалозите между играчите по време на мача.  Следващите ни двубои от Лигата на нациите са през октомври и ноември, а на 2 декември ще се тегли жребият за евроквалификациите. Но това отваря друга тема за по-нататък. Край на краткия лексикон. Времето ще покаже дали идеята за Лига на нациите е добра или лоша, но поне за момента изглежда като изключително приятно нововъведение. Футболният фен би трябвало да е щастлив като 34-годишен японец, който току-що (и за първи път изобщо) е осъществил социален контакт извън работното си място с друго човешко същество. „Генерация Z“ – с подкрепата на „Америка за България“ „Генерация Z“ – с подкрепата на „Америка за България“", "date": "2018.09.08", "title": "Лига на нациите - въпроси и отговори"}
{"url": "http://clubz.bg/72866-ekodvijenie_zapochva_verijni_demonstracii_v_100_dyrjavi", "text": "Екоактивисти от редица страни излизат днес на демонстрации с искане към правителствата да предприемат действия по климатичните въпроси, съобщи Франс прес. Демонстрациите започнаха в Азия, включително в , където се провежда подготвителна среща за 24-ата световна конференция за климата (COP24). Такива прояви ще има още в Европа, включително в Париж и Брюксел, и в САЩ. Движението, наречено \"Да се надигнем за климата\" (Rise for climate), организира демонстрации в стотина страни, но мобилизацията в Азия бе слаба тази сутрин. Най-много хора се събраха в Манила, около 800. В Банкок се събраха близо 200 демонстранти пред регионалната централа на ООН. Там се провеждат подготвителни срещи за световната климатична конференция след три месеца в Полша. Кулминацията на днешните прояви ще бъде в Сан Франциско, където на 12 септември започва Световната среща на върха на градовете и предприятията за климата, организирана от губернатора на Калифорния в отговор на антиекологичната политика на Доналд Тръмп. БТА", "date": "2018.09.08", "title": "Екодвижение започва верижни демонстрации в 100 държави"}
{"url": "http://clubz.bg/72842-kak_nikolaj_nankov_moje_da_byde_spasen_ot_ostavkata_si", "text": "Другата седмица ще се реши съдбата на тримата министри,   от премиера Бойко Борисов да подадат оставките си заради трагедията с падналия в дере край Своге автобус, при която загинаха 17 души. Все по-сериозни са слуховете обаче, че един от тях ще бъде „спасен“. Става въпрос за Николай Нанков, министър на регионалното развитие и благоустройството, в чието портфолио са и пътищата. Но как може да бъде спасен Нанков от собственото си волеизлеяние да напусне поста?  Има два варианта – ако правителството изобщо не предложи на парламента да гласува оставката му, или ако парламентарното мнозинство реши да бламира правителството. Вторият вариант е на практика неосъществим. Останалите две оставки, които се очаква да бъдат предложени, са на министъра на транспорта Ивайло Московски и на министъра на вътрешните работи Валентин Радев. В понеделник се събира коалиционният съвет, в който влизат всички лидери на партиите в коалицията, за да реши какви ще са новите персонални промени в правителството. Както е известно, против оставките се обявиха от Национален фронт за спасение на България на вицепремиера Валери Симеонов. А ВМРО – в частност против тази на Нанков. Само от „Атака“ са „за“.  В коалиционното споразумение между ГЕРБ и Обединени патриоти, в цитирания неколкократно от зам.-председателя на ГЕРБ и шеф на парламентарната група Цветан Цветанов член 6, е записано: Именно това предварително съгласуване ще бъде осъществено в понеделник. И ако Нанков ще бъде спасяван от оставката си, то вероятно това ще стане на ниво коалиционен съвет. Така на парламента ще бъдат предоставени за гласуване две оставки – на Московски и на Радев и съответно имената на новите титуляри. Практиката е в проекторешението по предложение на Министерския съвет да се гласуват  Версия: Николай Нанков може и да остане министър Поради факта, че именно Цветанов пръв заговори за това, че има силна обществена подкрепа за Нанков   и намекна за неговото „спасяване“, се появиха спекулации, че парламентарната група на ГЕРБ ще гласува „против“ оставката му, ако тя бъде внесена в Народното събрание. Това на практика би означавало бламиране на министър-председателя и лидер на партията Бойко Борисов, което в една демократична държава би трябвало автоматично да доведе до собствената му оставка. Депутати от ГЕРБ категорично отрекоха да има подобна „повеля“. Имената на бъдещите министри на Министерство на транспорта и на МВР все още са в процес на сондиране между партньорите. Неофициално за наследник на Ивайло Московски се спряга бившият генерален директор на Национална компания \"Железопътна инфраструктура\" (НКЖИ) Милчо Ламбрев, който бе освободен от поста при служебното правителство на президента Румен Радев. Слуховете по отношение на новия титуляр на МВР пък спрягат както един от настоящите заместници Красимир Ципов, така и главния секретар на министерството Младен Маринов. Нанков за това ще бъде ли приета оставката му: Не допускам нищо  Първоначално, преди да започне акцията по спасяването на Нанков, за негов наследник се спрягаше настоящият министър на туризма Николина Ангелкова, която заемаше поста като служебен министър. Името й се завъртя като вариант и заради изричното настояване на Валери Симеонов да бъде махната от Министерството на туризма. Към днешна дата за Ангелкова се говори, че е непоклатима на поста си. А по въпроса за нов министър на МРРБ на мястото на Нанков вече никой не спекулира с имена. Любопитно е, че според твърденията на Симеонов Ангелкова е назначение на ГЕРБ, въпреки че според коалиционното споразумение трябвало този министър да е от квотата на „патриотите“. А според Цветан Цветанов лично Симеонов е посочил настоящата министърка за поста. Нанков за това ще бъде ли приета оставката му: Не допускам нищо ", "date": "2018.09.08", "title": "Как Николай Нанков може да бъде спасен от оставката си"}
{"url": "http://clubz.bg/72791-kaji_mi_kakvo_chetesh", "text": "Парадоксално е, но точно стоката, която е ясна като „черно на бяло“, е най-загадъчната. Книгите. Ако човек реши да си купува сирене, ще види, че има сирене от мляко и имитиращи продукти. Сложени са на отделни щандове, разлика има и в цената. Не и с книгите. Няма щанд за книги, имитиращи литература, цената също не е ориентир. А онова, което ни помага да избираме какво да четем – безпристрастна и компетентна литературна критика, липсва. Жанрът „ревю“ сега процъфтява в приятелски хвалебствия и вражи заклеймявания. Дали ревюто ще е шекерено положително или отровно критикуващо зависи от отношението на пишещия към написалия книгата, много рядко от самата книга. А когато някой е решил да балансира между искреността и подмазването, става още по-хлъзгаво – не знаеш дали да си купиш, или да подминеш книгата. Никога досега у нас не е имало толкова много заглавия и толкова малко литературна критика. Налага се да се оправяме сами. Донякъде ориентир са класациите. Най-голямата верига „Хеликон“ ги обича. Да видим класацията ѝ за 50-те най-купувани книги за последните десет години. Сред авторите най-често са имената на Хорхе Букай и Дан Браун. Това е неизменната тенденция през последните години – хората купуват трилъри и приложна психология. Съспенс и релакс. Адреналин и балсам за душата. И ако си мислите, че първото се купува само от мъже, а второто – от жени, лъжете се. Жени си падат по трилъри, а мъже по оня монах, който продал своето ферари. Дамската читателска аудитория не подценява страховитите книги, а мъжката предпочита Робин Шарма пред Луиз Хей. В последната класация на „Хеликон“ българските автори стоят така: на първо място е Милен Русков с „Чамкория“, на второ Георги Господинов с „Всичките наши тела“, на трето отново Милен Русков с „Възвишение“. Тази първа тройка е на практика онази двойка, която белязва всички най-големи литературни скандали напоследък у нас: Милен Русков и/или срещу Георги Господинов. Всяка дума, казана в полза на единия, се смята за дума против другия. Положението е като във футбола: щом харесваш „Левски“, значи си срещу ЦСКА. Това лято поуспокоилият се литературен български живот бе разтърсен от мъртво вълнение, предизвикано от поета Кирил Кадийски. След като насява и навява със злъчни метафори „явлението Георги Господинов“, ни в клин, ни в ръкав той възкликва в последния си ред „Бедни Милен Русков, защо не умря при Гредетин“. Нито Русков, нито Господинов откликнаха на този зов за нов кръг от старата война, но това не попречи да се разрази едно прилично сражение между привържениците на единия и на другия. А в действителност Господинов и Русков са толкова различни, че просто няма как да бъдат сравнявани. За всяка друга литература би било добре, че ги има и двамата, но у нас нещата са винаги по-сложни. В първата десетка на класацията са още „Хавра“ на Захари Карабашлиев и втората част на „Сестри Палавееви“ на Алек Попов. Когато в един сравнително кратък период най-големите български автори се обръщат към историята и я претворяват в широки литературни платна, а читателите нареждат „Възвишение“, „Чамкория“, „Хавра“ и „Сестри Палалееви“ сред десетте най-купувани български книги,  това означава, че и пишещите, и четящите търсим щрихи да нарисуваме колективния си портрет. Какви сме, как сме станали такива, защо сме такива, са били винаги сред основните български въпроси. Българските читатели са верни, не са толкова много като процент от населението, с какъвто могат да се похвалят други държави, но са предани дори когато има проблем. А проблем имаше и има, преди беше дефицитът на книги, сега – цената им. Книгите сега са повече от всякога, но и по-скъпи от всякога. Повече като вопли и стенания, отколкото като настояване, звучат от време на време призивите да се намали ДДС на книгите. По-евтините електронни книги са все още непопулярни. Читателите с дълъг стаж отчитат удобството да се носи едно електронно устройство вместо куфар с книги при пътуване, да речем, но във всекидневието си предпочитат книга на хартия. Странно е колко дълбоко е свързан с удоволствието от четенето ароматът на нова книга. Сред причините да се предпочита хартиеният вариант доста хора споменават, че обичат мириса на книга. Другите причини: искам да я разлиствам, искам да виждам как напредвам в четенето, обичам да я държа, искам, когато завърша книгата, да я затворя и прегърна. Както се вижда, все сантиментално-романтични причини, свързани с детството на аналоговите поколения, което означава, че вероятно ще се променят с промяната на поколенията в цифрови. За лошо или за добро книга в България означава нещо по-различно от книга в други страни, където тя се купува на съвсем достъпна цена, а след прочитането просто се оставя на пейка в парка, за да бъде изхвърлена или взета от друг читател, проявил интерес. Книгата у нас не е стока за изхвърляне. Не просто защото е скъпа, а защото имаме задръжки да смесим с боклука нещо толкова важно като книгата. За издателствата книгата е стока, но за българския читател все още не, тя е нещо повече и заслужава да стои на рафт, да бъде разгръщана, да носи радост и мъдрост. По същата причина, че е нещо повече от обикновен предмет, книгата у нас си запази статута да бъде любим за подаряване предмет. По лични наблюдения около една трета от купувачите в книжарниците търсят книга за подарък. Избират по тема, по цена, по интереси, по заглавие, самото избиране на книга за даден човек е преживяване. Книгата е престижен подарък. Знам за сватба, в която младоженците бяха помолили вместо цветя гостите да носят книга. Имаше и сватба, в която младата двойка подари всички донесени на тържеството книги на читалищна библиотека, като за целта помоли гостите да купуват от определена книжарница, в която бе сложен списък, за да не се повтарят книгите. За издателствата книгите са стока. Особен вид стока, но все пак стока. Те са щастливи, когато издават ценна по съдържание книга, но не биха имали нищо против да издадат лоша книга, която по някакви причини ще се купува масово. Това пресяване по качество, тази разлика в смисъла и значението обикновено я прави литературната критика. Каквато впрочем у нас никога не е имало. По-рано по идеологически причини, а сега по други съображения, нито едно от които не е удобна за споменаване. Ако някой днес реши да е безпристрастен, обективен в преценката си за книги, той няма да спечели нищо друго освен врагове. Затова и кандидати не се намират лесно. У нас най-добрата препоръка за книгата си остават името на автора и мнението на приятелските кръгове. По същата причина в социалната мрежа са появиха много читателски групи с много членове и активен живот, но не се появи сериозен литературен сайт. Светът на книгите става все по-голям, все по-бързо пристига при нас всичко написано някъде по света, само две неща не ни достигат като читатели – мнение за книгите, на което да вярваме, и време да ги четем.", "date": "2018.09.08", "title": "Кажи ми какво четеш"}
{"url": "http://clubz.bg/72868-konstantinov_obqvi_systava_na_volejbolistite_za_svetovnoto", "text": "Пламен Константинов обяви състава на волейболистите за Световното (9-30 септември) в Италия и България. Няма изненади, липсват ветеранът Боян Йорданов (заради контузия) и Владислав Иванов, който се отказа от тима заради скандал със селекционера. Пламен Константинов: Ще тегля майна на всеки, който откаже да играе За първи път две страни си делят домакинството на най-голямото състезание във волейбола. Първите две фази ще преминат в България (София, Варна и Русе) и Италия, а последните ще са само на Апенините - третата, полуфиналите и финалът (в Торино). Финалистите на Мондиала - 24 отбора, са разделени в четири групи по шест.  Националите ни са в компанията на актуалния световен шампион Полша и със сила като Куба, но и останалите ни съперници са добри отбори от страни, в които играта бележи голямо развитие в последните години. За следващата фаза се класират първите четири отбора от всяка шесторка. За третата продължават победителите в групите и двата най-добри втори. В нея тези шест тима ще бъдат разделени в две тройки, където ще играят всеки срещу всеки. Четири отбора (първите два) отиват на полуфинали и шампионатът ще завърши с двубой за 3-4 място и финал. На наша територия най-много мачове ще се изиграят във Варна - 21, в Русе са 15, а в \"Арена Армеец\" в София - 6. За втората фаза Русе отпада като дестинация. Първенството ще се излъчва по БНТ.", "date": "2018.09.08", "title": "Константинов обяви състава на волейболистите за Световното"}
{"url": "http://clubz.bg/72872-minyu_stajkov_ostava_v_aresta_zaradi_obosnovano_predpolojenie", "text": "Бизнесменът Миню Стайков остава в ареста. Това реши Специализираният наказателен съд. С мярка за неотклонение задържане под стража са и другите двама, арестувани заедно с алкохолния бос. Зад решетките остава шуреят на Стайков - Белун Хазърбасанов. Също с най-тежката мярка е и синът на кмета на Карнобат – Иван Димитров, в чието помещение се е помещавала ударената от спецпрокуратурата, НСлС и ГДБОП и НАП фабрика за нелегални цигари. Миню Стайков, синът му и още шестима с обвинения за ОПГ Те бяха задържани след разбиването на фабрика за нелегални цигари в Карнобат, а на място зам.-главният прокурор Борислав Сарафов обобщи числото на нанесената щета на бюджета на 70 млн. лв. Първоначално бяха арестувани 10 души, а обвинения бяха повдигнати на 8, сред които и Стайков. Те ще отговарят за участие  Какво прави Иван Гешев? Според съдията по делото може да се направи обосновано предположение за участието на Стайков в престъпната група. Също така имало доказателства, че той е създал условия и организация за извършване на данъчни престъпления, чрез регистриране на голям брой търговски дружества на свързани с него лица, които той реално контролира. От документите по делото съдът установи още, че може да се направи обосновано предположение за съпричастност на обвиняемия Хазърбасанов към престъпната група. Той също контролирал търговски дружества, регистрирани на негово име и други лица, които евентуално са създадени с цел извършване на данъчни престъпления. Опасност за укриване няма за никого от обвиняемите, каза още съдията. Наблюдаващият прокурор по делото Ангел Кънев коментира пред журналисти, че все още се издирва с Европейска заповед за арест синът на Стайков, а други четири лица са обявени за общодържавно издирване. Той допълни, че все още обвинението не е готово с доказателства за това кой е бил ръководител на престъпната група. Кънев каза още, че прокуратурата очаква материали от партньорски служби за финансови потоци и други данни свързани с дейността на групата. Нова версия: Ветко и Маринела не са на почивка - укриват се Същата участ сполетя само седмица по-рано семейство Маринела и Ветко Арабаджиеви, които са сватове със Стайков. Какво прави Иван Гешев? Нова версия: Ветко и Маринела не са на почивка - укриват се", "date": "2018.09.08", "title": "Миню Стайков остава в ареста заради \"обосновано предположение\""}
{"url": "http://clubz.bg/72844-shveciq_shte_byde_li_krajnata_desnica_vtora_na_izborite", "text": "Интеграция, данъци, социална държава: в Швеция партийните лидери си размениха последни удари преди парламентарните избори  на които крайната десница може би ще изпревари системните партии. Кандидатите на осемте състезаващи се фракции се изправиха един срещу друг по телевизията, опитвайки се да спечелят онази една четвърт от общо 7,5-те милиона избиратели, която още не е решила за кого ще гласува броени дни преди вота. Нито \"червено-зеленият\" блок на досегашния министър-председател социалдемократ   нито \"буржоазният\" блок, воден от консервативния лидер  , няма да получат мнозинство в Риксдага и са обречени да търсят съюзи извън своя лагер. \"Шведските демократи\", антиимиграционна партия с неонацистко минало, ще получи 20 процента от вота според сондажите на седем института, реализирани през последните 10 дни - повишение със 7 процентни пункта в сравнение с изборите през 2014 г. В края на изборния ден формацията може да се окаже втора след социалдемократите и наравно с консерваторите, без никакъв шанс да влезе в правителството на този етап, но силна, с безпрецедентно досега влияние. Изследванията на общественото мнение трябва да се приемат много внимателно, тъй като разликите между прогнозите им са главозамайващи: близо 9 процентни пункта делят най-ниския резултат за \"Шведските демократи\" (16,3 процента) от най-оптимистичния (24,8 на сто). Стефан Льовен призова вчера гражданите да гласуват за стабилно \"правителство, способно да ръководи Швеция в тези несигурни времена\". По-рано същата вечер по частния телевизионен канал TV4 бившият металург защити резултатите от работата на правителството си, критикувано, че е отворило широко границите на Швеция за 250 000 кандидати за убежище през 2014 и 2015 г., преди да ги затвори отново. Министър-председателят от своя страна се присмя на партиите от Алианса (консерватори, либерали, центристи и християндемократи), които \"обещават едновременно и да намалят данъците, и да защитят социалната държава\". Десницата и левицата според прогнозите ще получат съответно 37 процента и 40 процента от гласовете. По-голямата част от наблюдателите все пак предвиждат ново правителство на малцинството, съставено от Льовен, с още по-слабо малцинство от сегашното. \n\tВчера той се обяви за сътрудничество с Партията на центъра и с либералите. \"Шведските демократи\" заявиха, че са готови да си сътрудничат както с левицата, така и с десницата, при условие че ще могат да определят миграционната политика на страната. Но поне досега, въпреки жестовете отдясно, нито един от блоковете не е склонен да наруши \"санитарния кордон\". Улф Кристершон, основният съперник на Стефан Льовен, с когото ще се срещнат утре на последен телевизионен дебат, вчера отново отказа да подаде ръка на крайната десница.  Така че той няма да има друг избор, освен да договори компромис със социалдемократите по основните проблеми на обществото: данъчна реформа, интеграция, образование, система за социални грижи. Но техните различия, например за равнището на социалните помощи и за бюджета, предвещават напрежения, преценявани като непреодолими от някои анализатори, които формулират хипотезата за предсрочни парламентарни избори, първите от 1958 г. насам. Теоретично той би могъл да се реши да се опре да крайната десница в замяна на отстъпки - или политически, сиреч влизане в правителството (което четирите партии досега отказват), или чрез ключови постове в парламентарните комисии. Сондаж на Ипсос от 28 август показва, че една трета от консервативните избиратели искат \"Шведските демократи\" да участват в десен кабинет. Какъвто и да бъде резултатът в неделя, Джими Окесон предупреди социалдемократите и консерваторите, че повече не биха могли да го държат настрани и да смятат партията му  Матео Салвини, лидерът на италианската крайна десница и \"силният човек\" в правителството на Италия, вчера го подкрепи, като остро порица щедростта на шведската държава, която \"действа като магнит за безброй нелегални мигранти\". Призив за отпор на крайната десница е събрал подписите на 250 културни дейци и до снощи е подкрепен от 100 000 души във Фейсбук.", "date": "2018.09.08", "title": "Швеция: Ще бъде ли крайната десница втора на изборите?"}
{"url": "http://clubz.bg/72867-mogat_li_boklucite_da_izcheznat", "text": "Един по един на пазара се появяват продукти, които никога няма да се превърнат в смет: блузи, книги, килими, козметика, дори цели сгради. Те са направени все от материали, които могат 100 процента да се употребят отново  , или „от люлка до люлка“ – кръговрат, в който не се губи нищо. Както в природата, където няма нужда от събиране на падналите от дърветата листа – попадайки в почвата, те пак носят полза. И процесът не следва обичайния си ход от раждането до смъртта, а върви от раждане към следващо раждане.   Европа иска да рециклираме 70 на сто от отпадъците до 2030 г. Доколко приложим е обаче този кръговрат при хората? Тим Янсен от движението Сradle to Сradle отбелязва, че т.нар. „регенеративна икономическа система“ изисква производството не на „еднодневки“, а на такива материали, които позволяват да се използват многократно. Или поне части от тях. Велосипедните гуми, например, хем замърсяват при амортизацията си въздуха с фин прах, хем увреждат цялостно околната среда като източник на пластмасови микрочастици. А ако същите тези гуми се направят от био-разградим материал, тези проблеми биха отпаднали.  Както показва опитът в Германия, производителите на мебели например проявяват известна склонност към преработването на стар дървен материал и превръщането му в нови вещи. Същевременно обаче спекулациите не са изключение и ако някой съзнателен клиент, загрижен за опазването на природата, купи мебел, за която смята, че е преработена от някогашна лодка-еднодръвка в Мозамбик, не е невероятно да попадне на поредното китайско менте. Германският химик Михаел Браунгарт и американският архитект Уилям Макдона са пропагандаторите на идеята Сradle to Сradle (C2C), съгласно която всичко трябва да е част от един безкраен кръговрат. За целта продуктите трябва да се състоят от здравословни за хората и околната среда материали. И когато изслужат службата си, трябва да допускат от съставните им части да се създадат нови продукти, с ново качество. Теорията на Баунгарт гласи, че смет няма – има само биологични или технически суровини. Засега идеята има най-много последователи в скандинавските страни, където е доста популярна. В останалата част от Европа все още звучи по-скоро екзотично, макар за да намериш, например, в Германия дреха със сертификата C2C, няма нужда да търсиш дълго. Производителят на спортно облекло Puma пуска първата си био-разградима колекция още през 2013, но експериментът е прекратен след промени в ръководството на фирмата. Германската верига за облекла C&A (с близо 1000 магазина в Европа) е далеч по-последователна: тя е първата в световен мащаб, която през пролетта на 2017 пуска на пазара цяла серия тениски със сертификата C2C и продължава в същата посока. Дрехите са произведени от био-памук, а потреблението на енергия и вода при направата им е максимално редуцирано. Боите пък са подбрани така, че по никакъв начин да не увреждат околната среда, т.е. принципът на кръговрата е спазен напълно. #WearTheChange (Носѝ промяната) е мотото на тази експериментална колекция. Мащабите, в които работи предприятието за производство на платове Lauffenmühle, са по-скромни. Но пък то е сред малкото, които още при набавянето на суровините за платовете съблюдава принципа Cradle to Cradle. Шефът на фирмата Фолкер Щайдл споделя, че е вложил много време, нерви и капитал в офанзивата: Именно с тази тема - приложението на вечния кръговрат в текстилната и модната индустрия, ще се занимае и предстоящият в средата на септември Пети международен конгрес Сradle to Сradle, който ще се проведе в германския град Люнебург.  Мястото със сигурност не е избрано случайно, в контекста на намерението на Германия да увеличи още повече приложението на „кръговрата“ при използването на суровините. При електронните устройства например през 2019 г. трябва се достигне 80 процента рециклиране. Същата година влиза в сила и изискването за рециклиране на 63 процента от пластмасовите опаковки, а при останалите – метал, стъкло и хартия – 90 процента. Поредното намерение е за увеличаване на използваните при производството на нови стоки рециклирани материали – от 14 процента, колкото е сега, на 70. Крайната цел – установяването на т.нар. „зелен капитализъм“ и 100 процента кръговрат на материалите. Привържениците на тази идея отсега са убедени, че тя по никакъв начин не е утопия.", "date": "2018.09.08", "title": "Могат ли боклуците да изчезнат?"}
{"url": "http://clubz.bg/72865-tir_obyrna_mikrobus_ima_17_raneni", "text": "Общо 17 дши са откарани в болница след тежка катастрофа между ТИР и микробус, станала на пътя Разград-Попово край с. Благоево днес. Според Нова тв една от ранените е в кома. Други трима са с фрактури и различни наранявания. Превозните средства се ударили челно край месността \"Пчелина\". Ето и официалното съобщение на МВР: \"Сигнал за пътен инцидент е подаден малко след 10 часа тази сутрин. По първоначални данни на пътя Разград-Благоево, на завой, ТИР и микробус са се закачили, вследствие на което микробусът се преобърнал в канавка.   без сериозни наранявания. На място се извършва оглед. Пътни полицаи регулират движението на моторните превозни средства.\" Според Нова тв движението в района е затруднено.", "date": "2018.09.08", "title": "ТИР обърна микробус - има 17 ранени"}
{"url": "http://clubz.bg/72855-kak_borisov_zagubi_tazi_partiq_shah", "text": "\"След лятото ГЕРБ и Борисов се оказаха в сложна, почти загубена шахматна позиция. \"Магията” на премиера вече определено не работи и на хората взе да им писва от управление с безкрайни скандали и циркове, гарнирани с лобистки закони. Рутинната корупция в държавните поръчки, които отиват за избраници, както и реверансите към най-различни икономически интереси дори отнеха човешки животи. Защото ако правителството бе имало кураж да се противопостави на транспортния бранш след предишните катастрофи и да въведе задължителни предпазни колани, трагедията при Своге най-вероятно нямаше да е с тези размери. Същото важи и за контрола (по-скоро липсата му) върху пътното строителство. Цената на политическата слабост е ясна – за да оцелее правителството, то трябва да не се конфронтира и да прави постоянно компромиси. Борисов тиражира и политически коректен етикет на тези компромиси – “балансиране”. По този начин в неговото трето правителство са “балансирани” интересите на ДПС и Пеевски (медии, съдебна власт, 500 милиона за язовири, димящи цигари и т.н.), големите производители на горива, пишман приватизаторите на БМФ и пр. пр. Тези “баланси” се превръщат в изключително сложна система от уравнения, която към момента няма вярно решение. И тъй като Борисов няма съдържателно полезен ход, той реши да учуди и плени публиката с рискована тройна жертва на пешки за връщане на политическата инициатива. Заради трагедията в Своге не бе нужно трима министри да подават оставка: достатъчно би било политическата отговорност да се поеме от един министър, като Ивайло Московски бе очевидният кандидат за тази роля. Широтата на замаха на Борисов, при който (поне временно) паднаха и още две глави, говори за театрална амбиция: да се създаде впечатление, че премиерът е отново в силна позиция и контролира нещата. Жертвата обаче се оказа слаб ход по следните причини: се прави сериозен ремонт на кабинета, трябва ясно да се назове основанието и новата посока. Когато Иван Костов смени десет свои министри, беше ясно за какво го прави: голяма част от тях се бяха заиграли със спорни икономически интереси. Т.е. смисълът на този ремонт беше антикорупционен. Какво цели Борисов с тройната жертва не е ясно. По-добър контрол върху обществените поръчки? Ако е така, тези министри ли са най-слабите звена в системата? Или може би нова политика по пътна безопасност, доколкото досегашната е провал? И двете възможни основания за смяната на министри са валидни, но проблемът е, че нито Борисов, нито ГЕРБ са ги артикулирали. А когато проблемът не е ясно формулиран, не можем да очакваме и някакво негово решение. Затова формулировки от рода на министрите не са “виновни”, но понасят “политическа отговорност” звучат кухо и неубедително;  даването на жертва, трябва действията на всички останали фигури по дъската да са изцяло координирани. Като начало, ходът на Борисов се оказа некоординиран с неговия обоз – т.нар. \"патриоти” – които вдигнаха малък скандал в полевата кухня. Задачата на “патриотите” в това управление е да не вдигат много шум и да не пречат. Затова и Валери Симеонов правилно се насочи към контрол на децибелите в своята дейност. На този фон тракането на патриотични сини каски, тенджери, тигани и друга посуда в тила стресна премиера и парламентарната му група. И по изпитан вече модел основните сили на ГЕРБ дадоха леко на заден, заплашвайки Борисов да остане сам юнак на коня.  В резултат на тези маневри настъпи съмнение дали жертвата ще е тройна и дали изобщо ще се състои. Много вероятно е тя да се окаже двойна или дори единична – говори се, че министър Николай Нанков най-вероятно ще запази поста си. Но това само по себе си би било ново бламиране на премиера, както в случаите с неприетите оставки на министрите Бисер Петков и Теменужка Петкова. Сигурно Борисов и ГЕРБ ще се опитат да представят тези пируети като висш пилотаж. Но всъщност те са си една каша от недомислици и грешни преценки;  на жертвите в крайна сметка зависи от новите министри, които ще дойдат след отстранените. ГЕРБ си позволи цяла седмица без да внесе и капчица яснота по този въпрос – единственото, което се знае е, че Лиляна Павлова, Цветан Цветанов и Румяна Бъчварова няма да са сред новите имена. Този съспенс само засилва усещането за слабост и нестабилност. И потвърждава хипотезата, че ходът е чиста премиерска импровизация, некоординирана нито с коалиционните партньори, нито със собствената парламентарна група;  правителствена реформа би трябвало да сложи край на въпросите за смяна на други министри. Тройната жертва на Борисов прави обратното – тя отваря въпроса за други бъдещи промени. Ясно е, че вече няма особена логика да имаме министър на европейското председателство. Също така е много вероятно министерството на правосъдието да смени титуляра си. В този смисъл вместо да “затвори” проблема за състава на правителството си, Борисов сякаш се подготвя да обсъжда, приема и отхвърля правителствени оставки до Нова година. А това е гаранция единствено за плаваща стабилност, което е политически коректният израз за нестабилност.      ГЕРБ изиграха слаб ход, но БСП са на път напълно да го проспят. Това е така, защото те по принцип играят без царица. Корнелия Нинова, която би трябвало да е дамата в социалистическия отбор, понякога се изживява като консервативна царица и нанася сериозни щети на своите. Така например Сергей Станишев може и да е цар на ПЕС, но е под непрекъсната обсада със заплахи за мат от Нинова и нейното обкръжение. В консервативния си устрем тя опразва центъра на дъската и тръгва на лов за избиратели в периферията ѝ, като се конкурира с подобните на АТАКА по хомофобия, ксенофобия, путинофилия и соцносталгия. Каквито и грешки да прави ГЕРБ, при такава самоубийствена стратегия на опонентите им - те не са решаващи. Социалистите имат и други персонални проблеми. Не може да претендираш за алтернативна икономическа политика, когато основен говорител по тези въпроси ти е Румен Гечев – човекът с особени заслуги за най-големия фалит на страната през последните 30 години. Като добавим и инцидента с Бенчо Бенчев, оказва се, че липсата на царица не е единственият проблем на червените. Аматьорщинитe в играта на БСП явно карат президента Радев да се дистанцира от тях. В последното си изказване той не подкрепи исканията на левицата за нов вот и намекна, че сам ще бъде алтернатива на сегашното управление. Както повечето от заявките му дотук, и това може да бъде сложено в графата “неясни намерения и отложени закани за действия”. ГЕРБ са доказали, че винаги могат да произведат предсрочни избори – съзнателно или не. Сезонът започва турбулентно и не е изключено след договорките за нов главен прокурор да осъмнем в хипотеза на предсрочни избори, проведени вероятно заедно с европейските. Така или иначе, страната влиза в предизборна кампания. С оглед на това извънпарламентарната опозиция в лицето на “Демократична България” няма време за комфортно партийно строителство и структуриране на коалиционните отношения. От ключова важност е да се избегне създаването на друг десен, алтернативен политически играч, който да разцепи вота за извънпарламентарната десница. Инженерите на ГЕРБ сигурно вече са започнали да заваряват подобни мюрета и да пробват да ги пуснат на вода. Затова е важно демократичната общност да се консолидира през този сезон и да предложи ясна дясно-центристка управленска алтернатива на ГЕРБ. В този смисъл, дори и предсрочни избори да не се случат, всички ще се държат сякаш те са непосредствено предстоящи. А политиката е често въпрос на самосбъдващи се пророчества.", "date": "2018.09.08", "title": "Как Борисов загуби тази партия шах"}
{"url": "http://clubz.bg/72864-mysk_zapali_cigara_gandja_v_efir_akciite_na_tesla_se_srinaha_video", "text": "Акциите на компанията „Тесла” се сринаха заради поведението на основателя й - милиардера Илон Мъск. Той беше сниман да пуши марихуана по време на интервю, а пазарите се притесняват, че държанието му става все по-непредвидимо, съобщава Нова тв.   Всъщност цигарата му подава водещият Джоу Роган. Неотдавна Мъск заплаши, че ще изтегли „Тесла” от борсите и е намерил парите, за да я направи своя еднолична собственост. По-късно се оказа, че това не е вярно. \"Тесла\" остава на борсата Сега пушенето на марихуана по време на интервю доведе до нови притеснения. За часове акциите на компанията спаднаха с 10%.", "date": "2018.09.08", "title": "Мъск запали цигара ганджа в ефир, акциите на \"Тесла\" се сринаха (ВИДЕО)"}
{"url": "http://clubz.bg/72859-patriotite_nqmat_pretencii_za_ministerski_kresla", "text": "„Обединени патриоти“ нямаме претенции към министерските места, ако бъдат овакантени. Това каза вицепремиерът и лидер на ВМРО Красимир Каракачанов пред бТВ във връзка с трите министерски оставки на Валентин Радев, Ивайло Московски и Николай Нанков. Вицепремиерът обърна внимание, че окончателно решение за министрите си е на министър-председателя. „Крамолите се появяват, когато няма редовни заседания на коалиционния съвет“, каза той и отчете, че на Съвета миналият понеделник диалогът е бил конструктивен. След оставките: НФСБ на Валери Симеонов решава остава ли във властта Той не се чувствал обиден, че смените не са съгласувани с ОП. Той поясни, че тъй като и тримата министри са от квотата на ГЕРБ, право на министър-председателя като лидер на най-голямата партия в коалицията, е да прави кадрови промени. По думите му оттук нататък е въпрос на дебат в голямата коалиция. Каракачанов напомни и българската поговорка На въпрос дали според него ще има предсрочни избори военният министър отговори:", "date": "2018.09.08", "title": "\"Патриотите\" нямат претенции за министерски кресла"}
{"url": "http://clubz.bg/72858-del_potro_sreshtu_djokovich_na_finala_na_us_open", "text": "Нов шампион при мъжете ще има на Откритото първенство на САЩ по тенис. Първенецът от миналата година Рафаел Надал (Испания) загуби от Хуан Мартин дел Потро (Аржентина) с отказване след втория сет - 6:7(3), 2:6. Водачът в ранглистата почувства болки в коляното в началото на втория сет, два пъти ползва медицинска помощ, но не можеше да продължи и спря мача така, както на \"Аустрелиън оупън\" в началото на годината. Първият сет бе много интересен, като предложи общо четири пробива - по два, така се стигна до тайбрек, спечелен от Кулата от Тандил. Във втория той нямаше проблеми, предвид състоянието на Матадора. Дел Потро може за втори път да спечели US Open след 2009 г., откогато датира и единствената му досега титла от Големия шлем. Негов съперник на финала ще бъде Новак Джокович (Сърбия), който не остави шансове на направилия силен турнир Кей Нишикори (Япония) - 6:3, 6:4, 6:2. Това е осми финал за Ноле в \"Куинс\", като той има две титли (2011-а и 2015 г.). Той натрупа вече 23 финала, от които е спечелил 13. Тази вечер е финалът при жените, в който се противопоставят Серина Уилямс (САЩ) и Наоми Осака (Япония).", "date": "2018.09.08", "title": "Дел Потро срещу Джокович на финала на US Open"}
{"url": "http://clubz.bg/72860-vijte_koi_sa_v_bylgarskata_delegaciq_v_krim_poimenno", "text": "Кои са били българските \"представители на обществеността, на деловите кръгове, науката, политолози и журналисти\", отишли в Крим и с чието посещение се похвалиха руските медии? Отговорът става ясен от публикации в РИА Новости, както и в българския сайт Поглед.инфо. БНР: Българска делегация на фестивал в Крим Както Клуб Z вече писа, нашите сънародници участват в анексираната територия във фестивал \"Български срещи\", който ще се проведе от 7 до 11 септември. Целта е \"популяризация на българската култура в Крим и поощряване на развитието културните, туристическите и икономическите връзки между Крим и България\" - по думите на Иван Абажер, представен като \"председател на Регионалната българска национално-културна автономия на Република Крим \"Паисий Хилендарски\". Най-високото \"политическо\" присъствие е била   - бивш зам.-министър на образованието и науката в кабинета \"Станишев\" и ексдепутат от БСП. Днес преподава в доста спорния Библиотекарски университет - УНИБИТ. Тя е и дъщеря на проф. Чавдар Добрев. Политолозите са представени от , титулуван \"един от най-известните политолози и философи, уважаван аналитик и полемист в областта на геополитиката\". Също така няма много изненади сред присъствалите журналисти. Най-популярната сред тях е  .  е представена като наблюдател на в. \"Дума\", един от ръководителите на СБЖ. В Симферопол са били още журналистите  Петков e назован \"главен редактор на авторитетния аналитичен сайт \"Поглед.инфо\". Христо Георгиев е поет, белетрист, журналист и издател, бивш кадър на \"Народна армия\". Напомняме, че пред Клуб Z вчера Иван Димов от кабинета на министър Екатерина Захариева заяви:", "date": "2018.09.08", "title": "Вижте кои са в българската делегация в Крим (ПОИМЕННО)"}
{"url": "http://clubz.bg/72786-indoneziq_shte_pazi_varanite_ot_turisti", "text": "Индонезия иска да намали наполовина достъпа на туристи до о. Комодо, който е едно от чудесата на дивата природа, пише италианският в. \"Стампа\". Туризмът компрометира средата на острова, известен с това, че е един от петте в света, където могат да се наблюдават в естествения им хабитат най-големите гущери на планетата - вараните.  За опазването им през 1980 година е създаден национален парк в Комодо. Но хищните гущери, които достигат до три метра на дължина, привличат до 10 000 туристи на месец. Това е твърде много, за да бъде поддържана уникалната екосистема на острова, която е сред защитените обекти на ЮНЕСКО.   Индонезийското правителство е решило да съкрати до 5000 броя на месечните посещения в Комодо и да наблюдава по-отблизо туристите, което в момента е трудно със 130-членния персонал на парка.  Новите правила влизат в сила от догодина и хората, които искат да посетят парка, ще трябва да се регистрират предварително онлайн, като записванията ще бъдат ограничени до 160 на ден и туристите ще трябва да спазват по-строги правила. Без да познават агресивността на гигантските влечуги, често посетители се приближават опасно до гущерите, които достигат тегло до 100 килограма. Понякога туристите се държат по начини, недопустими в природен парк. В началото на август например незагасена угарка от цигара опожари 10 хектара (100 декара) от резервата. Освен Комодо варанът обитава още четири индонезийски острова, между които Флорес и Ринка. Той е опасен ловец. Храни се с едър дивеч като диви свине и елени. Напада маймуни, кучета, дори биволи и коне. В миналото се е хранел и с изчезналите слонове-пигмеи, обитавали някога Комодо. Ухапването от варан предизвиква инфекция и смърт. Причините за това са две. С ядрено магнитен резонанс в челюстите на гущера се открити отровни жлези. Освен тях в устата му се въдят болестотровни бактерии заради месото, което остава между зъбите му. Вараните за първи път са открити от заточеници на о. Комодо. През 1910 година за тях съобщават холандски моряци.", "date": "2018.09.08", "title": "Индонезия ще пази вараните от туристи"}
{"url": "http://clubz.bg/72862-imashe_li_boj_na_svetofar_v_plovdiv_ili_djentylmenyt_s_bmv_e_nevinen", "text": "И днес продължава историята, която наостри социалните мрежи - раздавал ли е шамари \"джентълмен\" с БМВ на двойка, пътуваща бавно към болницата? Издирва се: \"джентълмен\" с джип, посегнал на жена и на мъж в линейка Нова телевизия се свърза със Силвия - дъщеря на въпросните двама души, които твърдят, че са агресирани. Клуб Z припомня, че в публикация във фейсбук групата   се твърди, че заради мъж, получил инсулт във Велинград, линейката, която го превозвала и жена му, караща много бавно отзад, били засечени и нападнати от бабаит с джип Х 5. Дъщеря им, която от страх отказва да покаже лицето си, днес също потвърди пред медията, че изнервеният от бавното каране шофьор \"се навира до половината в колата (на майка й) и я удря с юмрук в дясната страна на лицето\". След това той здраво раздрусал бащата, който въпреки че е получил инсулт, опитва да се намеси. Очевидец на всичко станал медицинският екип. Силвия призовава хората, които са станали свидетели на агресията на кръстовището на  да дадат показания в полицията, макар че вече има разпитани очевидци. Пострадала жена е извадила   за получените наранявания. Ако разбира се, няма видеозаписи и всичко остане \"дума срещу дума\", медицинското ще предопредели до голяма степен крайния развой на случая. Водачът на джипа пък си намери неочакван адвокат в лицето на... шефа на пловдивската полиция Атанас Илков. Въпреки че по официални данни проверката още тече, той изненадващо заявява пред \"24 часа\", че водачът на джипа не е удрял никого. По думите му имало е само препирня между него и жената, но не и бой. При това изводите му са споделени с медията още вчера! МВР все още работи по случая, макар че не се съобщава кой е въпросният водач.", "date": "2018.09.08", "title": "Имаше ли бой на светофар в Пловдив или \"джентълменът\" с БМВ е невинен?"}
{"url": "http://clubz.bg/72854-shefyt_na_alibaba_se_pensionira", "text": "Съоснователят и изпълнителен директор на китайския гигант за търговия онлайн Алибаба Джак Ма обяви, че се пенсионира от понеделник, когато навършва 54 години, предадоха Франс прес и Асошиейтед прес. В понеделник в Китай е празник на учителя, а Ма е бивш преподавател по английски език. \n\tАлибаба е най-голямата компания за търговия онлайн в света. Кои са \"Алибаба груп\", искащи да строят логистичен център у нас В интервю за в. \"Ню Йорк таймс\" Ма заявява, че ще напусне поста изпълнителен директор, за да се занимава с филантропска дейност в областта на образованието. Той ще продължи да съветва компанията като член на съвета на директорите. \n\tМа стартира Алибаба през 1999 г. в апартамента си в китайския град Ханджоу и сега е един от най-богатите хора в света. Пазарната стойност на компанията е около 421 милиарда долара, а по последни изчисления на сп. \"Форбс\" Джак Ма има лично състояние в размер на над 40 милиарда долара, което го поставя на 21-о място в света.", "date": "2018.09.08", "title": "Шефът на Алибаба се пенсионира"}
{"url": "http://clubz.bg/72852-trymp_dospa_mi_se_ot_rechta_na_obama", "text": "Президентът на САЩ Доналд Тръмп обяви, че от речта на Барак Обама му се е доспало, предаде Асошиейтед прес. \n\tТръмп сподели това по време на предизборна проява в Северна Дакота за предстоящите парламентарни избори. Той визира речта на Обама в Илинойс, в която бившият президент отправя критики към настоящия политически климат в САЩ.  И Допълни: В речта си Обама каза, че   за разделението и поляризирането на САЩ. \n\tВ отговор Тръмп каза по време на проявата в Северна Дакота, че Обама се опитва да си припише заслугите  Сенаторка поиска отстраняването на Тръмп (ВИДЕО) Бившият американски президент Барак Обама разкритикува вчера поведението на републиканците, които подкрепят безрезервно Доналд Тръмп и нямат дързостта да защитават  , предадоха световните агенции. Обама каза това в реч в университета Ърбана-Шампейн в щата Илинойс. Бившият президент демократ разкритикува остро идеята, че  \"Ню Йорк таймс\": Вътрешен човек се бори с Тръмп в Белия дом След като обрисува в мрачни краски картината на политическата ситуация в САЩ, бившият президент изрази надежда, че: Той отправи пламенен призив към демократите да гласуват на изборите през ноември. Тръмп искал да убие Асад И още: Той предупреди, че ударът срещу прогреса е замислен от   които искат страната да е разделена, така че да запазят статуквото, което ги облагодетелства. Обама разкритикува Тръмп по редица въпроси, в това число нападките срещу пресата и независимостта на съдебната система, надигането на белия национализъм, шовинизма, изтеглянето от парижката сделка за климата и прикритата му връзка с Русия. \n\tОтносително дискретен от напускането на Белия дом на 20 януари 2017 г., Обама има намерението да се намеси в предизборната кампания, за да подкрепи демократите за изборите през ноември. Той ще бъде в Калифорния утре и в Охайо в четвъртък в подкрепа на кандидати от демократическия лагер. \n\tДопитванията предричат демократична вълна на изборите. Републиканците се страхуват, че ще изгубят контрола над Камарата на представителите. Сега те контролират и двете камари. \n\tНа изборите през ноември се гласува за 435 места в Камарата на представителите, за една трета от местата в Сената и за губернатори на 36 щата. \"Ню Йорк таймс\": Вътрешен човек се бори с Тръмп в Белия дом Тръмп искал да убие Асад", "date": "2018.09.08", "title": "Тръмп: Доспа ми се от речта на Обама"}
{"url": "http://clubz.bg/72863-sueverni_li_sa_bylgarite_13_vqrvat_v_zodii_39_v_synishta", "text": "Близо една трета, или 31 на сто, от българите вярват в зодиите. 39 на сто - в сънищата. Една четвърт - в гледането на кафе, 20 на сто - във врачуването на ръка. Това сочат данните от проучване на изследователски център \"Тренд\". То е продължение на изследването  , реализирано през март 2018 г. Сега се тестват нагласите на българите по темите, свързани с зодии, хороскопи, тълкуване на сънища и различни практики и вярвания. Повече жени (48%) твърдят, че вярват в зодиите. Само 13 на сто от мъжете признават, че имат подобни нагласи. Близо 40% от хората с висше образование също вярват в зодиите. 28% посочват, че вярват, че хората са съвместими на база на техните зодии, близо две трети са на обратното мнение. Отново делът на жените, които вярват в съвместимостта между хората на база на зодиакалния им знак, е значително по-голям от този на мъжете – 44% спрямо 11%.    Малко под половината от българите, които са посочили, че вярват в хороскопи, посочват, че са определяли свои действия на база на написаното в хороскопа им. Близо половината от жените, които вярват в хороскопите, са определяли действията си на база на написаното в тях. 43% от вярващите в хороскопи обаче посочват, че не действат спрямо написаното в тях.  Освен темата за зодии и хороскопи в проучването бяха заложени въпроси, свързани с определени вярвания и практики, посочват от \"Тренд\". , като при жените този дял е 40%, а при мъжете едва 10%.  , като при жените този дял е 33%, а при мъжете 9%. 72% от българите не вярват в гледането на ръка. На гледането на карти се доверяват едва 19%. 30% от жените споделят, че вярват, при мъжете процентът е едва 8. 73% са на обратното мнение. Намирането на стотинка като знак за късмет се споделя от 35% от хората. При тази опция се отчита повишаване на доверието при мъжете – 23% спрямо останалите тествани опции. Делът при жените отново запазва високи стойности – 45%. Хората, които не вярват, че намирането на стотинка е знак за късмет, са 58%. 28% от българите са на мнение, че е лош късмет младоженецът да види булката преди сватбата. Отново при жените се отчита значително по-висок дял (38%), а  при мъжете – 17%.  62% от българите не споделят това суеверие. Едва 10% от българите вярват, че е на лош късмет отварянето на чадър в затворено помещение. 78% споделят, че не вярват в това суеверие. Също толкова е делът (10%) на вярващите, че ходенето под стълба означава лош късмет. 77% от българите посочват, че не вярват в това суеверие.   Изследователски център „Тренд“  Вестник „24 часа“ 1006 ефективни интервюта на възраст 18+ За пълнолетното население на страната Пряко полустандартизирано интервю „лице в лице“ 1 – 10 август 2018 г. Двустепенна гнездова извадка след предварителна стратификация по региони ±3.1%", "date": "2018.09.08", "title": "Суеверни ли са българите: 1/3 вярват в зодии, 39 % в сънища"}
{"url": "http://clubz.bg/72861-karaqncheva_gerb_shte_izkara_cql_mandat", "text": "Председателят на парламента Цвета Караянчева очаква ГЕРБ да изкара пълен мандат и да изпълни поетите чрез предизборната програма ангажименти поне 90%. Това стана ясно от нейно интервю тази сутрин пред Нова тв. Оставките на министрите на вътрешните работи, регионалното развитие и транспорта, подадени след жестоката катастрофа край Своге, няма да решат проблемите, но са морален акт на поемане на политическа отговорност, заяви още в ефира на „Събуди се” Караянчева. Караянчева: Тримата министри са професионалисти - няма да бъдат изгубени Тя каза, че  на Николай Нанков, Валентин Радев и Ивайло Московски, но всичко зависи от решенията на Коалиционния съвет. Тя допълни, че следващата седмица в пленарна зала ще бъде обсъден законопроектът за задължителното поставяне на колани в автобусите. Идеята обаче срещала сериозна съпротива. 5000 автобуса без колани возят пътници междуградско Председателят на НС коментира и напрежението в управляващата коалиция. Караянчева изрази надежда, че 5000 автобуса без колани возят пътници междуградско", "date": "2018.09.08", "title": "Караянчева: ГЕРБ ще изкара цял мандат"}
{"url": "http://clubz.bg/72856-eminem_nadmina_abba_i_led_zepelin", "text": "Eминем надмина АББА и \"Лед Зепелин\", обявявайки рекорд за най-много последователни албуми, оглавяващи класациите във Великобритания с издаването на \"Kamikaze\", съобщи БТА. Това е деветият поред издаден албум на рапъра от САЩ, който застава на първото място, съобщи британската Official Charts Company. „Това означава ли, че ще започна да се наричам сър Еминем?“, попита 45-годишният рапър, чието истинско име е Маршал Мадърс III. Засега обаче музикантът от Детройт ще трябва да почака за почетната титла, която се дава само от кралица Елизабет II. Еминем споделяше досега първото място за осем издадени поред албума, заели първо място в класациите, с шведския поп квартет AББА и с „динозаврите“ от Лед Цепелин. Британските рокаджии постигнаха забележителния резултат през 1979 г., а AББА се изравни с тяхното постижение през 1982 г.. Еминем достигна за осми пореден път №1 през декември миналата година. Последният му албум беше остро критикуван от критиците и пренебрегван от някои фенове, въпреки че все пак оглави британските класации. Еминем хвана музикалния свят неподготвен с изненадващото пускане на \"Kamikaze\", неговия десети солов албум, произведен по-малко от девет месеца след предишния му успех. Той докара феновете до лудост, най-вече заради текстовете свързани с Доналд Тръмп.", "date": "2018.09.08", "title": "Еминем надмина АББА и \"Лед Зепелин\""}
