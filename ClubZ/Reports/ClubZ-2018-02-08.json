{"url": "http://clubz.bg/63978-pyrvi_gol_za_berbatov_v_indiq_timyt_mu_obache_ne_specheli", "text": "Димитър Бербатов реализира първия си гол в индийската Суперлига, но това не помогна на тима му \"Керала Бластърс\" да спечели като гост на \"Атлетико де Колката\" - 2:2. \"Керала\" на два пъти повеждаше в резултата. Бербо беше заменен в 80-ата минута от новия треньор на тима Дейвид Джеймс, бивш вратар на \"Ливърпул\" и английския национален отбор. Доскоро българинът лекуваше контузия. Гостите откриха резултата чрез Гудьон Балдвисон в 33-тата минута, но още в 38-ата Тейлър изравни.  В 55-ата Бербатов опъна мрежата с красиво попадение след воле извън границите на наказателното поле. 15 минути преди края обаче Торп изравни за крайното 2:2. \"Керала Бластърс\" е на пето място в класирането, а \"Атлетико до Колката\" - осми.", "date": "2018.02.08", "title": "Първи гол за Бербатов в Индия, тимът му обаче не спечели"}
{"url": "http://clubz.bg/63962-putin_prizna_che_nqma_smartfon", "text": "Президентът Путин призна днес, че няма смартфон, предаде \"Интерфакс\", цитиран от Нюз.ру. По време на заседание на Съвета на РФ по наука и образование в Новосибирск Ковалчук говорил за новите технологии и изтъкнал, че \"днес всички имат в джоба си смартфон и за най-малкото нещо, дори и елементарен въпрос, се обръща към смартфона, за да получи информация\". При това изхабява енергия колкото да заври един литър вода, добавил ученият. Това обаче не означава, че руският президент е бос по технологиите, пише изданието. През юни миналата година той взе чужда смартфон и показа на режисьора Оливър Стоун удари на руски самолети по позиции на бунтовници в Сирия. ТАСС припомня, че още през 2014 г. прессекретарят на президента Дмитрий Песков съобщи, че Путин няма свой мобилен телефон, а предпочита да използва \" други начини за връзка\" Колегата му Доналд Тръмп обаче много активно използва смартфон и много често от него пуска съобщения в любимия си туитър, припомня Нюз. ру. През март м.г. милиардерът мина на iPhone, защото системата Android не била толкова сигурна. Михаил Ковалчук също се оказа, че не притежава смартфон. Той е брат на Юрий Ковалчук, който е собственик на банка \"Русия\" и е считан за близък приятел на Путин. Юрий е в черния списък от санкции на САЩ. Путин посети и Института по ядрена физика в Академичното градче. По времето на комунистическата диктатура то беше затворено за простосмъртни. В него живееха и работеха учени, които нямаха право да излизат от него. ", "date": "2018.02.08", "title": "Путин призна, че няма смартфон"}
{"url": "http://clubz.bg/63967-bez_razvqti_gashti_i_kyrpi_v_slynchev_brqg_tova_lqto", "text": "Министърът на туризма Николина Ангелкова е категорична, че през този летен сезон щендерите на Слънчев бряг ще бъдат забранени и цялата стока ще бъде вътре в павилионите. \"Длъжни сме да установим дали наистина са съборени всички тези 190 обекта, които надхвърлят одобрената от мен като министър схема. Също така и да установим, изисквайки актуализация на кадастралните карти какво е фактическото състояние на плаж Слънчев бряг-Север\", поясни Ангелкова. Хотелиери от Несебър искат Борисов да уволни Ангелкова Според нея трябва да има пълна промяна на облика на алеята в Слънчев бряг. \"Категорично започнем ли премахването на щендерите и стоката да си остане само в павилионите, мисля, че този тип промяна ще е видим и добре приет. Излезе и независимо проучване на \"Галъп интернешънъл\" в тази връзка, в което се казва, че голяма част от хората – близо 55%, павилионите да има единна визия. Повече от 62% от запитаните искат да има заведения и павилиони на плажа, но съответно да се спазва необходимият ред и законност. Това е и което ние ще направим – няма да има никаква стока извън павилионите\", обясни министърът на туризма. Срещу идеите на Ангелкова въстанаха хотелиери и предприемачи от Несебър. Те поискаха и оставката й, и затваряне на държавното дружество \"Слънчев бряг\" АД. \"Ние показахме една идейна визия, която всъщност тепърва предстои да се обсъди с представителите на бранша. Тя зависи много от това всеки, който желае да си постави павилионите, дали ще избере цветовата гама от бяло и синьо или някаква друга. Защото ние не можем насила да накараме никого да си поръча еди-какъв си цвят. Но важното е павилионите да бъдат естетически свързани със заобикалящата ги среда и да няма стока извън тях\", допълни Николина Ангелкова. Ангелкова отново против Симеонов. Като в една къща \"Това, което за мен е на първо място, да контролираме да няма стока извън павилионите. Върху тази дейност имаме изключително положителна оценка и сътрудничество и съответно вече цялостно се направи нова наредба, свързана с облика на курорта. Това лято към тези засилени мерки, които предприемаме, очакванията са много. И се надявам с тези, макар и малки стъпки, да покажем, че има промяна и да вървим вече към по- дългосрочни мерки\", каза още тя. \"Ако има желаещи и всичко отговаря на изискванията и закона, ще сложим и новите павилиони, които бяха представени в Министерството на туризма. Категорично няма да има павилиони на главната алея, защото алеите трябва да са свободни за разходка. Оттам нататък ще може навсякъде, където е възможно, да има преместваеми обекти, които по никакъв начин не затрудняват другата дейност, отговарят на изискванията и са поискани. При всички положения новата схема трябва да бъде изцяло съобразена със заобикалящата среда в курорта\", коментира министърът на туризма. Ангелкова се направи, че не чу въпрос за закриването на „Слънчев бряг“ АД Ангелкова отново против Симеонов. Като в една къща Ангелкова се направи, че не чу въпрос за закриването на „Слънчев бряг“ АД", "date": "2018.02.08", "title": "Без развяти гащи и кърпи в Слънчев бряг това лято"}
{"url": "http://clubz.bg/63977-producentyt_miroslav_qnev_e_noviqt_sobstvenik_na_bi_aj_televiziq", "text": "Българските емигранти в САЩ братята Павел и Румен Вълневи продадоха телевизия Би Ай Ти, която основаха през 2015 г. Това обявиха те в обръщение до зрителите на канала. Новият собственик е телевизионният продуцент Мирослав Янев, съобщава „ “. Той е работил по тв форматите \"Стани богат\", \"Семейни войни\" и \"Столът\", които бяха излъчвани по Нова телевизия. След 2010 г. той е изпълнителен директор на продуцентската компания MediaPro Entertainment, която е част от СМЕ (Central European Media Enterprises), собственик на бТВ. Телевизия Би Ай Ти започна да излъчва на 14 септември 2015 г. Тя бе насочена към българската емигрантска общност в САЩ и останалите държави по света. Студиата на телевизията са в Чикаго и в София. Водещ на централните новини е звездата на CNN Ралица Василева, а основен консултант на проекта бе бившият директор на Ефир2 на БНТ и прессекретар на президента Петър Стоянов Нери Терзиева. Новият собственик не е обявил публично намеренията си. Досегашните обаче разпространиха писмо до зрителите, с което обясняват своето решение. Ето пълния текст на писмото:  ", "date": "2018.02.08", "title": "Продуцентът Мирослав Янев е новият собственик на Би Ай Телевизия"}
{"url": "http://clubz.bg/63971-sasht_veche_razglejdat_jalbata_na_cvetan_vasilev_po_zakona_magnitski", "text": "Жалбата на Цветан Василев по Глобалния закон \"Магнитски\" се разглежда от Държавния департамент и Министерството на правосъдието на САЩ и резултат може да има във всеки момент. Това заяви адвокатът на банкера Джоузеф Огъстин пред Клуб Z. Банкерът в изгнание нае адвокатската кантора Jefferson Waterman International (JWI) да задвижи процедура за санкциониране на замесени в корупционни схеми висши държавни служители в България по глабалния закон \"Магнитски\". Целта е  . Според източници на адвокатската кантора  . Срещу банкера има отправени  , където той беше мажоритарен акционер. България издирва Василев с червена бюлетина на Интерпол за \"злоупотреба в особено големи размери, представляваща особено сериозен случай\". Това, че Василев е бил призован в България обаче няма директно влияние по закона \"Магнитски\", допълни Огъстин. Вчера дъщерята на Цветан Василев Радосвета написа в Twitter, че случаят му вече се разглежда от Държавния департамент на САЩ и резултат може да има по-скоро от очакваното. Цветан Василев търси закрила от САЩ по закона \"Магнитски\" Глобалният закон \"Магнитски\" дава право на американското правителство да налага санкции срещу нарушители на човешките права и замесени в корупционни схеми навсякъде по света. Мерките включват забрана за влизане в САЩ, замразяване на авоарите под американска юрисдикция, както и забрана за американски граждани да поддържат бизнес отношения със санкционираните. Първата серия санкции по глобалния закон беше обявена в на 21 декември миналата година. Санкционирани 52-ма души, сред които са най-голямата дъщеря на покойния вече узбекски президент Ислам Каримов – Гулнара, и синът на руския главен прокурор Юрий Чайка – Артьом.", "date": "2018.02.08", "title": "САЩ вече разглеждат жалбата на Цветан Василев по закона \"Магнитски\""}
{"url": "http://clubz.bg/63970-umnite_ochila_na_intel_izbqgvat_greshkite_na_google_glass_video", "text": "След провала на Google Glass да се превърнат в комерсиален продукт, следващата компания, която се зае с идеята за смарт-очила - Intel - рискува много. Затова и не е учудващо, че производителя на чипове представи прототип, който по нищо не прилича на провалената джаджа на интернет-търсачката. Vaunt, както са кръстени новите очила, чиято разработка бе обявена в края на миналата година, на пръв поглед са най-обикновени. По тях няма камери, специални екрани, кабели или батерии. Под корпуса се крият само Bluetooth, компас, акселерометър и батерия. А до стъклото - лазер, който проектира изображения директно върху ретината на окото.     Засега това е единствено едноцветен текст и кратка информация в долната част на зрителното ви поле. Виждате ги, само ако погледнете натам. Идеята е там да получавате кратки съобщения - нотификации и други - от смартфона си или друго устройство, свързано безжично с очилата. От Intel уверяват, че лазерът не може да навреди на очите, тъй като е изключително слаб. Първият голям експеримент със смарт-очила - Google Glass - включваше камера, гласов асистент и безброй други потенциални функции във футуристичен корпус. Факта, че можете да снимате всичко около вас и очилата са разпознаваеми обаче доведе до провала им - твърде много хора имаха притеснения за сигурността и личното пространство на потребителите. Видно от Intel са взели това предвид, когато са разработвали новите си очила. Google спря продажбите на Glass Разбира се, Vaunt за момента е просто концепция. Intel по всяка вероятност просто ще продаде лиценз на друга компания, която може да се опита да създаде комерсиален продукт.", "date": "2018.02.08", "title": "Умните очила на Intel избягват грешките на Google Glass (ВИДЕО)"}
{"url": "http://clubz.bg/63947-bsp_i_vmro_v_sblysyk_za_lukovmarsh", "text": "Националисти и социалисти влязоха в сблъсък по вечна тема в днешното заседание на Столичния общински съвет - провеждането на ежегодния \"Луковмарш\". То е предвидено за 17 февруари. Дейвид Харис пред Клуб Z: Ужасно е, че има \"Луковмарш\" През последните няколко години шествието е забранявано всеки път от Столичната община, но почитателите на генерал Христо Луков игнорират решението. Най-гръмки в позицията си против са БСП, като и тази година лидерът на БСП-София и член на Изпълнителното бюро Калоян Паргов заяви, че социалистите няма да допуснат градът да стане \"столица на фашизма в Европа\". Според левицата би било огромна грешка Столичната община да допусне подобно шествие. От БСП предлагат и Столичният общински съвет да приеме декларация срещу събитието. Марш... Луковмарш... Илия Луков Марш Срещу идеята на левицата скочи Карлос Контрера от ВМРО. Те от години защитават провеждането на \"Луковмарш\", като лидерът на партията Красимир Каракачанов твърди, че ген. Луков не е бил лидер на фашистка организация, а евродепутатът Ангел Джамбазки пък изтъква постиженията на генерала в Първата световна война, когато \"не е имало нацизъм и фашизъм\". Според него твърденията на БСП са \"политически внушения\" и на тяхна база да се забраняват шествия е тоталитаризъм и нарушение на законите. Марш... Луковмарш... Илия Луков Марш", "date": "2018.02.08", "title": "БСП и ВМРО в сблъсък за \"Луковмарш\""}
{"url": "http://clubz.bg/63972-parlamentyt_obqvi_za_nishtojni_cesii_i_prihvashtaniq_svyrzani_s_ktb", "text": "Част от предложените от ДПС промени в Закона за банковата несъстоятелност са факт, след като парламентът ги прие на второ четене, и позволяват да бъдат обявени за нищожни със задна дата прихващания и цесии, свързани с КТБ. Останалите текстове се очакват да бъдат гласувани в утрешния пленарен ден. Цветан Василев започва да чете 11 000 страници... и делото КТБ тръгва Приетите промени въвеждат ограничение на правомощията на синдика, според което временният синдик и синдикът нямат право - до датата на откриване на процедурата по осребряване имуществото на банката, да заличават учредени от длъжници обезпечения. Изключение са случаите, при които вземането на банката е погасено изцяло чрез парично плащане. Кунева, Мавродиев, Лукарски, Стойчев-Райчев с пари в брой от КТБ, твърди Бисер Лазов Създаде се нов текст по отношение на недействителност на сделки, извършени от трети лица. Според новите разпоредби недействителна по отношение на банката и на кредиторите на несъстоятелността е всяка сделка, при която вземане с произход от банката е прехвърлено на трето лице, независимо от броя на прехвърлянията, ако в резултат на тази сделка в патримониума на лицето, разпоредило се с вземането, не е постъпило в разумен срок имущество - парични средства или актив, различен от вземане за цена по сделка, съразмерно на прехвърленото вземане. Целта е да бъдат отменени фиктивните прихващания и цесии, извършени в първите месеци след затварянето на Корпоративна търговска банка (КТБ) през юни 2014 г., обясниха от вносителите. В случай че сделката бъде обявена от съда за недействителна, третото лице губи качеството си на кредитор спрямо други лица, ако вземането му се основава на придобити в резултат на тази сделка права. По искане на банката или на кредиторите по несъстоятелността се спират всички висящи съдебни, съдебно-изпълнителни производства и/или производства по несъстоятелност, с предмет вземането на третото лице, до влизане в сила на съдебното решение. Синдикът, временният синдик или фондът могат да предявяват искове пред съда по несъстоятелността за обявяване на недействителността на сделка или на поредица от сделки в 5-годишен срок от откриването на производството по несъстоятелност за банката. Това е една от най-съществените промени в законопроекта - удължаването на производството по несъстоятелност. Създава се законодателна възможност по отношение на КТБ синдиците, временните синдици и Фондът за гарантиране на влоговете на гражданите в банките (ФГВГБ) да предявяват искове пред съда по несъстоятелността за обявяване на недействителност на сделка или на поредица от сделки до юни 2019 г. - тоест, в 5-годишен срок от обявяване на несъстоятелността. Срокът за предявяване на отменителен иск се удължава от 2 на пет години. Макар законови промени от март 2015 г. да улесниха развалянето на тези сделки по съдебен път, синдиците не бързаха с исковете, чрез които да оспорят сделки с имуществото на КТБ, извършени след като четвъртата по големина банка у нас беше поставена под специален надзор. В деня, в който 43-ият парламент гласува промените, премиерът Бойко Борисов написа в профила си във Фейсбук: Процедурата по фалит на четвъртата инвестиционна банка в САЩ Lehman Brothers Holding за $639 милиарда се провеждаше едновременно в 16 държави и приключи за 4 години - през април 2012 г. вече се издължаваше на кредиторите си. Аферата \"КТБ\" навлиза в четвъртата си година и до момента синдиците са успели да разпределят само една събрана сума в масата на несъстоятелността - около 600 милиона лева преди година. Кунева, Мавродиев, Лукарски, Стойчев-Райчев с пари в брой от КТБ, твърди Бисер Лазов", "date": "2018.02.08", "title": "Парламентът обяви за нищожни цесии и прихващания, свързани с КТБ"}
{"url": "http://clubz.bg/63938-avstraliq_gotvi_nacionalno_izvinenie_na_decata_jertvi_na_seksualno_nasilie", "text": "Австралийският премиер Малкълм Търнбул съобщи, че ще поднесе национално извинение на жертвите на детско сексуално насилие, съобщава Би Би Си. Изявлението на министър-председателя идва след като бяха оповестени резултатите от продължило четири години разследване, което стигна да извода, че десетки хиляди деца са били подлагани на сексуален тормоз в австралийски институции. Престъпленията, които са се случвали в продължение на десетилетия, са ставали в църкви, училища и спортни клубове. Извинението ще бъде дадено по-късно тази година, уточни Търнбул. \"Като нация ние трябва да отбележим това по начин, които отразява желанията на оцелелите, с уважение, което им е било отнено, когато са били деца от различни хора, които е трябвало да се грижат за тях\", каза той пред парламента в четвъртък. Разследването на кралската комисия приключи през декември с над 400 препоръки, в това число и към Католическата църква да преосмисли обета за целомъдрие. \"Не става въпрос за няколко гнили ябълки. Основните институции в обществото се провалиха\", се казва в доклада на комисията. Австралийският премиер каза, че той и правителството му ще се допита до оцелелите жертви на насилие какво да бъде включено в националното извинение. Кабинетът вече отпусна 23 млн. долара (30 млн. австралийски долара) за компенсации на жертвите като всеки от пострадалите ще получи до 150 хил. австралийски долара. В програмата са отпуснати пари и за специализирана помощ и други услуги. Комисията е изслушала свидетелствата на над 8000 жертви на насилие, но истинският брой е много по-голям, но остава неизвестен.", "date": "2018.02.08", "title": "Австралия готви национално извинение на децата, жертви на сексуално насилие"}
{"url": "http://clubz.bg/63973-prokuraturata_ima_izvestni_podozreniq_koj_e_porychal_otvlichaneto_na_adrian_zlatkov", "text": "Разследващите имат \"известни подозрения\" кой е поръчал отвличането на 25-годишния Адриан Златков. Това каза главният прокурор Сотир Цацаров днес, но отказа подробности. На въпрос за решението на Софийския апелативен съд да пусне от ареста четиримата заподозрени, че са подпомагали похитителите на Златков, обвинител номер едно каза: Ториното остава в ареста Адриан Златков бе отвлечен миналато лято и прекара 11 дни в плен, а при случая бащата Тони Златков - собственик на автокъщите \"Софавто\", плати откуп, за да получи сина си, но накрая благодари на Бойко Борисов. Дончева: Докараха ви в телевизията човек с отвлечено дете да благодари на МВР! По-рано днес апелативната инстанция не остави в ареста т. нар. Ивайло Борисов - Ториното, като прие, че оперативната информация в делото не може да бъде използвана за налагане на най-тежката мярка, а това трябва да стане въз основа на доказателства. Както и че доказателствата са фрагментарни и не могат да обсноват извършване на престъплението. Ториното остава в ареста След като Ториното и още 3-ма негови близки бяха задържани през миналата седмица след \"мащабна полицейска операция\" като помагачи на отвличането, и СГС преди дни се поризнесе, че в делото няма данни за обосновано предположение, че те са съпричастни. Дончева: Докараха ви в телевизията човек с отвлечено дете да благодари на МВР! Ториното остава в ареста", "date": "2018.02.08", "title": "Прокуратурата има \"известни подозрения\" кой е поръчал отвличането на Адриан Златков"}
{"url": "http://clubz.bg/63976-uvolnen_e_shefyt_na_komisiqta_po_hazarta", "text": "Юристката Мария Филипова е новият председател на Държавната комисия по хазарта, съобщиха от Министерството на финансите. Досегашният - Огнемир Митев, е отстранен \"по взаимно съгласие\". Причини за рокадата не се посочват. Радан Кънев: Пенсии и хазарт! (СНИМКИ) Митев, който работи в комисията от 1998 г., оглави комисията през август 2013 г. Според официалното прессъобщение \"Мария Филипова притежава образователно-квалификационна степен \"магистър\" по специалността \"Право\". Била е юрист в Агенцията за приватизация и следприватизационен контрол, в Министерството на правосъдието и в Министерството на финансите\". Държавната комисия по хазарта е органът, който следи всички хазартни игри у нас - лотарии, бинго, казина, игрални автомати и др. Комисията се състои от петима членове, четиримата от които трябва да са представители съответно на Националната агенция за приходите, ДАНС, Министерството на икономиката и Министерството на правосъдието. ", "date": "2018.02.08", "title": "Уволнен е шефът на Комисията по хазарта"}
{"url": "http://clubz.bg/63951-%E2%80%9Ebijtyls%E2%80%9C_bqha_naj_loshite_muzikanti_na_sveta%E2%80%9C", "text": " – през последните часове това иконоборческо изказване прави заглавия из сайтовете за музика, култура, шоубизнес и сензационни новини в интернет и останалите медии. Защото абсурдните думи не са на поредния хейтър или търсач на петминутна слава, а на самия Куинси Джоунс – легендарен продуцент, диригент, аранжор, композитор, тромпетист, социален активист и още много неща  . Макар и с намаляваща активност напоследък, той е същински монолит в развлекателния бизнес още от 50-те години на миналия век с неоценим принос за кариерите на звезди като Франк Синатра и Майкъл Джексън  . Думите за „Бийтълс“ са от нови интeрвю на Куинси Джоунс за Vulture.com, по повод предстоящата премиера на документален филм на „Нетфликс“ за артиста с участието Опра Уинфри, но той е говорил и пред GQ. 84-годишният Джоунс  , отговаря на въпроса какво си е помислил, когато е чул за първи път рокмузика, малко несвързано: На следващия въпрос – какви са били първите му впечатления от „Бийтълс“, Куинси Джоунс отговаря: Малко по-нататък в интервюто Джоунс казва не по-мили думи Майкъл Джексън, U2 и Елвис Пресли. Затова пък хвали Ерик Клептън и групата му  , както и Пол Алън, който свирел и пеел като Джими Хендрикс. Ако се чудите от коя група е Пол Алън – той е шефът на „Майкрософт“. Но музиката далеч не  единствената тема, по която споделя необичайните си възгледи. Ето няколко от най-интересните моменти в интервюто:", "date": "2018.02.08", "title": "„Бийтълс“ бяха най-лошите музиканти на света“"}
{"url": "http://clubz.bg/63974-syprugyt_na_kaka_lili_stana_zam_ministyr_na_turizma", "text": "Любен Кънчев е новият заместник-министър на туризма, след като премиерът Бойко Борисов е освободил по негова молба Милко Теофилов от 15 февруари. За рокадата съобщи правителствената пресслужба. Кънчев е магистър по френска филология от СУ \"Св. Климент Охридски\", има и втора специалност \"Български език и литература\". Над 30 години е работил на различни позиции в БНТ. Съпруг е на някогашната водеща на детски предавания Лили Вучкова, известна като \"кака Лили\". От 2012 г. е заместник-кмет в община Костинброд с ресори образование, култура, социални дейности, спорт и туризъм. Хотелиери от Несебър искат Борисов да уволни Ангелкова Теофилов бе назначен за заместник-министър на туризма през юли 2017 г. На тази длъжност той помага за определянето и насърчаването на инвестиционни възможности за частните капиталови инвеститори и инвеститорите в рисков капитал, пише в сайта на министерството.  Другият заместник-министър на туризма е Ирена Георгиева. Валери Симеонов: Спираме алкохолния туризъм в Слънчев бряг Валери Симеонов: Спираме алкохолния туризъм в Слънчев бряг", "date": "2018.02.08", "title": "Съпругът на \"кака Лили\" стана зам.-министър на туризма"}
{"url": "http://clubz.bg/63949-pregovori_za_imeto_na_makedoniq_i_v_bylgarski_kuloari", "text": "Министрите на външните работи на Македония и Гърция - Никола Димитров и Никос Кодзиас, ще се срещнат в София на 15-16 февруари, съобщи Independent Balkan News Agency, като се позовава на български източници. Скоро Македония с ново име Разговорът между първите дипломати на Скопие и Атина ще се състои в кулоарите на неформалната среща на европейските външни министри, която ще се проведе в българската столица идната седмица. Съобщението за срещата Димитров-Кодзиас идва на фона на решението на Скопие да приеме включването на географско определение като част от името на страната в опит за разрешаване на 27-годишния спор с Атина. Очаква се двамата министри да обсъдят следващите стъпки, които двете държави ще предприемат за уреждане на проблема. Многохиляден протест в Атина: \"Македония е Гърция\" (ВИДЕО) Македонскит премиер Зоран Заев заяви, че не вижда причина за промяна на конституцията на страната - в случай че Македония допусне географски квалификатор. Заев каза, че Скопие вече е направил \"голяма стъпка\" за борба с иредентизма, като отбеляза, че конституцията на страната е променяна за последен път през 1993 г. Скопие се стреми да докаже, че \"няма амбиции, независимо дали е териториално или по друг начин ... няма иредентистки цели\", каза Заев. Република Вардарска Македония или Република Нова Македония Заедно с призива за комбинирано наименавание на Бившата югославска република Македония, включващо географски квалификатор, Атина призова за промяна в конституцията на БЮРМ, изразявайки загриженост, че някои текстове в нея предполагат иредентистки цели. За промяна в македонската конституция, която да премахне всякакви съмнения в тази посока, призова и президентът на Гърция Прокопис Павлопулос по време на визита в Грузия. Приключване на спора с името е от особена важност за Македония по пътя на интеграцията й в ЕС и членството й в НАТО. Многохиляден протест в Атина: \"Македония е Гърция\" (ВИДЕО) Република Вардарска Македония или Република Нова Македония", "date": "2018.02.08", "title": "Преговори за името на Македония - и в български кулоари"}
{"url": "http://clubz.bg/63939-gryckiqt_syd_vyrna_golemite_zaplati_na_policiq_i_voenni", "text": "Върховният съд на Гърция върна високите заплати на полицаи, пожарникари и военни отпреди намаляването им и правителството е длъжно да се съобрази с решението, в противен случай ще бъдат наложени глоби, съобщи greekreporter.com. Съгласно решението на магистратите корекцията ще се прилага за периода от август 2012 г. до януари 2017 г., като разликата от заплатите и пенсиите на законните получатели трябва да бъде възстановена.  Комисията за спазване на правилата на Съвета на министрите съобщи, че Министерството на финансите има 8 месеца срок, за да изплати средствата за заплати и пенсии, в т.ч. и на пристанищната полиция в страната, натрупани през последните 4 години. Те трябва да бъдат коригирани на нивата им от август 2012 г., което ще наруши плановете на държавния бюджет. Очаква се плащанията да бъдат направени на вноски, които ще започнат от есента на 2018 г. Зам.-министърът на отбраната Димитрис Вицас потвърди, че правителството ще спази решението на най-висшия административен съд в Гърция. Засега гръцките власти не са предоставили информация каква ще е общата сума на обезщетенията. През 2012 г. за близо 300 000 държавни служители в Гърция със специален режим на заплащане доходите бяха орязани с 15 до 20% - съдебни служители, лекари, военни от армията, полицията, пожарната и бреговата охрана. Намаленията варираха от 210 евро до около 940 евро в зависимост от ведомството, размера на заплатата и прослужените години. През 2006 г., когато кризата в Гърция набираше сила, но още не беше излязла на повърхността, страната беше третият най-голям купувач на оръжие в света след Индия и Китай. През 2010 г., когато беше договорен първият спасителен план за страната, Гърция харчеше 7.1 милиарда евро за своята отбрана, значително повишение спрямо 6.24 милиарда евро през 2007 г.", "date": "2018.02.08", "title": "Гръцкият съд върна големите заплати на полиция и военни"}
{"url": "http://clubz.bg/63966-vseki_administrativen_syd_li_shte_otmenq_aktove_na_pravitelstvoto", "text": "Конституцията  да разглежда като първа инстанция делата срещу актове на Министерския съвет и министрите. Това становище изрази днес мнозинството във Висшия съдебен съвет към конституционното дело, образувано по искане на Пленума на ВАС. Върховните съдии искаха КС да разтълкува чл. 125, ал. 2 от основния закон:  припомня news.lex.bg Радев се видя с новия шеф на ВАС Въпреки че днес председателката на правната комисия на ВСС Цветинка Пашкунова представи два варианта на становище, тя обърна вниматие, че несъмнената родова компетентност на ВАС се коренят и във вече отменените Закон за ВАС и Закон за административното производство, както и в действащия Административнопроцесуален кодекс. Останалите 15 съдебни кадровици подкрепиха тезата на Пленума на ВАС, че всъщност Конституцията не задължава съда да е първа инстанция по делата срещу актове на министри. Като аргумент нямаше нито едно изказване- просто гласуваха тихомълком. Само председателят на ВАС Георги Чолаков изрично посочи, че няма да участва в гласуването, тъй като е инициатор на искането до КС. Тезата на върховните съдии, която днес беше възприета и от ВСС, е, че по Конституция основната задача на ВАС е д в административното правораздаване. Тази си функция върховният съд изпълнява като действа като касационна инстанция и приема тълкувателни решения, припомня правният сайт.", "date": "2018.02.08", "title": "Всеки административен съд ли ще отменя актове на правителството?"}
{"url": "http://clubz.bg/63965-publikuvaj_i_bydi_proklet", "text": "Някой се е докопал до доклад, който изобличава правителството и който би взривил общественото мнение, ако бъде публикуван. Част от доклада попада в голям вестник, „Капитал“, вестникът я публикува. Още на следващия ден главният прокурор излиза с изявление, че вестникът ще бъде съден за оповестяване на класифицирана информация. Журналист от вестник „Монитор“ прави всичко възможно да намери останалата част от засекретения доклад. Намира го и го отнася в дома на главния редактор. Главният редактор няма и капка колебание, че докладът трябва да се публикува. Държи в ръцете си около 400 страници. В дома му спешно пристигат шестима журналисти от „Монитор“ и започват да сглобяват статия, която да съдържа най-важното от тези 400 страници. Разполагат с десет часа до началото на отпечатването на вестника. Главният редактор е убеден, че единственият начин да се отстоява правото да се публикува е да се публикува. Но той знае и друго: вестникът е в лошо финансово състояние, в момента се преговаря с банки за кредит, публикацията може да срине бизнеса на собственика на вестника. Затова звъни на Делян Пеевски, за да обсъди с него какво да прави. На всичкото отгоре публикацията ще изобличи един от най-близките хора на Пеевски, дългогодишен приятел. Решението на собственика е трудно, много трудно. Да публикува или да загуби бизнеса си и приятеля? Колебае се. Душевната борба се изписва на лицето му. Шестимата журналисти четат доклада и вадят най-важните пасажи от него в дома на главния редактор. Той е извикал юридически консултант, за да го пита за рисковете. Ако главният прокурор прецени, че публикацията нанася вреда на държавата, той може да направи всичко, казва консултантът. На което главният редактор отговаря: „В отсрещната стая има шест журналисти, които по-добре от главния прокурор знаят какво вреди на страната.“ Работата продължава. Когато текстът е почти готов, юридическият консултант пита журналиста, който е намерил и донесъл секретния доклад, откъде го е взел. „Не издаваме източниците си“ – отговаря журналистът. Но когато става ясно, че ако източникът е същият като на вече публикувалия част от доклада „Капитал“, „Монитор“ също ще бъде съден. За това отново трябва да бъде информиран собственикът Делян Пеевски, при когото вече са се събрали всички загрижени близки и приятели. Те го убеждават да спре публикацията. Те го предупреждават, че ще фалира в мига, в който вестникът излезе. Те му обясняват, че ще остави всички, които работят във вестника, безработни на улицата. Собственикът Пеевски държи телефона, от другата страна е главният редактор, който чака указания да спре или да пусне публикацията. Разказът ми е верен. Само вестникът не е „Монитор“, а „Вашингтон пост“, собственикът не е Делян Пеевски, а Кей Греъм, вече спреният вестник заради опасната публикация не е „Капитал“, а „Ню Йорк таймс“. Годината е 1971-ва, секретният доклад разкрива, че американското правителство е било абсолютно убедено, че не може да победи във Виетнам, но е продължавало да праща американски момчета за пушечно месо в Азия. Филмът е The Post. Делян Пеевски участва в съвсем друг сюжет – той внесе законопроект за медиите, който ще ги задължава да декларират кои са собствениците им и откъде идва финансирането им. Всички теми, на които обществеността очаква Делян Пеевски да стане главен герой в посока откъм прокуратурата, на практика пристигат под формата на новини за внесени законопроекти. Това прави този човек, когато не ходи на работа, тоест винаги – съчинява законопроекти. След законопроекта за вторичното разграбване на КТБ сега и Закон за изменение и допълнение на Закона за задължителното депозиране на печатни и други произведения. Четирима депутати от ДПС начело с Делян Пеевски внасят този закон с 4 члена на почти две странички. След приемането му трябва да стане известно кои са собствениците на медии. Как ви отговаря ръководството на медията, в която работите, на въпроса кой е собственикът – попита ме един анкетьор, който подготвяше справка за свободата на медиите в България. Никога не съм питала, казах. „Не е за вярване! Защо?“ Защото така или иначе няма никаква гаранция, че името, което ще ми съобщят, е реалният собственик на медията. В такъв случай защо да питам. „Но как се ориентирате в независимостта на медията?“ Много просто – пиша. Пиша по въпроси, които смятам за важни, по начин, който смятам за правилен. Проучвам темите, чета, говоря с хора, събирам факти, накрая пиша и не, не е изключено да сгреша, но никога нарочно, никога за нечия изгода. Ако откажат да ми публикуват текст, напускам, изобщо не губя време. Това е единственият начин да се ориентира човек. То е и причината да съм изкарала половина от стажа си не на заплата, а на свободна практика. Те и читателите така се ориентират – сутрин влизат в интернет, поглеждат кой е блицнат или пикнат и са наясно кой с кого се е скарал вчера. Не знам какво точно е вдъхновило Делян Пеевски за този нов законопроект. Не че е лош. Трябва да се знаят собствениците. И финансирането трябва да се знае. Но ако има нещо, в което съм сигурна, то е, че прозрачността няма да се случи или поне за всички няма да се случи. И че мотивацията за закона няма нищо общо с журналистиката, като и Делян Пеевски не би могъл да има нищо общо с разказания в началото сюжет. Сигурно се чудите дали Кей Греъм загуби бизнеса си, след като вестникът ѝ наистина беше съден редом с „Ню Йорк таймс“. Не, не го загуби. Защото съдиите с шест на три гласа решиха, че медиите трябва да служат на управляваните, не на управляващите. Впрочем всички големи вестници в деня на съдебното дело излязоха на първите си страници с публикации за същия секретен доклад – в знак на солидарност. А край съда имаше хиляди граждани с плакати за свобода на словото. Е, в Белия дом имаше инструкция в бъдеще да не се допуска до събитие в Белия дом репортер или фотограф на „Вашингтон пост“. Но журналистите от този вестник и без това вече бяха заети с друго – разследваха аферата „Уотъргейт“.", "date": "2018.02.08", "title": "Публикувай и бъди проклет!"}
{"url": "http://clubz.bg/63942-menidjyryt_na_levski_asen_bukarev_napuska_kluba", "text": "Асен Букарев, мениджър и координатор на спортно-техническата дейност на \"Левски\", напуска клуба, съобщава официалният сайт на \"сините\". Раздялата - по взаимно съгласие, както пише в информацията, е изненадваща. Букарев беше селекционер на \"Герена\", а в средата на ноември стана ясно, че от декември ще оглави спортно-техническия щаб на \"Левски\". Той напрактика замени Даниел Боримиров, който остана само директор на детско-юношеската школа. Нищо не предвещаваше напускане на Букарев. Той си е тръгнал по собствено желание, не е бил уволнен, уточни по-късно изпълнителният директор Красимир Иванов пред медиите. Неотдавна Букарев призна, че понякога спори с треньора Делио Роси, но всичко било от работен характер и в реда на нещата. През зимната пауза \"Левски\" взе шестима нови футболисти, а Букарев имаше участие в трансферите. Засега не е ясно кой ще замени юношата на ЦСКА, който игра и за \"Левски\". Красимир Иванов поясни, че оставката на Букарев е била изненада и за него самия. Бившият директор обявил, че си тръгва още вчера - навръх 39-ия си рожден ден. Той и Иванов работели по проекти в развитие. Собственикът Спас Русев и треньорът Делио Роси също останали лошо сюрпризирани, добави Красимир Иванов. Не имало скандали или интриги. На този етап не е ясно кой и кога ще замени Букарев. \"Левски\" нямало да търси нов човек на поста на всяка цена. Задачите на напуснали функционер ще бъдат разпределени между други хора на \"Герена\".", "date": "2018.02.08", "title": "Мениджърът на \"Левски\" Асен Букарев  напуска клуба"}
{"url": "http://clubz.bg/63944-naj_bogatiqt_cheh_vzema_telenor_i_nova_televiziq", "text": "Най-богатият чех купува \"Теленор\" и е сред кандидатите с най-силни оферти за Нова телевизия, разкри . Офертата е била отправена чрез компанията му PPF и е за 2 млрд. евро, като включва и бизнеса на \"Теленор\" в Сърбия и Черна гора, твърдят сръбски медии. 54-годишният милиардер Петр Келнер контролира PPF Group, източноевропейска инвестиционна група с активи в размер на 35 млрд. евро към 30 юни 2017 г. по данни на агенция Bloomberg. Регистрираната в Амстердам компания притежава 80% от мобилния оператор O2 - най-големият в Чехия, на производителя на злато Polymetal International и компания за потребителско финансиране Home Credit Group. Групата му се занимава с бизнеси като банкиране, финансови услуги, застраховане, биотехнологии, земеделие и имоти. Основите на PPF са налети от времената на масовата приватизация, тъй като се създава като приватизационен фонд. Според \"Капитал\" чешката група в момента се води предпочитан купувач. Сръбски медии обаче съобщават, че освен Келнер и американският инвестиционен фонд KKR е кандидат за покупката на бизнеса на \"Теленор\" в България, Сърбия и Черна гора.  Преди дни от \"Теленор\" обявиха, че са получили непоискани оферти от страна на инвеститори за бизнеса си в Централна и Източна Европа. От оператора щели да ги проучват до края на март, за да преценят дали ще има полза от предложенията за акционерите.", "date": "2018.02.08", "title": "Най-богатият чех взема \"Теленор\". И Нова телевизия?"}
{"url": "http://clubz.bg/63948-bebe_sys_sindroma_na_daun_lice_na_gerber", "text": "18-месечно бебе със синдрома на Даун стана лице на детските храни \"Гербер\" за 2018 г., съобщава Би Би Си. Лукас Уорън е първото дете със синдрома на Даун, което е избрано за \"Бебе на \"Гербер\". Неговото изображение ще се използва за реклами и представяне на марката. Лукас е бил предпочетен сред 140 хил. кандидати. От компанията за детски храни обясниха, че са предпочели него, за да помогнат на социалното приемане на хората в неравностойно положение. Майката на Лукас, Къртни казва, че изпратила снимката му по случайност. Изпълнителният директор на \"Гербер\" Бил Партика коментира, че Лукас идеално се вписва. Джейсън, бащата на малкото момче, обяснява пред NBC, че се надява, че победата на Лукас може да помогне на хората със специални нужди да бъдат приети и да не бъдат ограничавани. - Логото на \"Бебето на \"Гербер\" се появява още през 1928 г., когато компанията кани хората да пращат портретни изображения на бебета. - Тогава печели рисунка на Дороти Хоуп Смит и това бебе все още е на логото на компанията. И се отъждествява с марката. - През 2010 г. първоначалната идея се възобновява и отново хората започват да пращат бебешки снимки. Победителят представлява бранда за една година.", "date": "2018.02.08", "title": "Бебе със синдрома на Даун - лице на \"Гербер\""}
{"url": "http://clubz.bg/63940-koj_stoi_zad_skypiq_tok_za_biznesa", "text": "Онлайн медиите отново се срамуват да отразят изказани от мен факти, засягащи крупни интереси в енергетиката и по-специално повишението на тока за бизнеса през последните месеци. Става въпрос за борсова спекула, осъществена основно от български и сръбски фирми: 1. Българската фирма е собственост на Румяна Георгиева, жената на индустриалеца Николай Вълканов (собственик на \"Минстрой холдинг\", неговият Институт по минно дело плати нашумелия милионен хонорар на Ахмед Доган за консултантски услуги като хидрогеолог - б.р.) Георгиева е закупила около 25% от електроенергията на свободния пазар за 2018 г. на ниски цени и в момента я продава двойно по-скъпо. Преди два дни, КРИБ и други работодателски организации поискаха среща с премиера и протестираха срещу високите цени, с които ги изнудват търговците. Дори поискаха оставката на министър Петкова. Странно поведение. Защо не притиснат техния зам.-председател Вълканов да свали цените и кому е нужен този театър пред медиите?  2. Сръбската фирма ЕФГ – Енергийна Финансова Група – свързана със сръбските служби за сигурност. ЕФГ в България доскоро беше близка до мрежата енергийни компании на българския играч Богомил Манчев. А може и още да е. Тези фирми са изкупили по-голямата част от предлаганата на борсата електроенергия за 2018 г. на цени от около 60-70 лв. за Мв/ч. и сега я продават на 120-130 лв. за Мв/ч. Това е 100% надценка – надали и в търговията с наркотици може да се похвалят с такава печалба.  От друга страна, американските централи ТЕЦ Марица Изток 1 и 3 продължават да източват държавния НЕК със страшна сила. Въпреки че още през 2014 г. ДКЕВР сезира Европейската Комисия дали тези договори са непозволена държавна помощ, а в отговор вече 4 години - ни вопъл, ни стон. И въпреки законопроекта, който внесе НФСБ в 43-ото Народно Събрание м. юни 2015 г. (преди 3 години), базиран върху доклада на временната комисия за състояние на енергетиката, която ръководех. И въпреки че този доклад беше изпратен на Министерство на енергетиката, БЕХ и Прокуратурата! Резултатът е, че и без това изтънялата българска енергийна сигурност е срината от двама играчи, единият от които е чуждестранна компания и то от Сърбия, която не е член на Европейския съюз. Всичко това можеше да бъде избегнато, ако държавата още през 2016 г. беше приела препоръките на доклада ни. Препоръките от този доклад днес се тиражират като нови и революционни идеи, постигнати в разговора при премиера преди няколко дни.  Нейсе, по-добре късно, отколкото никога.    ", "date": "2018.02.08", "title": "Кой стои зад скъпия ток за бизнеса?"}
{"url": "http://clubz.bg/63964-uefa_i_barselona_chestitqt_rojdeniq_den_na_stoichkov", "text": "Христо Стоичков навършва днес 52 години и честитки към рожденика валят от цял свят. Сайтът на УЕФА публикува обширен материал за Камата, в който описва успехите с националния отбор и на клубно ниво. Има цитати на Йохан Кройф за № 8. За УЕФА Христо Стоичков е на най-добрият футболист на България в историята. \"Барселона\" също не пропуска да почете празника на едно от величията си в профила на клуба в туитър. Пуснато е видео с негов гол във вратата на \"Атлетик\" (Билбао). От години Христо Стоичков работи и живее в Маями - той е анализатор на мексиканската телевизия \"Унивижън\". Продължава да получава отличия. Наскоро го наградиха \"за цялостен принос\" заедно с други прочути бивши и настоящи футболисти в Турция. А преди броени дни стана трети със сборен отбор на турнир за ветерани в Русия. Камата най-вероятно ще е в екипа на \"Унивижън\" за мондиала през лятото. През миналата година Стоичков се забърка в скандал покрай казуса с Каталуня. Вицепремиерката на Испания Сорая Сеанс де Сантамария обяви, че ще го съди, тъй като я нарече франкистка.", "date": "2018.02.08", "title": "УЕФА и \"Барселона\" честитят рождения ден на Стоичков"}
{"url": "http://clubz.bg/63968-vladimir_zografski_shte_skacha_na_final_v_ponchan", "text": "Владимир Зографски си осигури участие поне на един олимпийски финал в ски скоковете на игрите в Пьончан. В квалификациите на малката шанца Зографски записа 17-о място с 98,5 метра и 118,8 точки. Финалът е в събота от 14:30 часа наше време. №1 днес стана германецът Андреас Велингер със 103 м и 133,5 т. Зографски участва и в Сочи преди четири години, а с днешната му изява стартира българското участие на олимпиадата в Южна Корея. Официалното откриване на игрите е в петък, 9 февруари, от 13 часа наше време и ще може да се гледа по БНТ. Председателят на Българския олимпийски комитет Стефка Костадинова пристигна рано тази сутрин в Пьончан. Междувременно българските спортисти преминаха днес през специално откритото фотостудио в Олимпийското село, за да могат техните снимки да се появяват по време на представянето на стартовете в телевизионните предавания. Българите са в добро настроение, без сериозни здравословни оплаквания и тренират по олимпийските обекти по график.", "date": "2018.02.08", "title": "Владимир Зографски ще скача на финал в Пьончан"}
{"url": "http://clubz.bg/63957-cvetanov_zabrani_komandirovkite_na_deputatite_za_da_ne_mine_vetoto_na_radev", "text": "Председателят на парламентарната група на ГЕРБ Цветан Цветанов е строил депутатските редици да отхвърлят последното президентско вето, наложено във връзка със Закона за опазване на земеделските земи. Цветанов, който иначе е в САЩ и включително днес има официални срещи там, дистанционно е забранил колегите му депутати да излизат в командировки през другата седмица, когато се очаква ветото да бъде гласувано в пленарната зала. Забранени са не само командировките, но и участието на народни избраници в консултации с колеги от други парламентарни групи за обсъждане на законодателни инициативи, каквито често се провеждат, докато тече пленарното заседание. Това разказаха пред Клуб Z парламентаристи. На практика герберите ще бъдат вързани за депутатските банки с цел ветото да бъде отхвърлено на всяка цена. Причината за всичко това е във все още неясната позиция на формацията на Веселин Марешки \"Воля\", от която на практика зависи дали ветото ще мине, ако от редиците на ГЕРБ и ОП отсъстват двама депутати. За да бъде преодоляно, са нужни гласовете на 121 народни представители, които да подкрепят одобрените от Народното събрание (НС) текстове, а управляващата коалиция ГЕРБ и \"Обединени патриоти\" имат 122-ма. Двете формации са единствените, които подкрепят оспорените от Радев изменения. Депутатите под натиск да не отхвърлят ветото за нивите  В сряда на заседание на ресорната земеделска комисия в НС депутатката от \"Воля\" Кръстина Таскова обяви, че вероятно формацията й ще подкрепи ветото на Радев. Таскова обвини вносителя на измененията Йордан Апостолов (\"Обединени патриоти\"), сам едър земевладелец, в откровен лобизъм. В подкрепа на ветото се обявиха и от БСП в лицето на депутатката Светла Бъчварова. Зад мотивите на държавния глава застанаха и от ДПС. От формацията на Марешки уточниха днес, че все още не са взели окончателно решение как ще гласуват и очакват Таскова да ги запознае с материята. До момента управляващите се ползват с подкрепата на Марешки и депутатите му, включително за вота на недоверие на тема корупция, внесен от БСП. ГЕРБ и ОП често разчитат и на ДПС, но в случая Движението подкрепя президентското вето. Неприкосновеността на частната собственост пребори ветото за нивите Президентът Румен Радев наложи вето през миналата седмица. Той смята, че с приетия от парламента нов регламент за застрояване на ниви \"не се изпълнява конституционното задължение на държавата за особена закрила на земята и не се гарантира промяна на предназначението на обработваемите земи само по изключение при доказана нужда\". От мотивите за ветото става ясно, че промени в законодателството, които засягат основни начала на Конституцията, трябва да преминават през всички етапи на законодателния процес - \"само така може да се гарантира прозрачност и да се даде възможност на всички заинтересовани лица да изразят своето мнение\". Президентът атакува и начина, по който в закона за посевния материал се внасят съществени промени в друг закон без предварително обществено обсъждане и оценка на въздействието. Факт, поправките бяха \"прикрити\" в преходните и заключителните разпоредби на друг закон - за посевния и посадъчния материал - и прокарани между двете четения с устно предложение на Апостолов, гласувани, прегласувани след настъпил хаос в пленарната зала и в крайна сметка подкрепени и от ГЕРБ и приети. \"Патриотът\" с поправката за нивите: Не съм в конфликт на интереси Реално Апостолов прави втори заход към тези текстове. Първият законопроект на новата управляваща коалиция още на старта на 44-тия парламент беше именно за това - да се разреши на собствениците на земеделска земя с променено предназначение да строят, въпреки че не са започнали инвестицията си в 6-годишния срок, поставен им от парламента през 2011 г. Предложението бе негово. Заради протести на природозащитници обаче през 2017 година от ГЕРБ оттеглиха подкрепата си за промените и темата уж беше приключила.  Неприкосновеността на частната собственост пребори ветото за нивите \"Патриотът\" с поправката за нивите: Не съм в конфликт на интереси", "date": "2018.02.08", "title": "Цветанов забрани командировките на депутатите, за да не мине ветото на Радев "}
{"url": "http://clubz.bg/63961-cenata_na_turski_potok_stigna_7_miliarda", "text": "Руският газов концерн \"Газпром\" е повишил оценката си за стойността на строителството на газопровода \"Турски поток\" до 7 млрд. долара. Това съобщи днес заместник-ръководителят на компанията Андрей Круглов на инвестиционен форум в Лондон, предаде ТАСС.  Почти половината газ в Европа идва от \"Газпром\" Предварително бяхме говорили, че стойността може да е 6 млрд. долара, но сега я оценяваме на около $7 млрд. Не изключваме също възможността за привличане на проектно финансиране. Най-вероятно \"Турски поток\" първоначално ще бъде финансиран от бюджета на \"Газпром\" и по-късно рефинансиран чрез емитиране на проектни облигации, както стана със \"Северен поток\", каза Круглов. Преди месец министърът на външните работи на Русия Сергей Лавров заяви, че втората тръба на \"Турски поток\", по която ще тече синьо гориво за Южна и Югоизточна Европа, ще се строи само при \"железни гаранции от страна на Европейската комисия\". Капацитетът на всяка от тръбите е 15.75 млрд. куб. м природен газ годишно. Строителството на тръбата започна на 7 май м.г. Вече са готови над 650 километра от нея. Дължината на морската й част е 910 км, а на сухопътната - 180 км. Газопроводът влиза в европейската част на Турция и оттам продължава до границата с Гърция, където ще бъде изграден хъб. Българското правителство се надява на отклонение към Варна, за да се пълни проектираният газов хъб \"Балкан\", който премиерът Бойко Борисов иска да финансира чрез плана \"Юнкер\". В средата на декември м.г. турското издание \"Хабетюрк\" съобщи, че такава промяна е обсъдена в турското Министерство на енергетиката, България е уведомена \"на най-високо ниво\" и вече е започнала подготовка за реализацията на проекта. „Газпром“ започна строителството на втората тръба на „Турски поток“ „Газпром“ започна строителството на втората тръба на „Турски поток“", "date": "2018.02.08", "title": "Цената на \"Турски поток\" стигна $7 милиарда"}
{"url": "http://clubz.bg/63929-baski_nacionalisti_iskat_nov_statut_za_svoq_region", "text": "Баските националисти имат нов план, който превръща на практика в отделна държава испанската автономна област Баския, пише в. \"Ел Мундо\". Той е на управляващата там Баска националистическа партия (БНП) и е вдъхновен от регионалния премиер Иниго Уркую. Планът в известна степен е копие на този от 2003 г. на някогашния баски премиер Хуан Хосе Ибарече. И в двата документа се говори за нов политически статут на Баския, основан върху исторически права, неависима съдебна система, автономно осигуряване, пряко представителство на региона в международните организации. Пучдемон иска двойно правителство на Каталуня Каталуня обяви независимост. Мадрид ѝ отне автономията Сега обаче се говори за конфедеративно естество на отношенията на Баския с останалата част на Испания. Планът \"Уркую\" се нарича Нов политически статут (НПС) - изписан изцяло с главни букви. Той предвижда превръщането на Баския в почти независима политическа единица. В самия текст се говори, че стремежът е един НПС, който  . Ето ключовите моменти от плана \"Уркую\": Точно преди 13 години - на 1 февруари 2005 г., испанският Конгрес отхвърли плана на тогавашния баски премиер Хуан Хосе Ибарече, който също бе от БНП. Този план бе представен пред депутатите през 2003 г. В него се съдържаха повече термини и изрази, свързани с независимостта на Баския. Ставаше дума за \"правото на самоопределение на народите\", а областта трябваше да стане \"свободна асоциирана държава\" в рамките на Испания. Сега обаче се говори за \"конфедеративни отношения\" и \"право на решение\". Провалът на плана \"Ибарече\" доведе и до политическата гибел на баския премиер. Бизнесът в областта, която е най-развитата икономически в Испания след Каталуня, му обърна гръб. В резултат Ибарече загуби регионалните избори през 2009 г. Каталунският сепаратизъм завладява и Балеарските острови Планът \"Уркую\" е ново главоболие за испанските власти. Той излиза на бял свят в разгара на политическата криза в Каталуня. Тамошният регионален парламент обяви едностранно независимост на 27 октомври 2017 г. В резултат централното правителство в Мадрид временно отне автономията на Каталуня и наложи пряко управление. Свикани бяха предсрочни местни избори. Макар нито една от трите сепаратистки партии да не бе първа сила на тях, взети заедно, те отново имат абсолютно мнозинство. Карлес Пучдемон се стреми отново да стане премиер на Каталуня и дори да я управлява от разстояние. Причината е, че той е в изгнание в Белгия, тъй като в Испания има заповед за неговото арестуване. Конституционният съд в Мадрид вече постанови, че Пучдемон не може да управлява отвън. Каталуня обяви независимост. Мадрид ѝ отне автономията Каталунският сепаратизъм завладява и Балеарските острови", "date": "2018.02.08", "title": "Баски националисти искат нов статут за своя регион"}
{"url": "http://clubz.bg/63931-imash_chestni_sini_ochi_poluchavash_kredit", "text": "Руските банки са започнали масово да използват системи за биометрично разпознаване на лицата на клиентите при вземане на решения за отпускане на кредити, съобщи руското издание \"Комерсант\". В няколко банки новата технология вече работи като допълнителен метод наред с останалите проверки в името на по-голяма сигурност и намаляване на риска.  БНБ прогнозира сливания на банки След като клиентът се обърне към банката с молба за кредит, негова снимка и лични данни се пускат в базата данни. В случай на последващи препратки платформата за идентификация на лице предоставя сравнение на биометричните параметри с тези, налични в базата данни. Също така системата сравнява лица с информация за измамници, с която разполага. Приходите на банките от такси и комисиони нараснаха с 8,2% \"Комерсант\" цитира директора по управление на риска на руската Пощенска банка Святослав Емелянов, който посочва, че благодарение на системата за биометрично разпознаване на лицата на клиентите през 2017 г. банката е успяла да предотврати около 10 000 \"мошенически\" сделки за над 1.5 милиарда рубли (около 21.35 милиона евро). ЕС готви забрана за теглене на пари от закъсали банки И други руски банки се възползват от икономическата изгода на системата за биометрични данни. Подготовка към реализация на проекта и използването на системата върви и във Внешторгбанк (ВТБ). (ВТБ е един от акционерите във фалиралата в България Корпоративна търговска банка с 9.99% дял - б.р.). В Алфа банк вече тестват биометричното разпознаване на лица с цел повишаване качеството на услугите. Въвеждане на технологията обсъждат и в ОТП банк - това е същата унгарска банка, която в България е собственик на Банка ДСК. Автоматични системи за биометрично разпознаване на лица действат вече на много европейски летища като част от мерките за безопасност. Приходите на банките от такси и комисиони нараснаха с 8,2% ЕС готви забрана за теглене на пари от закъсали банки", "date": "2018.02.08", "title": "Имаш честни сини очи? Получаваш кредит"}
{"url": "http://clubz.bg/63932-galeriq_v_podzemieto_na_mavzoleq", "text": "Подземието на бившия мавзолей ще се превърне в галерия за съвременно изкуство. Предложението е на Столичната община. За нея съобщи зам.-кметът по културата Тодор Чобанов. \"Внесли сме решение, то е съгласувано с Министерството на културата\", каза той, цитиран от \"Фокус\". Музей под Мавзолея, изкуство в бункера на мумията „Още през 2013-2014 г. започна подготовката за конкурсна процедура за „Зона-3“ – това е зона, която обхваща цялата градина, площадното пространство пред Царския дворец и съседни територии. Търси се цялостно решение, което да доведе до подобряване на градската среда, и в контекста на този конкурс много сериозен проблем се оказа подземното пространство под бившия мавзолей, което никак не е малко като площ. Още тогава се оказа, че останките от подземните нива на мавзолея не съществуват в правния мир и започнахме сложен процес по издирване на информация, но нищо не можа да се открие. Тогава изпратихме запитвания до всички институции дали имат претенции към този обект, но те казаха, че нямат, и тогава общината изготви акт за собственост“, обясни Чобанов. Според него това е най-доброто решение. Той напомни, че наблизо се намират Националната художествена галерия и Софийската градска художествена галерия. \"По естествен път в идеалния център на София се е оформил музеен квартал. И това изисква там да се появи и място, което по-сериозно да бъде ангажирано със съвременно изкуство\", обясни още зам.-кметът. Идеята се приемала много добре \"от художествената общественост – хората, които ще бъдат двигателите на процеса\". На този етап все още не е окончателно ясна стойността на проекта. Предложението вече мина през комисията по култура на Столичната община. Сега трябва да се гласува от общинския съвет. На три нива под земята ще се създаде и хранилище за паметници, предназначени за външно поставяне. На първото ниво под земята се е намирала стаята за разкрасяване на тялото на балсамирания Димитров. Това е помещението, в което на експоната са му правили макиажа. Сваляли са го долу с асансьор, за да го разкрасят\", каза Чобанов. Именно там ще се разположи музеят, а на долните нива ще е хранилището. Идеята е бункерната атмосфера да се запази. Мавзолеят на Георги Димитров е построен през 1949 г., за да съхранява балсамираното тяло на комунистическия вожд. Изграждането му започва веднага след смъртта на Георги Димитров. Построен е за рекордния срок от 6 дни. Мавзолеят е взривен края на август 1999 г. по заповед на строителния министър от правителството на СДС Евгений Бакърджиев. В края на февруари на площадката, която стои сега на мястото на разрушения мавзолей, трябва да се появи Бронзовата къща на скулптора Пламен Деянофф. Гласувано: Поставят Бронзовата къща мястото на Мавзолея Гласувано: Поставят Бронзовата къща мястото на Мавзолея", "date": "2018.02.08", "title": "Галерия в подземието на мавзолея"}
{"url": "http://clubz.bg/63927-vss_ne_otkri_nerednosti_v_prashtaneto_na_visokata_korupciq_v_specsyda", "text": "След ясно изказване на Сотир Цацаров и \"бетон\" от гласовете на прокурорската колегия, Пленумът на ВСС не застана зад съдиите от ВКС и адвокатурата, които искат да бъдат обявени за противоконституционни последните промени в НПК. Става въпрос за изпращането на делата \"за висока корупция\", включително и на магистрати, в Специализирания наказателен съд, както и за това - ревизионни актове на Сметната палата, АДФИ и др. подобни да бъдат автоматично приемани като доказателство в същите дела.  През ноември, веднага след влизането в сила на променения от ГЕРБ НПК, първо общото събрание на ВКС, а после и адвокатурата дадоха промените на КС. Там те са обединени в едно конституционно дело. ВКС: Спецсъдът става извънреден съд  Както Клуб Z писа, според вносителите с промените се създава , нещо което е изрично забранено в чл. 119 на Конституцията. В становищата се прави и аналогия с Народния съд - нещо, което Цацаров каза с насмешка, че няма да коментира. Характрно за  е, че той се занимава не по правна материя, а по субект на извършване на деянието, простичко казано -  Натам, според вносителите, има доказателства - като например различният ред за преследавне на едно и също деяние, бонусите на споменатите съдии в спецсъда, и дори различните правила за командироване, които доказват, че България създава именно извънреден съд. Между другото, никой още не е казал аргументирано откъде и под чие давление при предното правителство на ГЕРБ законодателят изведнъж се \"влюби\" в спецсъда и т. нар. висока корупция бе \"иззета\" от  СГС - тъкмо отвоюван от дрийм тийма на Владимира Янева и \"каките\". Но през цялото изминало време Цацаров помпа капацитета на Спецпрокуратурата с кадри, средства и дори прати \"любимия\" си прокурор Иван Гешев за шеф. Въпреки искането за вето: Радев подписа спорния закон за спецсъда Та, днес Цветинка Пашкунова илюстрира, че за едно и също деяние, например - документно престъпление, един гражданин би бил преследван по един ред - тръгвайки от Районен съд, а субектите по новия НПК (министри, депутати, магистрати, включително вече и шефове на агенции, кметове и председатели на общински съвети, б.р.) ще отговарят, стартирайки направо от ниво Спецсъд. Сотир Цацаров взе думата пръв, колкото да каже, че е против искането за противокоституционност. Според главния прокурор, ако се приеме, че това ще е извънреден съд, то значи че досега такъв е бил и СГС  \"Като цяло ако приемем, че този съд е извънреден – няма да коментирам мотивите, които съществуват към искането, защото правят аналогия с Народния съд, - ще изпаднем в доста голяма казуистика и ще кажем неща, които не е редно тук да ги коментираме\", делово каза Цацаров. Спецсъдът гледа над 90 % СРС-та и мерки за неотклонение А по повод това - дали съдиите трябва безкритично да приемат ревизионните актове на всички държавни служби и финансови инспекции, той даде пример - защо тогава приемат докладите на Европейската служба за борба с измамите - ОЛАФ. Лозан Панов съвсем накратко последва изказването му - че вече бидейки от ВКС, е изразил становищ, че промените са противоконституционни. И дори обеща, че няма да гласува и си го изпълни. Както казахме, Цветинка Пашкунова се намеси да обори главния прокурор и посочи няколко обстоятелства, които сочат на , вече посочена в старо решение на КС от 2011 г.  \"Сочените възможности за допълнителни възнаграждения на съдии, различни от тези на останалите съдилища, които разглеждат същите дела по същите правни квалификации, сочи на отклонение - както като праворазадаване, така и за статута на съдиите от този съд\", каза върховната съдийка. Тя даде и пример, че гражданите се третират неравно  Въпросът беше:  залегнало в образуваното вече конституционно дело № 10/2017 г.? Тезата на Цацаров - че няма нищо противоконституционно в преместването на делата, мина с 15:7 гласа. Показателно е, че освен \"бетона\" на прокурорската колегия, той получи подкрепа и от Боян Магдалинчев и Георги Чолаков от ВАС, и политическата \"тройка\" -  Боян Новански (Обединени патриоти), Драгомир Кояджиков (БСП) и Вероника Имова (ГЕРБ). Дори съдия Стефан Гроздев (ДПС) не гласува с тях, а против двете. Освен обичайните върховни съдии, малцинството подкрепиха Даниела Марчева и Боряна Димитрова, както и Севдалин Мавров. Панов на гласува. Другата опция - за противоконституционност на приемането на ревизионни актове, събра почти същата подкрепа 8:14, макар и в различна конфигурация. По-рано днес пък Лозан Панов отказа да коментира писмото срещу него от подалия оставка зам.-председатл на ВКС Красимир Влахов. В свое открито писмо Влахов го обвиняваше, че има \"специфично разбиране\" за работно място и време, че приема съда като \"субстрат\"  и като \"трибуна да отправя спорни публични послания\". Въпреки искането за вето: Радев подписа спорния закон за спецсъда Спецсъдът гледа над 90 % СРС-та и мерки за неотклонение", "date": "2018.02.08", "title": "ВСС не откри нередности в пращането на \"високата корупция\" в спецсъда"}
{"url": "http://clubz.bg/63934-bsp_pita_cacarov_izpylnqva_li_prokuraturata_politicheska_porychka", "text": "БСП поиска от главния прокурор Сотир Цацаров да назначи вътрешна проверка в районната прокуратура в Шумен. Това заяви лидерът на партията Корнелия Нинова в кулоарите на парламента. Повод за искането е проверка, разпоредена от районната прокуратура на областната дирекция на МВР за противодействие на икономическата престъпност. В рамките на проверката  е изисквана информация от Общопартийната контролна комисия на БСП за това кои лица са присъствали на делегатски събрания на партията, кои са участвали в общински съвети, кои са членове на БСП и т.н. От БСП питат и вътрешния министър Валентин Радев \"откога Икономическата полиция не се занимава с корупция, а с това кой е член на БСП\". Нинова изтъкна, че през последните години се упражняват репресии над граждани, както и натиск над малкия и средния бизнес и над инакомислещи. И допълни: Нинова съобщи, че член на БСП, който е бил държавен служител, е уволнен именно заради партийната си принадлежност. Тя изтъкна, че човекът не е бил член на партиен ръководен орган и е спазил това ограничение за държавните служители. Лидерът на БСП специално изтъкна, че не очаква сериозна реакция от вътрешния министър. И заяви, че не може държавна машина и независими органи да бъдат ангажирани с мачкане на политическия опонент и с репресии върху български граждани, независимо от коя партия са. Малко по-късно вътрешният министър коментира казуса: И допълни: Министърът допълни, че полицията просто е проверила сигнала. И припомни, че в новия закон за борба с корупцията е записано, че служител или експерт на комисията не може да е бил член на политическа партия или да е извършвал политическа дейност.", "date": "2018.02.08", "title": "БСП пита Цацаров: Изпълнява ли прокуратурата политическа поръчка?"}
{"url": "http://clubz.bg/63935-statistikata_otchete_spad_v_stroitelniq_sektor", "text": "Спад в строителството за декември 2017 г. - втори пореден месец, и повишено вътрешно потребление отчита националната статистика в публикувани днес данни. Индексът на НСИ за продукцията в сектор \"Строителство\" бележи понижение за втори пореден месец, намалявайки през декември с 3% спрямо ноември, когато спадна с 1.6%. НСИ отдава това на сезонния фактор, тъй като през зимните месеци е \"нормално да има известно отслабване на строителната активност\". Щети за България от руските санкции? Статистиката не ги лови Продукцията от гражданското и инженерно строителство се е свила с 3.8%, а при сградното - с 2.3 на сто. На годишна база строителната продукция бележи понижение през декември с 4.1% след растеж със 7.4% през предишния месец. Това представлява първо влошаване в строителството от началото на предходната година - през януари и февруари 2017 година строителството се сви съответно с 8% и с 0.1%. Статистика: 7% ръст на сделките с имоти в София Растежът обаче се движи от вътрешното потребление, отчетено в повишения с 0.5% оборот в търговията на дребно през декември спрямо ноември, когато е нараснал с 0.6 на сто. Тук не се включва търговията с автомобили и мотоциклети. На годишна база растежът на търговския оборот се ускори до 4.9% от 3.8% месец по-рано. Само преди ден и Европейската комисия отчете повишеното потребление в България, обявявайки оценка от 3.8% за реалния ръст на българския БВП за м.г. и отдаде заслугата за това предимно на потреблението и инвестициите.  Българската статистика констатира и подобряване на промишлеността за 11-и пореден месец, след като за последно производството се сви с 1% през януари 2017 г. През декември индексът на промишленото производство в България, изчислен от сезонно изгладени данни, се повиши с 0.7% спрямо ноември, когато нарасна с 0.8 на сто. На годишна база календарно изгладеният индекс на промишленото производство се повиши за втори пореден месец с 2%, отстъпвайки от солидните нива над растеж с над 4% през миналото лято. Статистика: 51 хил. българи по-малко през 2016 г. През декември увеличение спрямо предходния месец е регистрирано в преработващата промишленост с 1.5% и в добивната промишленост с 0.7%, докато при производството и разпределението на електрическа и топлоенергия и газ е отчетено слабо намаление с 0.2 на сто. На годишна база производството в преработващата промишленост нараства с 5.2%, но при спад с 5.25 в добивната промишленост и с 5.1% при производството и разпределението на електрическа и топлоенергия и газ. Статистика: 7% ръст на сделките с имоти в София Статистика: 51 хил. българи по-малко през 2016 г.", "date": "2018.02.08", "title": "Статистиката отчете спад в строителния сектор"}
{"url": "http://clubz.bg/63936-az_bqh_moderator_vyv_facebook", "text": "Трябва да си подготвен за всичко, ако работиш като модератор във Facebook. Това разказва Сара Катс, която прекарва осем месеца на тази позиция в социалната мрежа през 2016 г. Работата й е да преглежда сигналите за неподходящо съдържание, подадени от потребители на мрежата, и да решава кои публикации трябва да бъдат свалени. Борис III и Хитлер – против правилата на Facebook Модераторите имат по-малко от минута да преценят дали една публикация отговаря на правилата за ползване на мрежата или не. Като най-шокиращото съдържание, на което е попадала, тя описва видеоклип с детска порнография. Когато тя е започнала работа, от компанията не предлагат психологическа помощ за служителите. Тя казва още, че сред най-трудните й задачи е била да открива първоизточниците на подобни пуликации, които циркулират из мрежата. Много често се срещат и \"потресаващи сцени на насилие\", разказва тя. Сара Катс разказва и за опита си с фалшивите новини. Сорос: Facebook и Google се превръщат в заплаха за демокрацията Facebook все по-често използва изкуствен интелект за разпознаване на съдържание, което противоречи на правилата на социалната мрежа. Това обаче създава проблеми, защото изкуственият интелект не може да разбира контекста на думи или изрази. Затова за социалната мрежа работят около 7000 души, които вършат работа като тази на Сара Катс. Сорос: Facebook и Google се превръщат в заплаха за демокрацията", "date": "2018.02.08", "title": "\"Аз бях модератор във Facebook\""}
{"url": "http://clubz.bg/63937-v_latviq_veche_shte_uchat_na_mestniq_ezik", "text": "Сеймът в Латвия одобри днес на първо четене законопроекта за постепенно преминаване на обучението само на местен език в общообразователните учебни заведения, съобщи порталът \"Делфи\". Решението бе прието с 67 гласа \"за\" и 21 \"против\". Латвия - изчезващата нация Ако проектът бъде одобрен, нововъведенията ще започнат от 1 септември 2019 г. Той е разработен от Министерството на образованието и науката (МОН) в Рига и предвижда реформи в учебните заведения на националните малцинства през учебната 2021-2022 г. Предучилищното образование ще се води на два езика. В началното училище (от I до VI клас) обучението ще е извършва по три двуезични модела. В края на основното образование (VII-IX клас) 80 на сто от материала ще се преподава на латвийски език. Само на него ще се учи в гимназиалния курс (X-XII клас). Предвижда се преходът да се извърши постепенно. Заседанието на Сейма бе съпроводено от протестна демонстрация пред неговата сграда, предаде ТАСС. Участниците издигнаха протестни лозунги: \"Стоп на етническата дискриминация\", Училищата на националните малцинства са латвийско богатство\", Не на асимилирането\", \"Суверенната власт принадлежи на народа. Народът сме ние. Ние решаваме\" Демонстрантите декламираха стихове на поета Райнис на латвийски и руски език. Как Третата световна война може да започне от Латвия Карлис Шадурскис - латвийският министър на образованието и науката, заяви, че езиковата реформа не се харесва не на всички, а на един руснак - Путин. \"Има един руснак, на когото наистина тази реформа не му харесва. И той сега броди по 55-сантиметровия сняг в Москва и му е тежко. Това е господин Путин. На него и на Кремъл не им харесва тази реформа, защото тя ще сплоти нашето общество и съществено ще намали тази част от обществото, която е отворена за прпагандата на Кремъл\", коментира Шадурскис. Населението на Латвия в момента е близо 2 милиона души. Близо 40 на сто от тях са рускоезични. Официален в страната обаче е само латвийският език. Руският е със статут на чужд език. Как Третата световна война може да започне от Латвия", "date": "2018.02.08", "title": "В Латвия вече ще учат на местния език"}
{"url": "http://clubz.bg/63923-prokuraturata_prodava_39_brichki_trqbva_li_vi_uaz_469", "text": "Пленумът на ВСС позволи на прокуратурата да обяви на търг поради отпаднала необходимост 39 автомобила. Те са \"морално и физически остарели и не отговарят на съвременните европейски стандарти за вредни емисии и изгорели газове\", докладва представляващият Боян Магдалинчев. Главният прокурор Сотир Цацаров взе думата, колкото да каже, че практиката била, когато ще се разделят с коли, да ги предлагат първо на други органи на съдебната власт.  Само че всички били в такова състояние, че според него нито един орган на съдебната власт - дори да се намери желаещ, \" Докато членовете на съвета се подсмихваха, стана ясно, че за пълна подмяна на автопарка на прокуратурата остават само 2 коли, произведени преди 2000 г. А после и едни 4 броя \"Форд Фокус\" от 2003 и 2004 г., чието състояние също е много лошо. Тече обществена поръчка за нови. Цацаров развесели залата и като даде лична прогноза от изложените на търг 39 коли колко ще се продадат: Самият Цацаров също се вози в джип, но не в УАЗ, а във \"Фолксваген Туарег\".", "date": "2018.02.08", "title": "Прокуратурата продава 39 брички. Трябва ли ви УАЗ 469?"}
{"url": "http://clubz.bg/63924-chetem_be_chetem", "text": "„Едно време не беше така. Чакаш по цяла седмица. Записват те в списък и за да си вземеш книгата, която искаш, трябва задължително да вземеш и от другите, партийните. Сега ви е лесно на вас, младите. Даже не трябва да ходите до книжарницата, за да четете, но четете ли?“ Въпросa получавам от човек на около 65-70 г., докато се редим на опашка. В книжарница. Фактът, че на опашката пред нас има още петима души, отговаря на въпроса му. И никой от тях не е дошъл за хляб или за прах за пране. Дошли са за книга. Специално. За да я видят, пипнат и изберат. Готови са да отделят от бюджета си 20 лева. Да, но на онзи вътрешния лукс, който те кара да се чувстваш като милионер. На преживявания, които не може да снимаш и да споделиш във фейсбук. Книгите си останаха онази почивка, която преживяваш по пижама, в метрото или на пейка в парка и която не можеш да покажеш. Посещенията обаче си личат после по начина, по който продължаваш с всекидневието си. Изправени пред избора за какво да похарчат заделените 20 лева, още има такива, които избират книгата. Не се е случвало досега да пътувам сутрин и в претъпканото метро и да не видя някой, който да чете. Изобретателността намира начини да събере закъснелите за работа и ентусиастите, понесли „Песен за огън и лед” например под мишница. Днес, когато има решение и за тези, които не искат да тренират с носене на издания с твърди корици, има електронен четец, таблет, телефон. Словото е навсякъде. Във всякакви формати. Съобразено с всеки вкус. И четенето отдавна не е и самотно занимание. Групи във фейсбук събират любителите на думите и предлагат терен за разпалени спорове, зареждане с идеи за следващо четиво и дори завързване на приятелство. Участниците са на всякаква възраст, а единственото, което стои на входа на една от тези групи, е просто въпросът: „Защо искаш да се включиш?” И защо въобще е нужно такова противопоставяне. Да четеш не означава да не излизаш и това, че гледаш екранизацията, не означава, че няма да прочетеш книгата. „Модерно е да се чете това”, гласи една реклама на книжарница. А модерно е най-малкото, което четенето е. Модата идва и си отива, а четенето остава.  Въпреки киното, което предлага готови картини, взети от някое чуждо въображение. Въпреки натиска да развием многофункционалността на кухненски робот, с която идва и трудността да се концентрираме само върху страницата, която четем в момента. Въпреки много по-богатия избор от развлечения, с които разполагаме днес, за разлика от баба ни преди 50 години. Четем и не го правим за убиване на време, защото тo се превърна в един от ресурсите, с които най-малко разполагаме. Четем, защото в четенето намираме нов начин да общуваме със себе си, да се губим и откриваме. Четем, защото се появяват книги, които си заслужават вниманието ни и които имат какво да ни кажат. „Четем”, отговарям на човека пред мен. Той ме поглежда и за миг присвива очи, сякаш за да прецени истиността на казаното. Не ми отговаря. Само подава книгите си на момичето на касата. „52 лева“, съобщава то. Човекът вади банкноти на по два лева, отброява събраните стотинки. „Четете - обръща се към мен. - Книгите още не са на изчезване, ама знае ли човек...“ Ася Владимирова иска да пише, да пътува и да опитва", "date": "2018.02.08", "title": "Четем бе, четем!"}
{"url": "http://clubz.bg/63916-bylgarski_gvardejci_v_zapadnite_balkani_zajedno_smo_ja%C4%8Di_video", "text": "Zajedno smo jači! Така звучи на трите официални езика в Босна и Херцеговина мотото на българското председателство на Съвета на Европейския съюз. Това чуха и зрителите в първата вечер на фестивала \"Сараевска зима\", който бе открит от Гвардейския представителен духов оркестър с диригент маестро Ради Радев. На концерта присъства и посланикът на България в Сараево Августина Цветкова. Представлението бе озаглавено \"Среща на културите: от брас до джаз\". Българските гвардейци изпълниха мелодии от Панчо Владигеров, Дико Илиев, Енио Мориконе, Джордж Гершуин. Началото бе с българския химн и, разбира се, с \"Одата на радостта\" на Бетовен. Снимките и видеото бяха публикувани във фейсбук от посланик Цветкова.    ", "date": "2018.02.08", "title": "Български гвардейци в Западните Балкани: Zajedno smo jači! (ВИДЕО)"}
{"url": "http://clubz.bg/63925-kak_razrabotki_na_dans_se_okazvat_vyrhu_noshtnoto_shkafche_na_kmeta", "text": "Председателят на ДАНС Димитър Георгиев да бъде изслушан в парламентарната комисия за контрол на службите, за да даде обяснение как така секретна разработка на агенцията му се е оказала на нощното шкафче на подсъдимия кмет на Септември Марин Рачев. Това поиска от парламентарната трибуна депутатът от БСП Славчо Велков, говорейки от името на парламентарната група на партията. Рачев е обвинен за безстопанственост. Прокуратурата ще опита да докаже, че чрез 14 фирми, находящи се на един адрес и имащи общо с жената, с една втора братовчедка и други близки на кмета, той фактически е сключвал обществени поръчки със себе си. Ще опитат да го обвинят за нагласени поръчки за поне 300 000-400 000 лв. Но общите подозрения, както вече бе съобщено, са за 13 млн. лв. Очаквано: съдът отстрани кмета на Септември При обиска в дома му спецпрокуратурата се натъкна на справки от ДАНС за операции по търговията с гласове, спокойно отлежаващи на нощното му шкафче. Става въпрос за това какви действия са били предприети срещу купуването на гласове на местните избори през 2015 г. Данните не са с гриф \"секретно\", но представляват служебна тайна. Експерти по сигурността коментират неофициално, че такава информация буквално се продава на заинтересованите лица от служители на т.нар. българско ФБР. Кметът на Септември къта разработки на ДАНС в нощно шкафче Освен служебната справка от ДАНС в дома на Рачев беше намерен и друг любопитен \"документ\" - тефтер. Вътре Рачев си водил бележки за разценки за всяка фирма от спечелилите поръчки, които според прокуратурата са свързани. Там са описани оборотите, печалбите, суми на обществени поръчки \"и всякакви други съкращения\". Специализираният наказателен съд временно отстрани от длъжност кмета Рачев. Градоначалникът е обвинен за злоупотреби с общински средства и неправомерен контрол над фирми, които са били под негово пряко ръководство и са печелили обществени поръчки. Той успя да извади и крупната сума от 250 000 лева, за да излезе под гаранция. Кметът на Септември къта разработки на ДАНС в нощно шкафче", "date": "2018.02.08", "title": "Как разработки на ДАНС се оказват върху нощното шкафче на кмета"}
{"url": "http://clubz.bg/63901-debati_za_smqnata_na_vremeto_tiktakat_v_evroparlamenta", "text": "Евродепутатите поискаха задълбочена оценка на смяната между зимно и лятно часово време и промяна на режима, ако е необходимо. Те приеха резолюция след днешния дебат, която призовава Евпорейската комисия да направи обстойно проучване преди да се произнесе. Документът беше приет с 384 гласа \"за\", срещу 153 \"против\" и 12 \"въздържал се\". Да се сърдим ли на Германия за лятното часово време? Смяната на стрелките на часовника в рамките на Европейския съюз се управлява от директива на Европарламента и Съвета на ЕС. Текстът предвижда във всяка държава членка на ЕС периодът на лятното часово време да започва в 1.00 ч. по Гринуич в последната неделя от март и да завършва в 1.00 ч. по Гринуич в последната неделя от октомври. Основна причина за въвеждането на смяната между лятно и зимно часово време е пестенето на енергия. В България проучване е показало, че лятното часово време пести енергията, която АЕЦ „Козлодуй“ произвежда за 12 часа при пълна мощност. Разделено на всеки от нас, се оказва, че това е 54 стотинки на човек за една година. Независимо какво ще реши Европа, България е свободна да премахне местенето на стрелките на часовника по собствена инициатива, когато прецени. Необходимо е само решение на Министерския съвет. \"Атака\" внася 43 закона в НС, махат лятното часово време Дебатите в Европарламента са в отговор на граждански инициативи и петиции на граждани, които изказват притеснения относно последиците за здравето от смяната на времето. Комисиятата по транспорта на ЕП вече призова Еврокомисията да премахне смяната. Според много проучвания смяната на стрелките на часовника всъщност е вредно за хората. Учени от Харвард са установили, че в деня след смяна на времето катастрофите по пътищата се увеличават с 18%. Причината е сънливостта и забавените реакции. Според анализ на ЕК най-уязвими към всяка насилствена промяна в нормалния човешки ритъм са възрастните. Засегнати са също хората със сърдечно-съдови проблеми или с нарушения в ендокринната система. През последните години редица държави се отказват от използването на лятното часово време. Сред тях са Казахстан (2004), Ирак (2007), Грузия (2010), Армения (2011), Русия, части от Украйна (областите Донецк, Луганск и Крим) и Египет (2014), Азербайджан (2015). Други страни пък се отказват от зимното часово време и остават за постоянно на лятното, това са Беларус (2011), Турция и Севернокипърската турска република (2016). Това е и един от въпросите, пред които са изправени евродепутатите - дали да се остане на зимното или на лятното часово време. \"Атака\" внася 43 закона в НС, махат лятното часово време", "date": "2018.02.08", "title": "Дебати за смяната на времето тиктакат в Европарламента"}
{"url": "http://clubz.bg/63900-ruski_medii_i_polsha_nosi_otgovornost_za_vtorata_svetovna_vojna", "text": "Полският Сенат прие изменения в закона за Института на националната памет - Комисията по разследване на престъпления срещу полския народ. Поправките предвиждат в частност наказание за \"приписване на отговорност на полския народ или държава, включително за престъпления, извършени от Третия райх\". Президентът Анджей Дуда вече обеща да подпише документа. Това намерение е свързано с един общ и достатъчно болезнен процес в цяла Европа. Това се казва в статия на Андрей Бистрицки във в. \"Известия\", цитирана от БТА.  В статията се изтъква, че става дума за преразглеждане на цялата конфигурация на обществено-социалния и в известна степен на политическия живот.  Според него обаче поведението на полските политици от време на време абсолютно не се поддава на обяснение. И Полша успява да се окаже в немного добри отношения с практически цялото си обкръжение, включително с Русия и Украйна. Според него обаче за полското ръководство е крайно важно да създаде ново чувство за идентичност, което позволява на сегашния политически елит на Полша да отстоява своите позиции. А това, колкото и да е странно, не е твърде далеч от онези настроения, които стоят зад \"Брекзит\" или зад събитията в Каталуния. Според него действията на президента същодов голяма степен се обясняват именно с това, че той се опитва да противостои на онези групи от политическия елит, които до съвсем неотдавна бяха на власт в Полша, например Доналд Туск. Според него поправката към закона за Института за националната памет засяга извънредно болезнен и деликатен въпрос, свързан с мъченичеството на полската нация. Защото през Втората световна война бяха убити 6 милиона полски граждани, включително около 3 млн. полски граждани от еврейска националност, както е заявил самият Анджей Дуда. Според него е ясно е, че хората в Полша са живели в тежки условия.", "date": "2018.02.08", "title": "Руски медии: И Полша носи отговорност за Втората световна война"}
{"url": "http://clubz.bg/63917-biznesyt_v_germaniq_ne_e_dovolen_ot_novata_koaliciq", "text": "Германският бизнес изрази скептицизъм към постигнатото коалиционно споразумение между консерваторите на канцлера Ангела Меркел и социалдемократите, предаде ДПА, цитирана от БТА. След обявяването на споразумението Меркел посочи, че консервативният й блок е трябвало да направи компромиси в преговорите с Германската социалдемократическа партия (ГСДП), която получи трите основни министерства - на финансите, на външните работи и на труда и социалната политика.  След родилни мъки Германия пое към широка коалиция Левоцентристката ГСДП се бори Германия да изостави двустепенната си система за здравно осигуряване и да намали възможността на компаниите да ограничават условията на труд.  \n\tМного от подробностите по сделката все още не са обявени.  Германската промишлена и търговска камара изрази опасения за споразумението.  Той порица бъдещите коалиционни партньори за липсата на иновации спрямо дигитализацията.  \"Германската промишленост като цяло не е доволна от коалиционното споразумение\", посочи Дитер Кемпф, президент на Федерацията на германската промишленост.  Германските работодатели се оплакаха от липсата на гъвкавост.  По въпросите на трудовия пазар и социалната политика в договора \"липсва икономически усет и той означава по-слаба гъвкавост за компаниите, но и повече тежести и регулации\", отбеляза Инго Крамер, ръководител на Конфедерацията на германските работодателски организации.", "date": "2018.02.08", "title": "Бизнесът в Германия не е доволен от новата коалиция"}
{"url": "http://clubz.bg/63921-siderov_deklarira_uchastie_vyv_firma_sled_zaplaha_ot_sankcii", "text": "Лидерът на \"Атака\" Волен Сидеров внесе в деловодството на парламента декларация, че от няколко месеца притежава дялово участие в капитала на търговско дружество. Това стана малко след като Антикорупционният фонд сезира новия антикорупционен орган за недекларирани от Сидеров нововъзникнали обстоятелства, неотразени в досега подадените от него декларации за конфликт на интереси. Депутатът е регистрирал търговско дружество през октомври 2017 година и не бе спазил едноседмичния срок за неговото деклариране. Нарушението води до глоба между 1000 и 3000 лева както по новия антикорупционен закон, така и по наскоро отменения, съобщава фондация „Антикорупционен фонд“. Данните и фактите, които Антикорупционният фонд излага в своя сигнал за проверка от новата антикорупционна комисия, са следните: При извършена проверка в публичните регистри беше установено също, че последната подадена декларация от народния представител е с дата 28 април 2017 година. “Към настоящия момент тази декларация е непълна и не отразява коректно имущественото състояние на народния представител в нарушение на чл. 39 от Закона за противодействие на корупцията и отнемане на незаконно придобито имущество, а така също и в нарушение на чл. 15 от Закона за предотвратяване и установяване на конфликт на интереси (седемдневен срок за деклариране на промени в обстоятелствата) до неговата отмяна”, се казва в изготвения от правния център на Антикорупционния фонд сигнал.", "date": "2018.02.08", "title": "Сидеров декларира участие във фирма след заплаха от санкции"}
{"url": "http://clubz.bg/63919-dushena_i_zaplyuvana_v_liceto", "text": "Куентин Тарантино отговори на твърденията, че е принудил актрисата Ума Търман да работи в неосигурена среда по време на снимките на „Убий Бил“, като нарече решението си да я накара да извърши сама автомобилна каскада „най-голямото съжаление за живота ми“. Тарантино: Катастрофата на Ума е най-ужасната ми грешка Търман обвини сценариста и режисьор, известен със своите ултранасилствени филми, сред които „Криминале“, „Глутница кучета“ и сериите „Убий Бил“, че я е принудил да управлява необезопасена кола, с която тя катастрофирала, като определи професионалния му подход като „дехуманизация до точката на смъртта“. „Беше си просто обикновено шофиране – продължава режисьорът. – Никой от нас не го виждаше като каскада. Може би трябваше, но не го направихме. Сигурен съм, че когато разбрах, че тя смята сцената за опасна, изразих досада. Но изобщо не бях разярен или бесен.“ Ума Търман: Уайнстийн е животно, а Тарантино е садист Тарантино признава твърденията на Търман, че е поискал от нея да кара с такава скорост, че косата ѝ да се развява. Признава, че в последната минута поради промяната на светлината посоката на шофиране е била обърната – но пътят не е бил тестван в тази посока, преди Търман да мине по него. „Казах ѝ, че всичко ще е ОК. Казах ѝ, че пътят е прав. Казах ѝ, че ще бъде в безопасност. Но не беше така. Сгреших. Не я качих насила в колата. Тя влезе сама в нея, защото ми повярва”, споделя режисьорът. В същия ден, в който Тарантино отговаряше на критиките, се появи и аудиозапис, в който той защитава секс престъплението на колегата режисьор Роман Полански срещу 13-годишно момиче през 1977 г., казвайки, че момичето е било „наясно“, а „изнасилване“ е силна дума, която не се отнася до ситуацията. В интервю за Хауърд Стърн през 2003 г. Тарантино заяви за Полански: По отношение на поведението на Харви Уайнстийн през октомври Тарантино каза пред „Ню Йорк таймс“: Тарантино също така твърди, че чак след като Търман му разказала за нападението на Уайнстийн, което много приличало на преживяното от тогавашната му приятелка Мира Сорвино, осъзнал, че сексуалните атаки „с блъскане и притискане“ са постоянен модел на поведение за продуцента. Той твърди, че тогава е говорил с Уайнстийн и му е поставил условие, че ще направи „Убий Бил“ с „Мирамакс“ само ако той се извини на Търман. Катастрофата засегнала отношенията му с Търман за години: Тарантино признава, че на Търман е бил отказан достъп до кадрите от катастрофата, за да не съди студиото, но казва, че не е знаел, че тя го смята за съучастник в това. Той твърди, че е предоставил кадрите на Търман преди интервюто в „Ню Йорк таймс“, защото искал да постъпи правилно. Режисьорът отговаря и на предположенията, че той лично е извършил някои от най-спорните и насилствени действия в своите филми, включително плюене в лицето на Търман и душене с верига, обяснявайки, че това е въпрос на „поемане на отговорност“ за сложни кадри. Той описва инцидент по време на заснемането на „Гадни копилета“, в който е попитал актрисата Даян Крюгер дали може лично да я души, за да получи подходящите кадри. „За мен беше проблем да я помоля, но трябваше, за да направим възможно най-реалистичните кадри – казва той. – И тя се съгласи, защото знаеше, че ще изглежда добре и ми се довери да го направя. Бих поискал същото нещо и от мъж. Даже с мъж бих бил по-настоятелен.“ Уайнстийн отрече да е насилвал Търман, както и всички други обвинения срещу него за секс без взаимно съгласие. Ума Търман: Уайнстийн е животно, а Тарантино е садист", "date": "2018.02.08", "title": "Душена и заплювана в лицето"}
{"url": "http://clubz.bg/63930-vyv_vryzka_s_postypili_zapitvaniq_vi_uvedomqvame", "text": "Това съобщение разпрати пресслужбата на правителството в 11 ч. тази сутрин. За какви запитвания и по какъв повод става дума в съобщението - няма повече пояснения.  Премиерът Борисов е претърпявал няколко операции на колене и глезени в годините - покрай спортни травми по време на практикуване на любимите му спортове футбол и тенис. ", "date": "2018.02.08", "title": "Във връзка с постъпили запитвания, Ви уведомяваме..."}
{"url": "http://clubz.bg/63918-ska_keler_na_osmiq_protest_za_pirin_nie_zastavame_na_vasha_strana_video", "text": "Оставка на правителството. Оставка на министъра на околната среда и водите Нено Димов - това поискаха за осми пореден път протестиращи пред сградата на Министерския съвет.  В протеста се включи и евродепутатката от \"Зелените\" Ска Келер. Тази вечер се проведе поредният протест под наслов \"Да защитим Пирин, да защитим България\". Това е осмото поред шествие срещу решението на Министерския съвет да промени плана за управление на Национален парк \"Пирин\", взето на 28 декември 2017 г. и предвиждащо разрешение за строеж на спортни съоръжения в 2% от концесионната зона на Банско и за водохващания за питейни нужни в 48% от територията на парка.  Протестиращите посрещнаха в София маратонците доброволци, които тичат в защита на планината и днес е последната част от маршрута им - от Дупница до сърцето на София, където се вляха в протеста. Борисов като \"зелен човек\": Спирал съм проекти, за да се излюпят щъркелчета", "date": "2018.02.08", "title": "Ска Келер на осмия протест за Пирин: Ние заставаме на ваша страна (ВИДЕО)"}
{"url": "http://clubz.bg/63920-kim_iznenada_s_voenen_parad_tochno_predi_olimpiadata", "text": "В столицата на Северна Корея се състоя грандиозен военен парад, посветен на 70-годишнината от създаването на Корейската народна армия, съобщиха осведомителните агенции, цитирайки източници от южнокорейското правителство и медии. Севернокорейската телевизия не излъчваше събитието на живо. На него не бяха поканени и чужди журналисти, затова и все още няма снимки от събитието. Това е очевидна провокация, свързана с откриването утре на Зимните олимпийски игри в Южна Корея, коментират повечето дипломати в Сеул. По принцип парадите се правят на 25 април по случай годишнината от създаването през 1932 г. на първия партизански отряд от основателя на КНДР Ким Ир Сен, предава Би Би Си. Според някои анализатори организирането на военен парад в Северна Корея точно преди голямото спортно събитие в южната й съседка може да влоши атмосферата на помирение между двете корейски държави, създала се след решението за участие на севернокорейски спортисти в игрите. В репетициите за събитието са участвали повече от 10 000 войници и граждани, носещи цветя и скандиращи лозунги, съобщи БТА. На откриването на олимпиадата ще има високопоставени представители и на Сеул, и на Пхенян. Там ще бъде и американският вицепрезидент Майк Пенс, но Северна Корея изключи възможността за среща с американските представители. Сестрата на диктатора Ким Чен Ун ще присъства на игрите. Тя е заместник-шеф на отдел \"Пропаганда\" на висшия орган на управляващата комунистическа партия в Пхенян. Организаторът на олимпиадата Ли Хи Биом коментира, че парадът по никакъв начин няма да повлияе на игрите. Според него всичките 193 страни участнички ще поддържат мирния дух по време на състезанията от 9 до 25 февруари.", "date": "2018.02.08", "title": "Ким изненада с военен парад. Точно преди олимпиадата"}
{"url": "http://clubz.bg/63922-soros_plashta_za_nov_referendum_sreshtu_%E2%80%9Ebrekzit%E2%80%9C", "text": "Джордж Сорос е дарил 400 000 лири (над 550 000 долара) на активистка група, която се опитва да предотврати излизането на Великобритания от Европейския съюз, предаде Ройтерс, цитирана от БТА. Американският милиардер от унгарски произход придоби световна известност през 1992 г., залагайки успешно срещу британската лира. След \"Брекзит\" - преходен период до края на 2020 г. Активистката група \"Най-доброто за Великобритания\" съобщи, че Сорос й е дарил пари чрез свои фондации. Противниците на „Брекзит“ твърдят, че излизането от ЕС ще е най-голямата грешка на Великобритания след Втората световна война и ще подкопае политическото и финансовото влияние, което страната има. Според привържениците на „Брекзит“ обаче той ще освободи Великобритания от един доминиран от Германия експеримент и в крайна сметка британската икономика ще започне да процъфтява, отбелязва Ройтерс. Премиерът Тереза Мей казва, че Великобритания ще напусне ЕС на 29 март догодина и няма да има нов референдум по въпроса. Сорос: Facebook и Google се превръщат в заплаха за демокрацията Преди две седмици Сорос заяви, че Facebook и Google се превръщат в заплаха за демокрацията. В традиционната си реч на Световния икономически форум в Давос милиардерът коментира, че социалните мрежи са \"пречка за иновациите\" и повдигна въпроса за способността им да оформят общественото мнение. Той обаче предвиди, че дните им са преброени заради европейските регулации. Сорос: Facebook и Google се превръщат в заплаха за демокрацията", "date": "2018.02.08", "title": "Сорос плаща за нов референдум срещу „Брекзит“"}
{"url": "http://clubz.bg/63933-angela_merkel_podari_pravitelstvo_na_socialdemokratite", "text": "Ангела Меркел подари правителство на социалдемократите, за да не се стигне до предсрочни избори, а вероятно и да запази за четвърти път канцлерския си пост. Така могат да се обобщят коментарите в германските медии, след като вчера стана ясно, че десницата на Меркел – нейният Християндемократически съюз (ХДС) и баварският Християнсоциален съюз (ХСС) са постигнали споразумение със социалдемократите (ГСДП) за сформиране на широка управленска коалиция. След родилни мъки Германия пое към широка коалиция Преговорите продължиха 13 дни, бяха болезнени, всяка партия направи компромиси. Според наблюдатели обаче най-големи отстъпки е направила десницата. Днешните най-яростни критики са по разпределението на министерските постове. Не става дума за квотите, те са според изборните резултати на всяка една от трите партии – съответно по 6 министерства за ХДС и социалдемократите и 3 за баварците. Проблемът е, че Меркел се поддаде на натиска на ГСДП и така тази партия получава ключови министерства, сред които на външните работи, финансите, труда и заетостта, правосъдието. Лидерът на социалдемократите Мартин Шулц, който се беше врекъл никога да не е министър в кабинет на Меркел, сега иска да е външен министър. За да ограничи критиките, Шулц оповести, че ще подаде оставка като партиен лидер. Бизнесът в Германия не е доволен от новата коалиция Най-голямата отстъпка на десницата е финансовото министерство, което при предишните кабинети на Меркел винаги е било оглавявано от християндемократ. Не е важен толкова постът, колкото въпросът какво ще струва това на бюджета. Става въпрос за милиарди евро, които социалдемократите искат да налеят в социалната сфера и образованието. На пръв поглед това е абсолютно справедливо, но да трупаш държавен дълг не е далновидно. А Германия и сега е държава със социална справедливост. Само един пример. При хора с пенсии под социалния минимум държавата им доплаща до живот надбавки, поема и здравните осигуровки. Във ФРГ и пенсионерите внасят здравни осигуровки, които тръгват от 203 евро месечно. По повод разпределението на министерските постове политологът от университета в Трир проф. Уве Юн заяви: Това го потвърждават и от лагера на десницата. Според президента на Икономическия съвет на ХДС Вернер Балзен коалиционният договор не би следвало да бъде приет от парламентарната фракция на десницата. Залегналите милиарди разходи в социалната сфера щели да бъдат плащани от поколения наред. Но ако някой мисли, че Германия вече има правителство, дълбоко се заблуждава. Предстои да бъдат допитани всичките членове на ГСДП – 463 723-ма души. Днес започна изпращането на писма, придружени с коалиционния договор от 177 страници. Партийните членове трябва да отговорят също с писма, в които да посочат дали подкрепят или отхвърлят сформирането на широка коалиция с десницата. Този процес отнема две до три седмици. Има и нещо гнило. По призив на младежката организация на ГСДП от края на януари досега хиляди германци с неясни убеждения встъпиха в партийните редици. Единствената им цел е да гласуват срещу широка коалиция, след което ще напуснат партията. Ако в болшинството си членската маса на ГСДП прояви разум, Германия ще има правителство малко преди Великден. Ако не, то тогава се задават предсрочни избори, чийто изход едва ли ще е от полза за социалдемократите. На изборите на 24 септември м. г. те получиха 20,5 на сто подкрепа. Актуални социологически изследвания сочат 17 на сто. И никак няма да е чудно, ако антиевропейската и деснопопулистка партия \"Алтернатива за Германия\" излезе втора политическа сила. Това ли искат противниците на широка коалиция сред социалдемократите? Ясно е едно – драмата по сформиране на правителство в Берлин продължава. Бизнесът в Германия не е доволен от новата коалиция", "date": "2018.02.08", "title": "Ангела Меркел подари правителство на социалдемократите"}
{"url": "http://clubz.bg/63928-kak_borisov_i_peevski_hodqt_do_mars_s_tesla_estestveno_snimki", "text": "С помощта на най-мощната и тежкотоварна ракета досега - Falcon Heavy - Илон Мъск изпрати в к:осмоса две важни неща - луксозната си кола Tesla Roadster и друг връх на съвременните технологии - видеокамерите. Така скоро след успешното изстрелване Space X успя да включи предаване на живо от орбита, през камери, закачени на ключови места около електромобила. Все още можете да гледате живото предаване  Феновете на Мъск първо се възхитиха на уникалните кадри, а после като едни модерни хора хванаха Photoshop и вместо манекена \"Старман\" пратиха любимите си хора сред звездите... Други развиха теории за това с какво може да се сблъска човек, ако реши да покара в Космоса... Световните форуми реагираха по-бавно от българските - просто американци и други бяха заети дълго време да се радват на оригиналните кадри.", "date": "2018.02.08", "title": "Как Борисов и Пеевски ходят до Марс? С Tesla, естествено (СНИМКИ)"}
{"url": "http://clubz.bg/63915-100_vojnici_na_asad_ubiti_pri_ataka_ot_vyzduha", "text": "Най-малко 100 войници от правителствената армия на диктатора Асад бяха убити при атака от въздуха и с артилерия от коалицията, предвождана от САЩ, съобщи Си Ен Ен. Операцията е била отбранителна. Съединените щати са нанесли въздушните удари в Сирия по проправителствени сили, след като те нападнали опозиционни бойци, придружавани от американски военни съветници. Това е станало в източната сирийска провинция Дейр аз Зур. Асошиейтед прес отбелязва, че коалицията рядко нанася удари в Сирия по сили, подкрепящи президента Башар ал Асад. Около 500 войници на сирийския президент са нападнали конвоя с танкове руско производство и с минохвъргачен огън. Това наложило ответен удар от американските сили, предава Си Ен Ен. В Дейр аз Зур Сирийските демократични сили (СДС) - поддържана от САЩ коалиция от кюрдски и арабски бойци - се борят срещу групировката \"Даеш\" източно от Ефрат. Сирийските правителствени сили са активни от другата страна на реката, съобщи БТА. При атаката няма пострадали американци. Коалицията начело със САЩ \"остава решена да се съсредоточи върху борбата срещу \"Даеш\" в долината на Ефрат\", но има \"неотменимо право на самозащита\", се подчертава в изявление на командването. Около 2000 американски войници оперират в Сирия. Те подпомагат над 50 000 бойци на Сирийските демократични сили, припомня Си Ен Ен. ", "date": "2018.02.08", "title": "100 войници на Асад убити при атака от въздуха"}
{"url": "http://clubz.bg/63912-bokova_oglavqva_fakultet_v_universitet_v_seul", "text": "Бившият генерален директор на Организацията на ООН за образование, наука и култура (ЮНЕСКО) Ирина Бокова ще преподава в южнокорейски университет и ще оглави негов факултет от следващия месец, съобщи агенция Йонхап, цитирана от БТА. Само преди няколко дни в социалните мрежи се завъртя информация, че Ирина Бокова е била номинирана за член на съвета на директорите на руската \"Фосагро\". Тя трябва да бъде утвърдена на събрание на акционерите на 26 февруари. Холдингът е сред топ 100 в Русия. Групата \"Фосагро\" е най-големият европейски производител на фосфатни торове, най-големият в света производител на висок клас фосфатни скали и вторият в света (след компания от Китай) производител на амониев фосфат и диамониев фосфат. Собственик на “Фосагро“ е Андрей Гуриев, руски милиардер, който купи най-скъпото имение във Великобритания, отстъпващо по площ само на Бъкингамския дворец. Сега Университетът Кюн Хи в Сеул съобщава, че е  Освен че ще преподава в южнокорейското висше учебно заведение, тя ще оглави неговия факултет по изкуства и хуманитарни науки. Ирина Бокова ще изнася редовно лекции на студенти и ще участва в семинари и форуми по редица въпроси на глобалното развитие и гражданското общество.  Следващата седмица българката ще получи почетна докторска степен по изследвания на мира. Ирина Бокова бе генерален директор на ЮНЕСКО два последователни четиригодишни мандата до ноември. Тя е първата жена, заемала този пост, припомня Йонхап. Южнокорейската национална информационна агенция отбелязва също, че българката има и голям дипломатически опит.", "date": "2018.02.08", "title": "Бокова оглавява факултет в университет в Сеул"}
{"url": "http://clubz.bg/63894-koj_shte_lapne_zapadnite_balkani_evrosyyuzyt_ili_putin", "text": "Може да се спори по темата дали през 2003 г. е било правилно на държавите от Западните Балкани (Сърбия, Черна гора, Македония, Босна и Херцеговина, Албания и Косово – б. р.) да се обещае членство в Европейския съюз. От днешна гледна точка е било грешка. Но времената тогава бяха други. Европейският съюз беше мощен, беше в опиянение на разширяване, а девизът му един – износ на стабилност чрез разширяване. Това беше трънлив път. Би трябвало посредством интелигентни форми на асоцииране и икономическо сътрудничество, като “митнически съюз плюс”, далеч по-рано да се започне с въвеждането на стабилни демократични реформи в съседните на ЕС държави. Минало свършено. Тогавашното обещание за членство не може да се касира. Това би довело до размирици в много държави от Западните Балкани и би подхранило стари легенди за предателство. В този смисъл 15 години по-късно е правилно Европейската комисия да даде нов тласък. Хората от региона се нуждаят от надеждна перспектива. Висока обаче е опасността в крайна сметка държавите от Западните Балкани да станат членки на ЕС неподготвени. Но съотношението на силите не е такова, че Брюксел сам да решава, а тези държави да трябва да се пържат на огън, докато отговорят на строгата преценка дали са покрили необходимите нормативни стандарти на ЕС. Далеч по-важното е, че геостратегически и икономически Западните Балкани са атрактивен регион. От няколко години Русия, Турция, Китай, Саудитска Арабия и Катар правят опит да разширят влиянието си там. С тези държави европейците са в надпревара. За мнозинството сърби Русия е обетованата земя, Турция залага на Косово, Китай строи магистрали. В крайна сметка за европейците иде реч възможно най-бързо да си подсигурят влияние в случай на необходимост и чрез прибързан прием в ЕС. От страна на Европейската комисия не беше разумно да обещае на Сърбия и Черна гора перспектива за членство в съюза през 2025 г. Това трябваше да се разбере като окуражаване. А посланието гласи: Но действително ли Европейската комисия се е замислила какво би означавало, ако срокът 2025 година не бъде спазен? В такъв случай биха възникнали големи размирици в Сърбия и Черна гора, дори биха прераснали в повсеместни пожарища. Добре дошло за стратега Владимир Путин.", "date": "2018.02.08", "title": "Кой ще \"лапне\" Западните Балкани? Евросъюзът или Путин"}
{"url": "http://clubz.bg/63913-sluchajna_vojna_es_rusiq_vyzmojno_e", "text": "Подкопаването на споразуменията за оръжеен контрол, разполагането на допълнителни оръжия и напрежението около учения на въоръжени сили увеличават риска от непреднамерен военен сблъсък между Европа и Русия, предупреждава годишният Мюнхенски доклад за сигурността, цитиран от Ройтерс. Документът, озаглавен   ще бъде публикуван официално днес в навечерието на традиционната Мюнхенска конференция по сигурността, която през тази година ще се проведе от 16 до 18 февруари. Докладът споменава засилващия се натиск върху споразумения за ядрено разоръжаване като Договора за ликвидиране на ракетите със среден обсег и запазващите се безпокойства за сигурността в Централна и Източна Европа. Докладът определя конфликта в Украйна като огромна пречка за деескалиране на напрежението между Русия и Запада. Решението на Съединените щати да доставят нападателни оръжия на Украйна вероятно ще бетонира сегашното положение на задънена улица, прогнозират авторите. Държави в Източна Европа изпитват затруднения в \"една среда на оспорвана сигурност\", хванати между Европейския съюз и НАТО, от една страна, и Русия, от друга, във време, когато политиката на ЕС \"Източно партньорство\" \"загуби пара\" и има малки шансове НАТО да приеме нови членове в близко бъдеще, констатира докладът. Някои държави членки на ЕС са все по-скептични за по-нататъшната европейска интеграция, като Унгария и Полша са в пряка конфронтация с Брюксел. Германия - обикновено сила за европейската интеграция - до голяма степен отсъства от дебатите поради вътрешни причини, пишат авторите. Докладът все пак установява и положителни тенденции - по-високият икономически растеж в ЕС, реформирането на НАТО и засилването на военното сътрудничество по източния фланг на Алианса. Около 500 високопоставени политически и военни лидери от Европа, САЩ, Русия, Близкия изток и Африка ще обсъдят на конференцията в Мюнхен в края на следващата седмица предизвикателствата пред сигурността, съобщава БТА.", "date": "2018.02.08", "title": "Случайна война ЕС-Русия? Възможно е"}
{"url": "http://clubz.bg/63914-rekordna_osemchasova_rech_v_kongresa_na_sasht", "text": "Лидерката на демократическото малцинство в Камарата на представителите Нанси Пелоси произнесе рекордно дълга 8-часова реч, за да призове за реформа на имиграционното законодателство, защитаваща младите нелегални имигранти в Съединените щати, т. нар. мечтатели, предадоха световните агенции. 77-годишната Пелоси взе думата от трибуната на долната камара на Конгреса на САЩ в 10.04 ч. (17.04 ч. българско време) вчера и приключи речта си чак в 18.11 ч. вчера (1.11 ч. българско време днес). Тя остана права през цялото време и не спря да говори с изключение на спорадични прекъсвания за вода. Предишният рекорд за най-дълга реч в Камарата на представителите датира според историка на долната камара на Конгреса от 1909 г., когато конгресмен е говорил \"скромните\" 5 часа и 15 минути. Процедурните правила позволяват на Пелоси като лидер на опозицията да говори колкото си пожелае. За сметка на това в Сената всички 100 членове на горната камара на Конгреса имат това право. Рекордът за най-дълга реч в Сената надхвърля 24 часа. И докато сенаторите често обуват маратонки за такива маратонски речи, Пелоси остана на високи токчета. Пелоси произнесе рекордно дългата си реч в знак на протест срещу липсата на каквато и да било мярка за уреждане на ситуацията на стотиците хиляди \"мечтатели\", доведени незаконно в Съединените щати от своите родители, в двугодишното двупартийно бюджетно споразумение за близо 400 милиарда долара. Тя искаше да застави председателя на Камарата на представителите, републиканеца Пол Райън, да включи дебати за имиграцията в дневния ред на заседанието. Той обаче не изпълни нейното желание. След края на речта си Пелоси бе аплодирана и прегърната от свои колеги, предаде БТА.", "date": "2018.02.08", "title": "Рекордна осемчасова реч в Конгреса на САЩ"}
