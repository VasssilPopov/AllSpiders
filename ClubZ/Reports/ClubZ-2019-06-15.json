{"url": "https://clubz.bg/84270-aej_zashto_vyrhovnata_kasacionna_prokuratura_razpitva_jurnalisti", "text": "Асоциацията на европейските журналисти - България изпрати поредица въпроси до Върховната касационна прокуратура във връзка с проверката на двама журналисти от сайта Биволь. В четвъртък създателят на сайта Асен Йорданов бе разпитван над три часа в полицията. Стана ясно, че разследването се води от най-висшата инстанция. Цацаров издърпа избора на нов главен прокурор с още 3 седмици напред От АЕЖ отбелязват, че при подобни действия срещу журналисти, особено такива, които се занимават с разследвания, включително на прокуратурата и висшите етажи на властта, е \"абсолютно необходимо да бъде показано на обществото, че не става дума за ответна репресия от страна на властите върху неудобни за тях журналисти.\" Говорителката на прокуратурата не е била достъпна за представителите на Асоциацията. В следствие на това и с цел обществото да бъде информирано, те отправят пет въпроса към държавното обвинение: Ще продължаваме да следим случая, добавят от АЕЖ.", "date": "2019.06.15", "title": "АЕЖ: Защо Върховната касационна прокуратура разпитва журналисти?"}
{"url": "https://clubz.bg/84263-golqm_pojar_na_sredniq_rykav_na_halkidiki", "text": "Гора и сухи треви са пламнали днес в района на Каламици, на Ситония - втория ръкав на полуострова Халкидики, съобщи Нова ТВ. Пожарът се разраства, вероятно подпомогнат от сухото и горещо време - днес температурите в южната ни съседка достигнаха 34 градуса по Целзий. Всяка година големи пожари избухват в региона. ЕС пуска първата флотилия за борба с горските пожари 14 противопожарни екипа и 24 огнеборци са изпратени, за да се справят с пламъците. Шофьори пък съобщават, че димът от пожара е затруднил видимостта по пътя от Солун към Неа Муданя. Автомобилите за момента спират в аварийните ленти. Подготвя се и специализиран самолет за гасене.  По-късно през деня бе потвърдено от гръцките власти, че пожарът е овладян и в крайна сметка - потушен. По информация на генералното консулство на България в Солун няма данни за пострадали българи по време на пожара. Служителите в дипломатическата мисия не са регистрирали и сигнали на български граждани, търсещи съдействие от генералното консулство във връзка с пожара, съобщиха от министерството. След разговор между българските дипломати и представител на противопожарната", "date": "2019.06.15", "title": "Голям пожар на средния ръкав на Халкидики"}
{"url": "https://clubz.bg/84269-jurnalisti_napuskat_ukrainska_televiziq_kupena%C2%A0ot_proruski_deputat%C2%A0", "text": "Украински депутат, близък до Русия, купи новинарска телевизия и предизвика серия от оставки на журналисти, които се страхуват медийното отразяване да не бъде повлияно от Москва, предаде Франс прес. Тарас Козак от проруската партия \"Опозиционен блок\" притежаваше вече две украински телевизии, преди да поеме тази седмица контрола върху телевизия ЗИК. Зеленски в Брюксел: Приоритети на Украйна са ЕС и НАТО Той е близък до политика Виктор Медведчук - оспорвана личност в Украйна заради връзките му с Владимир Путин. Медведчук твърди, че руският президент е кръстник на една от дъщерите му.  ЗИК вече е под контрола на Медведчук, смята журналистът Роман Недзелски - един от напусналите телевизията заедно с нейния шеф. Войната на Киев с проруските сепаратисти в Източна Украйна отне за пет години живота на близо 13 000 души. Украйна и Западът обвиняват Москва, че предоставя на сепаратистите военна помощ, но Русия отрича независимо от констатациите на редица медии, включително АФП, добавя агенцията.", "date": "2019.06.15", "title": "Журналисти напускат украинска телевизия, купена от проруски депутат "}
{"url": "https://clubz.bg/84267-marinov_piratstvoto_narushava_imidja_ni_i_oshtetqva_byudjeta", "text": "Има опити за настройване на обществото срещу действията на полиция и прокуратура заради акцията срещу кабелните оператори. Това заяви днес във Варна вътрешният министър Младен Маринов, съобщи \"Фокус\". ГДБОП нe e спирала интернета в райони на Югозападна България И подобно на ГДБОП отрече поради действията им да е имало спиране на Интернет в региона на акцията. Тя е съвместна работа на Европол и българските служби в редица български градове, в които фирми са предоставяли незаконно телевизионен сигнал от лемите български национални телевизионни програми, като Нова телевизия, БТВ, HBO. И добави, че целта на акцията не е била да изненадат фирмите, а превенция по отношение на тези, които не спазват закона.  Решение срещу пиратство - блокиране от операционната система Решение срещу пиратство - блокиране от операционната система", "date": "2019.06.15", "title": "Маринов: Пиратството нарушава имиджа ни и ощетява бюджета"}
{"url": "https://clubz.bg/84268-malika_favyr_vdyhnovila_sirak_skitnik_tova_e_novo_nivo_na_plagiatstvo", "text": "Така отбеляза в Twitter днес Малика Фавър, британската илюстраторка, чиято корица на книгата \"Камасутра\" от 2012 г. бе представена като неизвестна досега творба на Сирак Скитник в столичната галерия “Структура”. Сирак Скитник? Не, Камасутра Картината е част от експозицията „Модернизъм и Авангард. Българската перпектива”, която показва частната колекция на бизнесмена рекламист Николай Неделчев. В нея би трябвало да са изложени произведения на български модернисти, рисували до 1940 г., но засега две картини се оказаха изплагиатствани напълно очевидно от модерни художници. Тя публикува колаж на двете картини, взет от статията на Клуб Z. По-рано днес потърсихме Фавър за коментар и с въпрос дали смята да търси правата си в съда. Тя заяви, че е разбрала за случая от нас и в момента го проверява. А от отговорите й в Twitter става ясно, че се е свързала с галерията. По-късно добави пред Клуб Z: Скандална изложба показва портрет на Глен Клоуз като рисунка на модернист Под туита й се коментира активно - някои отбелязват \"така е в България\", други се шегуват, че явно става дума за пътуване във времето, трети пък се възмущават от плагиатстването. Друг потребител пък отбелязва, че Сирак Скитник е мъртъв и затова само Фавър знае истината, а тя му отвръща шеговито: Днес и собственикът на галерията Николай Неделчев коментира казуса чрез фейсбук профила на галерията \"Структура\": А пък карикатуристът Христо Комарницки намери друга картина, която изглежда е копие на творба на модерен художник:   Скандална изложба показва портрет на Глен Клоуз като рисунка на модернист", "date": "2019.06.15", "title": "Малика Фавър, \"вдъхновила\" Сирак Скитник: Това е ново ниво на плагиатство"}
{"url": "https://clubz.bg/84259-braziliq_s_klasicheska_pobeda_na_starta_na_kopa_amerika_2019", "text": "Бразилия разгроми отбора на Боливия с 3:0 в първата среща от Копа Америка 2019. Два гола за домакините отбеляза Филипе Коутиньо (50-та и 53-та минута), а класическият резултат оформи Евертон в самия край на мача (85-та минута). \"Селесао\" можеха да си осигурят победата още през първото полувреме, но пропуски на Роберто Фирмино, Тиаго Силва и Ричарлисон, както и сърцата игра в защита на \"зелените\" запази нулевото равенство до 50-тата минута. Трансфер №2 във футбола е факт - Коутиньо в \"Барселона\" за 164 милиона В началото на второто полувреме влезе в действие системата ВАР и бе отсъдена дузпа в полза на домакините заради игра с ръка в наказателното поле на футболист на Боливия. Коутиньо застана зад топката и я изпрати неспасяемо в долния десен ъгъл за 1:0. \"Селесао\" продължаваха да атакуват и през 85-тата минута логичното се случи. Нападателят на Гремио Евертон реализира красиво попадение от границата на наказателното поле, след като премина през няколко футболисти на \"зелените\". Така домакините прибраха три точки ясно демонстрираха намеренията си да спечелят трофея на Копа Америка за девети път. За първи път - Чили шампион на Копа Америка! (видео) \"Селесао\" ще се изправят срещу останалите отбори от група \"А\" - Венецуела и Перу, съответно на 19 и 22 юни. За първи път - Чили шампион на Копа Америка! (видео)", "date": "2019.06.15", "title": "Бразилия с класическа победа на старта на Копа Америка 2019"}
{"url": "https://clubz.bg/84264-merkel_podkrepi_uvelichavaneto%C2%A0na_germanskiq_byudjet_za_otbrana%C2%A0", "text": "Германия увеличава разходите си за отбрана по съображения за сигурност - това заяви днес канцлерът Ангела Меркел в седмичното си радиоизявление, излъчвано чрез интернет, предаде ТАСС. По-рано Германия информира НАТО, че тазгодишният й бюджет за отбрана ще достигне 47,32 милиарда евро, а през следващата година ще нарасне на 49,67 милиарда евро. Меркел и Пенс: сблъсък на два свята Президентът на САЩ Доналд Тръмп неведнъж е критикувал германските власти, твърдейки, че разходите им за армията не са достатъчни. Той се позовава на договореностите, постигнати преди пет години в рамките на НАТО, според които всички страни от блока трябва да повишат разходите си за отбрана до 2 на сто от своя БВП. През февруари т. г. Берлин обеща на НАТО до 2024 г. да вдигне военните си разходи на 1,5 процента от БВП на страната.", "date": "2019.06.15", "title": "Меркел подкрепи увеличаването на германския бюджет за отбрана "}
{"url": "https://clubz.bg/84261-skandalna_izlojba_pokazva_portret_na_glen_klouz_kato_risunka_na_modernist", "text": "Рисунка с туш на художника Мирчо Качулев (1901 – 1972) се оказа портрет в профил на холивудската звезда Глен Клоуз, направен от френския графичен артист Кристоф Луи Кибе с псевдоним Киб ( ). „Работата” на Качулев е част от скандалната изложба, посветена на българския модернизъм в столичната галерия „Структура“. Тя показва частната колекция на бизнесмена рекламист Николай Неделчев. Двете рисунки са идентични, но „френската” е направена в негатив, докато нашият „автор”, който и да е той, просто е обърнал копието си в позитив. Българската работа се казва „Любов” и е записана в каталога като рисунка с туш върху хартия на Мирчо Качулев. Френската – Close Noir („Клоуз Ноар“) – портрет в една линия на Глен Клоуз, изпълнен в черно. Художникът Киб е известен с  , които прави на знаменитости и филмови герои – Индиана Джоунс, Терминатор, Дарт Вейдър и др. „Рисунката“ на Качулев в изложбата не е датирана, но тъй като експозицията показва произведения на модернизма, може да се предполага, че изложените работи са създадени до 1940 г. Глен Клоуз е родена през 1947 г. „Съвпадението“ бе разкрито вчера от дете от Художествената гимназия в София, което признало, че ползвало френската „картинка”, за да тренира рисунъка си, научи Клуб Z. Това станало по време на посещение в галерия „Структура” на ученици от осми клас. Учителката решила да заведе децата на изложбата след шума, който се вдигна около нея заради съмненията в автентичност, изказани от двама известни експерти по модернизма. Ружа Маринска: Голяма част от произведенията в галерия „Структура“ не са автентични Както вчера Клуб Z писа в изложбата има още един случай на гавра с българския модернизъм – рисунка с туш, представяна за творба на Сирак Скитник, се оказа корица на книгата „Камасутра“ от 2012 г., на издателство Penguin, илюстрирана от британската художничка Малика Фавър. Сирак Скитник? Не, Камасутра Преподавателката искала да подтикне децата към разговор по темата. Изведнъж едно от тях посочило рисунката с туш на Качулев и казало: Киб се смята за един от иконичните френски илюстратори, работещ в стил „рисунка с една линия”, или да създадеш изображение без да вдигаш молива от листа. В някои от тях открито имитира стила на американския попарт художник Анди Уорхол. Точно Close Noir, показана от галерия „Структура” като Качулев, е нещо като негов запазен знак и е поставена за артистичен индекс на всичките му представяния. Човек може да си я поръча на тишърт и други битови предмети за около 10 евро, но най-популярна е като часовник. Трябва да признаем, че наистина стои добре като такава. Мирчо Качулев пък е от любимите художници на колекционера Николай Неделчев, чиято сбирка е показана в галерия „Структура“. В телевизионни интервюта Неделчев разказва, че се е запалил по модернизма именно от работа на Качулев, която видял преди шест години. С оглед на последните разкрития, такава страст изглежда нормална – защото „работата” на Качулев е точно като графичен знак и е нормално един рекламист да се почувства привлечен от такива произведения. Дали обаче те нямат авторски права? Напомняме, че от тв ефира директорката на галерията със скандалната изложба Мария Василева обяви, че колекцията е находка, а мястото на тези работи е в музеите. Тя добави, че тази изложба пренаписва историята на българското изкуство, където името на Неделчев вече било „гравирано“. По-вероятно е да последва реакция от западните творци, чиито произведения със сигурност без разрешение са били копирани и подписани с чужди имена, изложени в българска галерия и предложени за българските музеи. И тъй като галерия „Структура“ все повече заприличва на местопрестъпление, а не на изложбена зала, вероятно е време компетентните разследващи органи да се заемат със скандала. Цялата ситуация прилича на огромна измама и най-малкото трябва да се разбере дали колекционерът не е станал жертва на грандиозен криминален заговор. Сирак Скитник? Не, Камасутра", "date": "2019.06.15", "title": "Скандална изложба показва портрет на Глен Клоуз като рисунка на модернист"}
{"url": "https://clubz.bg/84193-zapochva_novata_igra_na_sp_%E2%80%9Eklub_z%E2%80%9D", "text": "Новият брой на списание „Клуб Z“ е на пазара от следващата седмица. Можете да го намерите и в удобния   на сайта ни на хартия или PDF. По традиция списанието пристига при вас с нашата поредна игра. Голяма награда е осигурена от нашия партньор издателството за българска литература  . Има ли по-добър подарък от книга? Едва ли. Участвайте в играта и може да спечелите „Задругата“ от Добри Божилов. „От Лондон през Истанбул и Виена до Москва, едно тайно семейство от безусловни верни помежду си българи, превежда народа през най-тъмния период от историята. Тайна задруга, съществуваща векове, гради своето дело из всички кътчета на Османската империя. Братство, основано на пълната липса на алчност и себелюбие, и на пълната отдаденост на мечтата за прераждане на България.“ Правила на играта, за да участвате в жребия за нашите награди: Продължителност: Награди: Печелившите ще бъдат изтеглени на 15 юли 2019 г., а имената им ще бъдат публикувани на нашите страници във Facebook и в сайта www.clubz.bg. Успех!", "date": "2019.06.15", "title": "Започва новата игра на сп. „Клуб Z”"}
{"url": "https://clubz.bg/84191-qsni_sa_pobeditelite_v_igrata_na_sp_klub_z", "text": "Вече са ясни победителите в играта на списание „Клуб Z“. През май голямата награда бе осигурена от издателство   – романът „Задругата“ от Добри Божилов. ​Ето и кои са победителите: За да получат наградите си, късметлиите, които спечелиха, е достатъчно да изпратят съобщение във Facebook страницата на  или на   в рамките на 30 дни след обявяването им. Оставете ни телефон, за да се свържем с вас, или направо ни напишете адреса си, за да ви изпратим наградата. Допълнителна информация може да бъде получена на телефон 02/4 055 055, или на e-mail: office@clubz.bg. Честито на победителите! А на останалите – късмет със следващата ни корица. Играта започва днес!", "date": "2019.06.15", "title": "Ясни са победителите в играта на сп. \"Клуб Z\""}
{"url": "https://clubz.bg/84266-kitaj_podkrepql_reshenieto_na_honkong_da_spre_ekstradiciqta", "text": "Пекин заяви днес, че подкрепя решението на властите в Хонконг да оттегли законопроекта, упълномощаващ екстрадиция в Китай, който предизвика остра съпротива в бившата британска колония, предаде Франс прес. Хонконг празнува, отмениха екстрадирането в Китай Тази стъпка има за цел \"да се изслушат по-широко\" различните мнения за проекта и да се възстанови по-бързо спокойствието в тази територия, допълни той. Местните приемат изявлението със скептицизъм, тъй като управляващите Хонконг според тях не са независими от континентален Китай. Водачите на хонконгските протести обявиха, че поддържат призива си за демонстрации срещу законопроекта утре, и подчертаха, че преустановяването му не е достатъчно.", "date": "2019.06.15", "title": "Китай подкрепял решението на Хонконг да спре екстрадицията"}
{"url": "https://clubz.bg/84260-na_pazara_izlizat_pyrvite_napylno_biorazgradimi_maratonki", "text": "Канадска фирма пусна на пазара първите напълно биоразградими органични маратонки, които са изработени изцяло от растения, съобщава в. \"Метро\". Търговската марка на новия продукт е \"Плант шу\", защото са изработени изцяло от растителни материали. След като се износят, спортните обувки могат да бъдат оставени в контейнер за компостиране заедно с други биоразградими продукти.  Кой дава най-малко пари в ЕС за дрехи и обувки? Подметката на новите маратонки е изработена от естествено каучуково мляко. Външните страни са от органичен памук. В направата са включени лен и целулоза от евкалипт, като всичко е слепено с натурално латексово лепило. Според директора на компанията-производител Майк Белгю за производството на маратонките са използвани стари техники и материали, впрегнати в един съвременен екологичен продукт. Поради тази причина маратонките е трябвало да бъдат трайни и да могат да се носят от мъже и жени през всички сезони. Чифтът се предлага срещу равностойността на 150 британски лири или 200 американски долара.", "date": "2019.06.15", "title": "На пазара излизат първите напълно биоразградими маратонки"}
{"url": "https://clubz.bg/84258-gdbop_ne_e_spirala_interneta_v_rajoni_na_yugozapadna_bylgariq", "text": "Акцията на ГДБОП срещу кабелното пиратство не е оставила градове без интернет. Това каза по време на пресконференция днес Явор Колев, началник отдел „Киберпрестъпност”. Той уточни, че по време на операцията не са конфискувани конфигурации за доставката на интернет и нямал никаква представа защо в Гоце Делчев, Дупница и Кюстендил няма връзка с мрежата.  От 2,4 млн. българи с кабелна 700 000 са в сивия сектор По думите му по време на акцията срещу местни кабелни оператори в цялата страна от последните дни са били иззети само устройства, които имат отношение към разпространението на телевизионни програми. А легалната дейност на операторите по разпространение на интернет не е била засегната. ГДБОП са действали по сигнали на правоносителите. Явор Колев повтори, че за 2 месеца са нанесени щети за над 10.5 млн. лв. на носителите на права – „големите български национални телевизионни програми, като Нова телевизия, БТВ, HBO“. Кабелните оператори: Създава се монопол върху авторските права По думите му към момента телевизионни програми в Дупница, Кюстендил, Гоце Делчев, Петрич, Сандански, Кърджали и Бургас с незаконно излъчване няма. От \"КабелСАТ-Запад\" в Гоце Делчев публикуваха видео от погрома в офиса си във Facebook:     Кабелните оператори: Създава се монопол върху авторските права", "date": "2019.06.15", "title": "ГДБОП нe e спирала интернета в райони на Югозападна България"}
{"url": "https://clubz.bg/84247-salafitskite_grupirovki_v_ispaniq", "text": "Испания не е изключение от другите европейски държави – обект на инфилтрирането и разпространението на салафизма. Нещо повече – може да се каже, че тя е една от отправните центрове за континенталното разпространение на това радикално ислямистко течение. За това има обяснение и то е носталгията на ислямистите по „изгубената перла“ в короната на средновековния халифат. Както е известно, през Средновековието арабите, наричани тук маври, установяват свое господство върху полуострова, а по-специално Андалусия е считана за „перла в короната“ на халифата. Това на свой ред дава основание на джихадистите да призовават към нейното отвоюване от „неверниците“, без да подбират средствата за това. Така през 2014 г. Даеш разпространи кратък видеоклип, в който един от джихадистите в компанията на свой испански приятел заявява: „Ние ще се бием до смърт за освобождаване на всичките си окупирани територии от Джакарта до Андалусия („Ал-Андалус“ на арабски )“, добавяйки: „Испания е родината на бащите и дедите ни и сме на път да я освободим, ако е рекъл Аллах“. Наред с непрестанните заплахи към Испания от страна на ИДИЛ, тази държава е в прицела и на Ал-Каида. През годините нейният лидер Айман ал-Зауахири нееднократно е заявявал за пристрастността си към Андалусия. Това накара службите за сигурност на Испания да установят постоянно наблюдение над дейността и придвижванията на членовете на алжирската, мароканската и пакистанската общност в страната. По-специално имигрантите от второ и трето поколение са сред най-податливите за влиянието на идеите на радикалния ислям. Както пише вестник „Ел Паис“, цитирайки разузнавателни източници, „основната заплаха за испанската сигурност е свързана с увеличаване броя на симпатизантите на екстремистките ислямистки организации“. Така 57% от арестуваните за принадлежност към тези организации, са с марокански корени. Според доклад на специализирания център за изучаване на тероризма, „мароканци съставят 15% от задържаните по обвинение в симпатия към екстремизма, следвани от алжирци – 4% и египтяни – 3%. При това, 80% от радикализираните са младежи, сред които има и шест жени. Всички те са във възрастовата група между 15 и 52 години. В Испания има 1260 ислямски центрове. Според вътрешното ведомство, напоследък броят на имигрантите-мюсюлмани се увеличава, особено в Каталуния, където се наблюдава концентрацията им в района на Тарагона. Съответно се наблюдава съществено разпространяване на радикалните идеи. Популярните търговски обекти и пазари, притежавани от мюсюлмани, са сред местата, посещавани и от привърженици на войнствения салафизъм. Както и другаде, последните са предимно младежи и девойки, които срещат трудности в интеграцията си в испанското общество и/или са изправени пред сложни житейски обстоятелства. Според експерта по антитероризма в мадридския университет „Комплутенсе“ Микаел Буиза, след 2016 г. джихадистката опасност е станала по-осезаема с активизиране на електронния сайт „Ал-Андалус“.  Понастоящем броят на мюсюлманите в тази страна е около два милиона души или 4% от общото население от 47 млн.души. Според проучване на кралския институт „Ел Кано“, броят на младежите, присъединили се към терористичните организации Даеш и Ал-Каида в Сирия и Ирак, е достигнал 241 души. По сведения на Европейския център за борба с тероризма и проучване на разузнавателната информация, понастоящем испанските власти срещат сериозни затруднения в проследяването на радикализираните елементи, особено със засилване тенденцията по рекрутиране на младежи в частни домове и места, които не са свързани с джамиите ( тъй като се знае, че последните са под строго наблюдение). Както писа испанският електронен вестник „Анатирадиус“, позовавайки се на сведения от тайните служби, особено голямо разпространение на джихадистки и салафитски идеи се наблюдава в Каталуния, Тарагона, Ла Риоха, Арагон, Навара и в района на баските. Това са и районите с най-голяма концентрация на марокански имигранти. Според вестника, салафитите следват своя тактика, инфилтрирайки мюсюлманските общности, ислямските културни клубове и джамиите. Те са подпомагани от техните ходжи-проповедници, които на свой ред са свързани със саудитски благотворителни фондации. Така срещу съответна финансова подкрепа джамиите се превръщат в средище за разпространяване на уахабитски образователни програми, както и на джихадистки радикални идеи. Пак там се твърди, че двата града Сеута и Мелиля, които са на територията на Мароко, са се превърнали на свой ред в центрове на салафитски терористични групи. По-конкретно джихадистите контролират две джамии в Сеута и се стремят да изолират ходжите, проповядващи умерен ислям. Сред най-опасните джихадистки организации са „Ал-Каида в Ислямския Магреб“, „Ал-Шабаб“, „Боко Харам“ и движението, известно с акронима MSJ. Началото на ислямистките организации в Испания бе поставено още през 1967 г., когато бе приет закон, гарантиращ свобода на упражняване на култа. На следващата година в Сеута и Мелиля бе основана мюсюлманска общност, която получи големи дарения от чужбина. Основана бе и издателска къща „Ислямски дом“, която получи финансова подкрепа от Кувейт за издаване на книги и брошури за исляма на испански език. Това издателство публикува преводи на идеолозите на политическия ислям Хасан ал-Банна, Сейд Кутб и Абу Ала ал-Маудуди. В квартал Рабал възникна ислямистката група Ал-Нур, която членува в Съюза на ислямските общности в Испания. Според доклад на американската РАНД от 2007 г., съществува тясна организационна връзка между този център и сирийските „Мюсюлмански братя“.  Понастоящем голям брой мюсюлмани с арабски и неарабски корени са задържани по обвинение в тероризъм/принадлежност към екстремистки групировки. Според доклад на вътрешното министерство, разпространен от Дойче Веле, 55% от затворниците в страната са с повдигнати обвинения или присъди за тероризъм. В друг доклад на кралския институт Ел Кано, две-трети от задържаните по обвинения в терористични деяния в периода 1996-2013 г. са от Каталуния, въпреки че в тази област живеят едва 15% от жителите на страната. В книгата си „Ислямът в Испания: история с множество течения“, публикуван от Центъра за съвременни изследвания „Хармун“, изследователката Ана Суадж твърди, че се увеличава броят на конвертите в исляма, или на онези, които се връщат към ислямската си вяра. В книгата пише, че от средата на 70-години на миналия век Южна Андалусия е била изправена пред ново явление – преминаването към суфитския ислям на голям брой испанци под духовното водачество на шотландеца Ян Далас, известен с името Абдул Кадир ал-Суфи. Той е и основателят на световното движение „Мурабитун“. Според авторката, броят на конвертите е между 5 и 20 хиляди души. В други проучвания се сочи числото 50 хиляди души, като се твърди, че те играят все по-забележима роля в испанската мюсюлманска общност. Вторият голям терористичен атентат в Испания, който бе извършен на многолюдния булевард „Лас Рамблас“ в Барселона през август 2017 г., отново постави на дневен ред проблема за салафитското присъствие в страната. Най-големи са опасенията от джихадисти в самата Каталуния и в съседна Валенсия, като последната е известна със силно алжирско присъствие. Повечето алжирци са се заселили в тази част на Испания още през 90-те години на миналия век вследствие на гражданската война между режима и ислямистките сили в тяхната родина. Както твърди Ана Суадж, салафитските групировки получават финансова подкрепа от страните в Залива и в частност от Катар, Саудитска Арабия и Кувейт. Според доклад на испанската полиция, тези групировки са овладели една трета от джамиите и молитвените зали в Каталуния. Същият източник твърди, че салафитската група в Кордилера де Убриват близо до Барселона поканила саудитски проповедник, който преди това възхвалявал по катарската телевизия Усама бен Ладен. Същият произнесъл голяма проповед в централната джамия на Каталуня. Салафитската общност в страната е разделена на няколко клона. Най-големият от тях е „Джамаа ал-таблиг“ и Дружеството за просвещение. Това са международни структури, чието начало е поставено в индийския полуостров през деветдесетте на миналия век. Понастоящем техни клонове съществуват в над сто държави по света. В Европа те имат последователи и структури, които са особено широко разпространени във Великобритания. Тяхното седалище за Европа се намира в Дюсбъри в западен Йоркшър, а техни привърженици има и във Франция, Белгия и Холандия. В средата на 80-те години това движение прониква и в Испания, където се разпространява във всичките ѝ провинции и по-специално, както споменах – в Каталуния и в Сеута. В по-голямата си част салафитите са пакистански имигранти, по-голямата част от които са се установили в Барселона. Салафити има и сред мароканците и испанците-конверти. „Джамаа ал-таблиг“ открито призовава към насилие, като отхвърля демокрацията и либералните ценности. „В Каталуня сме изправени пред ярко очертана извънредна ситуация“ – тази фраза присъства в доклада на американския Държавен департамент от 2010 г. Тя обозначава скритата опасност и заплаха от страна на салафитските общности и от джихадистите в тази провинция, считана за „средоточие на движения и дейности, които пораждат голяма тревога“ (в документ, разкрит от „Уикилийкс“). В провинцията са съсредоточени много муджахидини, като някои от тях дори не крият участието си във въоръжения джихад. Присъствието на североафрикански, пакистански и бангладешки имигранти е превърнало Каталуния в „притегателен магнит“ за рекрутирането на джихадисти. Всъщност, салафитите и джихадистите не са новост за Каталуния. Известният терорист Мохамед Ата, участвал в отвличането на един от самолетите, с които бяха атакувани кулите на Световния търговски център през 2001 г., е  прекарал известен период от време в Каталуня, преди да оглави тази терористична операция.  Броят на мюсюлманите в Каталуня е около половин милион души. Две са най-големите мюсюлмански общности: мароканска и общността на испанските конверти. Към първата група гравитират и мюсюлмани от Пакистан, Гамбия, Алжир и Сенегал. В рамките на тези две големи групи се проявиха радикализирани течения, чиито членове призовават към насилие и въоръжен джихад. Радикализираните салафити на свой ред гравитират към и посещават две големи джамии: Риус и Лирида. Наред с тях, салафитите са представени в Съюза за ислямска солидарност и неговата джамия „Ибн Хазм“, както и в културната фондация „Ал-Хилял“, която развива дейност в община Хирона – средища на голяма група имигранти. В Каталуния като цяло има над 800 джамии и молитвени домове, които не са официално регистрирани, т.е. незаконни. Според Рафаело Бантуши, директор на Центъра за изследвания на международната сигурност в Лондон, радикалните ислямисти считат Испания за част от средновековния халифат, която трябва да бъде отвоювана; тази пропаганда допринася за привличането на младежите и настройването им срещу собствената им родина.  Квартал „Рабал“ в Барселона се счита за една от крепостите на тероризма в Испания. Според експертите, става дума за същинско терористично „гето“, въпреки етническото разнообразие, с което се слави столицата на Каталуня. Той е съвсем близо до главната улица на града „Лас Рамблас“, която е и своеобразен център на туризма. Според шефа на аналитичния отдел на испанската полиция Рафаел Хименес, съществува голямо сходство между Рабал и квартала Моленбеек в Брюксел, считан за център на терористичната дейност в Европа. Той се е превърнал в предпочитано средоточие на джихадисти от Близкия изток и Северна Африка, както и в център на търговията с наркотици и оръжие. Според Карола Гарсия, 25% от имигрантите, които са били арестувани напоследък, са с жителство в Барселона.", "date": "2019.06.15", "title": "Салафитските групировки в Испания"}
{"url": "https://clubz.bg/84252-lyvovete_sykrushiha_kengurata_s_32_gejma", "text": "Българският национален отбор по волейбол постигна трудна победа срещу Австралия с 3:2 гейма (20:25, 29:27, 22:25, 25:21, 15:13). Двата тима се изправиха един срещу друг в зала \"Конгресна\" във Варна, в среща от турнира за Лигата на нациите пред изключително малко публика. Волейболистите се върнаха към победите с обрат срещу Франция България поведе с 5:4 в началото на двубоя, а при първото техническо прекъсване вече водеше с 2 точки - 8:6. При следващите 3 разигравания обаче австралийците ни задминаха с 9:8. Националите успяха да изравнят при 14:14, но последваха две успешни атаки на Самюъл Уолкър и 16:14 за гостите при второто техническо прекъсване. След това настъпи подем в играта на \"кенгурутата\" и възпитаниците на Марк Леведев затвориха гейма с 25:20. Австралийците стартираха уверено втората част и на първото прекъсване вече водиха с 4:8. Малко след това преднината се увеличи – 4:11. Българите  стабилизираха играта си и след добра атака на Цветан Соколов съкратиха разликата до 1 точка 21:22. Австралия стигна до геймбол при 24:22, но ас на Тодор Скримов ни върна в играта – 24:24. В крайна сметка двоен блок на националите им осигури победата във втория гейм – 29:27. Българските волейболисти дръпнаха бързо в началото на третата част с 8:5 при първото техническо прекъсване. Скоро след това обаче Австралия изравни при 13:13. България поведе с 16:15 при второто техническо прекъсване, след единична блокада на Алекс Грозданов. Последваха подем в играта на възпитаниците на Марк Лебедев и те поведоха с 20:17, след което Силвано Пранди взе прекъсване. Това обаче не даде резултат и австралийците спечелиха третата част с 25:22. Волейболистите победиха Канада в повторния дебют на Пранди Четвъртият гейм се разви изцяло по вкуса на България, която поведе с 8:4. Последваха разменени точки, а ас на Скримов направи резултата 14:9. Розалин Пенчев също демонстрира умела игра от начален удар и увели преднината на 22:18. След аут на играч на гостите възпитаниците на Силвано Пранди надделяха с 25:21. В последния пети гейм родните национали допуснаха изоставане с 12:9. Въпреки това те стиснаха зъби и стигнаха до важен успех с краен резултат 15:13. Волейболистите победиха Канада в повторния дебют на Пранди", "date": "2019.06.15", "title": "\"Лъвовете\" съкрушиха \"кенгурата\" с 3:2 гейма"}
{"url": "https://clubz.bg/84262-frenskite_miliarderi_ne_sa_vnesli_i_cent_za_notr_dam", "text": "Френски милиардери, които публично обявиха, че ще дарят стотици милиони за възстановяването на парижката катедрала Нотр Дам, досега не са платили и цент, казват представители на църквата и на благотворителни организации, предаде Асошиейтед прес. Французите са дарили €71 млн. от обещани €1 млрд. за ремонта на Нотр Дам досега Вместо това основно американски и френски частни лица са направили дарения посредством благотворителните фондации, свързани с Нотр Дам. Благодарение на тези първи дарения са платени сметки и заплати на 150-те работници, които работят в катедралата от опустошителния пожар на 15 април. Този месец фондациите плащат първите 3,6 милиона евро от частни дарения за възстановяването на храма. Големите донори не са платили. Нито цент, казва Андре Фино, висш представител на пресслужбата на Нотр Дам. Те искат да знаят за какво ще се похарчат точно парите им и дали те са съгласни с това, преди да дадат парите, а не просто да плащат заплатите на работниците, допълва той. Почти 1 милиард бяха обещани от някои от най-богатите и влиятелни семейства и компании във Франция в дните след огнения ад. Франсоа Пино и неговата компания Артемис, която е компания-майка на Керинг, който притежава Гучи и Сен Лоран, обеща 100 милиона евро. Патрик Пуян, шефът на френския енергиен гигант Тотал, обеща същата сума. Бернар Пино, шеф на модния гигант Ел Ве Ем Аш, който притежава Луи Вюитон и Диор, обеща 200 милиона евро, както и фондация Бетанкур Шюлер, която притежава богатството на Л'Ореал. Тези пари все още не са изпратени, според Фино. Той допълва, че донорите искат да видят как напредват плановете за възстановяването. Руски медии: Пожарът в Нотр Дам е жълт заговор, ислямистки атентат и бич Божи Що се касае до ситуацията на терен в Нотр Дам, истината е, че работата тече 24 часа в денонощието и че катедралата трябваше да разчита отчасти на благотворителните фондации, за да финансира първата фаза на възстановяването.  Приятелите на Нотр Дам от Париж - фондация, основана през 2017 г., и нейният президент Мишел Пико смятат, че 90 процента от даренията са получени от американски донори.  Те са много щедри към Нотр Дам и монументът е много обичан в Америка, казва той.  Първият чек от частни дарения за възстановяването, според Пико, е прехвърлен от фондациите и е на стойност 3,6 милиона евро. Той включва средства и от малки френски донори, събрани от Фондация Нотр Дам. Френската държава също е платила средства за операцията по укрепване на структурата на храма. И докато милиардерите отлагат плащането на даренията, работниците в катедралата са изправени пред епичната задача да ликвидират замърсяването с олово, което се превърна в проблем за острова насред Париж, на който се намира Нотр Дам. Смята се, че 300 тона олово, от които беше направен покривът на катедралата, са се стопили и са били освободени в атмосферата при пожара, а после са се посипали под формата на токсичен прах. Регионалните здравни органи казват, че високи нива на олово има сега в почвата на острова, както и в съседни административни сгради. На всички бременни жени и на децата под 7 години, живеещи близо до катедралата, беше препоръчано да си направят кръвни тестове за олово, след като анормални нива бяха отчетени в организма на дете от района. Руски медии: Пожарът в Нотр Дам е жълт заговор, ислямистки атентат и бич Божи", "date": "2019.06.15", "title": "Френските милиардери не са внесли и цент за \"Нотр Дам\""}
{"url": "https://clubz.bg/84257-dva_incidenta_na_vitosha_samo_za_den", "text": "Само за ден планинските спасители са оказали помощ при два инцидента с туристи на Витоша, съобщиха от Планинската спасителна служба (ПСС) към БЧК. И двата инцидента са станали в петък.  При първият мъж е получил травма на глезена в района на Боянския водопад. Другият инцидент е в района на Златните мостове, където момиче е паднала от морена и е получила травма на гърба, разказва „Фокус“. Изчезналият в Стара планина Тодор Владимиров се появи Планинските спасители апелират туристите много внимателно да подхождат към маршрутите в планината и да бъдат подготвени - да проучат местата, които ще посетят, за да не се загубят. Оттам препоръчват на желаещите да се разхождат в планините да свалят телефонното приложение на Планинската спасителна служба, за да може чрез него до спасителите да бъдат изпратени координатите на туристите и по най-бързия начин да им бъде оказана помощ. За \"шанса\" да замръкнеш в планината пред заключена врата, докато вътре си празнуват От службата предупреждават, че Боянският водопад е много посещавана локация, но пътеката е стръмна и на места има много коренища и там често има сигнали за хора с травми на краката.  За \"шанса\" да замръкнеш в планината пред заключена врата, докато вътре си празнуват", "date": "2019.06.15", "title": "Два инцидента на Витоша само за ден"}
{"url": "https://clubz.bg/84237-kitaj_shte_razviva_otnosheniq_s_iran_vypreki_obvineniqta_na_sasht", "text": "Президентът на Китай Си Цзинпин каза днес на президента на Иран Хасан Рохани, че Китай ще продължи да развива отношенията си с Иран независимо от обвиненията на САЩ, че ислямската република стои зад атаките срещу танкерите в Оманския залив, съобщи Ройтерс, цитиран от БТА. САЩ: Иран си прибрал мина от единия танкер (ВИДЕО) Китайският лидер се срещна днес с Рохани в кулоарите на форума на Шанхайската организация за сътрудничество в столица на Киргизстан - Бишкек. Вашингтон обвини Техеран за вчерашните нападения срещу два петролни танкера в Оманския залив, които повишиха цените на петрола и засилиха опасенията от нова конфронтация между САЩ и Иран. В отговор ислямската република обвини Щатите в   и  . Ормузкият проток може да вкара Иран и САЩ във война Рохани определи САЩ са   за регионалната и световната стабилност. Вашингтон въведе по-строги икономически и дипломатически санкции срещу Техеран, след като преди година се отказа от международното споразумение за иранската ядрена програма, сключено през 2015 г. Китай бе сред осемте държави, на които САЩ позволиха да внасят суров петрол от Иран без риск от американски санкции. В началото на май 2019 г. тези изключения бяха премахнати. САЩ затягат още санкциите срещу Иран Си изрази подкрепа за ядрената сделка, съобщи днес китайската агенция Синхуа. Двамата лидери разговаряха и за китайската инициатива \"Един пояс, един път\" и за сътрудничеството в борбата срещу тероризма. Ормузкият проток може да вкара Иран и САЩ във война САЩ затягат още санкциите срещу Иран", "date": "2019.06.15", "title": "Китай ще развива отношения с Иран въпреки обвиненията на САЩ"}
{"url": "https://clubz.bg/84243-dvijenie_5_zvezdi_gubi_rabotnicheskite_kvartali_na_rim", "text": "Този краен квартал на Вечния град, както и други проблемни квартали, масово гласува за Д5З през 2016 г. и така 37-годишната Вирджиния Раджи бе триумфално избрана за кмет на Рим. Ди Майо и Салвини - новите политически играчи в Италия Но три години по-късно жителите на бедния столичен квартал с висока безработица, където напоследък се заселват все повече чужденци, по-специално от Румъния и Ангола, са изгубили търпение.  Разочарованието се прояви на последните европейски избори, в които антисистемната партия, ръководена от вицепремиера Луиджи Ди Майо, взе почти двойно по-малко гласове, отколкото на общинските през 2016 г. - спадна от 42 на 24 процента. Историческа победа на Салвини в Италия Джакпотът удари \"Лигата\" - крайнодясната партия на вътрешния министър Матео Салвини, също вицепремиер, за която гласуваха 36,7 на сто от избирателите. Според политолога Джовани Орсина  . Построен през 60-те за прииждащите бедни семейства от Южна Италия, Тор Бела Монака се е превърнал за няколко десетилетия в средище на наркотърговията, обслужващо римския мегаполис - там правилата се диктуват от няколко наркодилъри. Стотици пристрастени си инжектират хероин в парка пред очите на местните жители, на две крачки от началното училище. Местните майки всеки ден се тревожат децата им да не се наранят с разхвърляните спринцовки. Тъкмо това ги подтиква да се доверят на партията на Матео Салвини - силния човек в правителството, чиято политика по сигурността, насочена срещу мигрантите, направи Лигата водеща политическа сила в Италия. Срещу парка се намира кафе \"Пиермарини\", старо квартално барче, където активисти от Д5З се отбиват да бистрят политиката. А \"Движение 5 звезди\" не можа да даде отпор на постоянните нападки, с които го обсипваше Лигата в медиите, добавя активистът, леко отчаян.  Преводът е на БТА. Историческа победа на Салвини в Италия", "date": "2019.06.15", "title": "\"Движение 5 звезди\" губи работническите квартали на Рим"}
{"url": "https://clubz.bg/84255-honkong_praznuva_otmeniha_ekstradiraneto_v_kitaj", "text": "Властите в Хонконг ще изтеглят спорния законопроект, предвиждащ разрешаване на екстрадициите от китайския специален административен район към континентален Китай, съобщиха днес местни медии, цитирани от Ройтерс. По-късно новината се потвърди на пресконференция от администраторката на бившата колония Кари Лам. Няма краен срок за това - т.е. законопроектът се оттегля. Предложението за промяна предизвика масов гняв и съпътствани от насилие многолюдни протести в бившата британска колония. По улиците на града излязоха над един милион души (полицията преброи 240 хиляди, други - половин милион), рекорд в годините след като той бе върнат на Китай през 1997 г. По демонстрантите бе стреляно с гумени патроти и сълзотворен газ.  Гигантски протест в Хонконг: Не на екстрадирането в Китай Законопроектът за екстрадицията включва изменения в Указа за извършителите на престъпления, укриващи се от закона. Поправките могат да бъде приет до края на месеца. Според предвижданите законови промени предполагаеми извършители на престъпления ще могат да бъдат екстрадирани и в юрисдикции като континентален Китай, Макао и Тайван, освен в 20-те, с които Хонконг вече има споразумения за екстрадиция.  В резултат подкрепата за законопроекта е започнала да намалява и няколко прокитайски политици и високопоставен съветник на главната администраторка на Хонконг Кари Лам са призовали вчера въпросът за неговото гласуване да бъде изваден от дневния ред за известно време. Кари Лам планира да говори пред журналисти по-късно днес.", "date": "2019.06.15", "title": "Хонконг празнува, отмениха екстрадирането в Китай"}
{"url": "https://clubz.bg/84254-obshta_stachka_v_braziliq_sreshtu_pensionnata_reforma", "text": "Обща стачка се проведе в Бразилия срещу пенсионната реформа вчера - деня, в който бе открит футболният турнир Копа Америка, на който страната е домакин, предаде Франс прес. Как руската машина смаза протестите срещу пенсионната реформа Местни медии съобщиха за демонстрации в близо 200 града във всичките 27 бразилски щата. По данни на синдикатите са стачкували 45 милиона души в 300 града. В резултат на общата стачка в Бразилия бяха блокирани пътища и се стигна до смущения в транспорта. Повечето демонстрации протекоха спокойно. 14 човека обаче бяха задържани за нарушаване на обществения ред в мегаполиса Сао Пауло.  Снощи местно време в най-многолюдния бразилски град се игра мачът на откриването на футболния турнир Копа Америка, в който домакините от Бразилия победиха Боливия с 3:0. Това е първата стачка от такъв мащаб в Бразилия, откакто десният президент Жаир Болсонаро встъпи в длъжност в началото на тази година. Недоволните от Болсонаро в Бразилия нарастват Администрацията на Болсонаро иска да повиши възрастта за пенсиониране до 65 години за мъжете и до 62 години за жените, както и да увеличи вноските. Пенсионната реформа е ключова част от либералната икономическа политика на екипа на Болсонаро. Министърът на икономиката Пауло Гедес предупреди, че ще се стигне до катастрофа, ако не бъде реформирана системата, дефицитът в която е достигнал 83 милиарда евро (5,5 процента от брутния вътрешен продукт) в края на миналата година, при това на фона на застаряването на населението.  Недоволните от Болсонаро в Бразилия нарастват", "date": "2019.06.15", "title": "Обща стачка в Бразилия срещу пенсионната реформа"}
{"url": "https://clubz.bg/84253-enp_ne_iska_margrete_vestager_nachelo_na_evrokomisiqta", "text": "Европейската народна партия (ЕНП) е твърдо против кандидатурата на датчанката Маргрете Вестагер за председател на Еврокомисията. Това заяви специално за Клуб Z френският евродепутат ветеран Ален Ламасур. Той и германският му колега Елмар Брок дадоха брифинг в Европарламента, в който подкрепиха процедурта за водещ кандидат за председател на ЕК, или Spitzenkandidat. И двамата бяха от ЕНП, но вече не са членове на Европарламента. Те подчертаха неколкократно този факт и заявиха, че говорят от свое име. Само изказаната позиция за Вестагер е партийна. И допълни, че за разлика от Вестагер, и Манфред Вебер от ЕНП, и Франс Тимерманс от Партията на европейските социалисти (ПЕС) са били сред народа. Либералите готови да поискат висш пост в ЕС Датчанката, която е еврокомисар по конкуренцията, е един от няколкото водещи кандидати на центристите от „Обновете Европа“ - групата на центристите либерали в ЕП, която допреди няколко дни се наричаше АЛДЕ. Тя е третата сила в Парламента и ще играе много важна роля, тъй като изборните резултати от май сложиха края на абсолютното мнозинство на ЕНП и социалистите. По принцип либералите са против системата за водещ кандидат и по тази причина бяха издигнали няколко души. А най-заклетият й противник е френският президент Еманюел Макрон. Неговата партия вече има най-многобройната делегация в състава на „Обновете Европа“. Мнозинството от германците не иска Вебер за председател на ЕК Клуб Z попита също така Ален Ламасур докъде според него може да стигне в отстъпките си може да стигне ЕНП в борбата за висшите постове в ЕС предвид новото разпределение на силите в Европарламента. В момента хора от ЕНП заемат три висши поста в Съюза. Жан-Клод Юнкер оглавява Еврокомисията, Доналд Туск е начело на Европейския съвет, а Антонио Таяни е председател на Европарламента. ЕНП остана първа сила в Парламента, но загуби доста депутати в сравнение с преди. Френският ветеран бе сред хората, натоварени с написването на части от Лисабонския договор. Мнозинството от германците не иска Вебер за председател на ЕК", "date": "2019.06.15", "title": "ЕНП не иска Маргрете Вестагер начело на Еврокомисията"}
{"url": "https://clubz.bg/84256-putin_pocherpi_si_czinpin_s_ruski_sladoled", "text": "Руският президент Владимир Путин поздрави лично китайския президент Си Цзинпин по случай рождения му ден и му донесе вкусен подарък - руски сладолед, каза прессекретарят на Кремъл Дмитрий Песков, цитиран от ТАСС. Си Цзинпин: Китай е отворен, учи се от будизма, марксизма и исляма Двамата лидери са в Душанбе - столицата на Таджикистан, където днес се откри 5-ата среща на върха на Съвещанието за взаимодействие и мерки за доверие в Азия (СВМДА).  Си Цзинпин навършва 66 години. По този повод Путин лично отиде в резиденцията на китайския лидер да го поздрави. Си на свой ред топло благодари на руския си колега и отбеляза, че Путин е много популярен в Китай. Преди няколко години на Източния икономически съмит китайски бизнесмени разказаха на Путин, че руският сладолед е много популярен в Китай. При следващата си визита в Китай руският президент донесе това лакомство като подарък на Си Цзинпин, а сега отново го зарадва със същото и в Душанбе, посочва ТАСС.  Путин и Ердоган заедно в \"Болшой театър\" Путин проведе и кратка среща \"на крак\" с турския си колега Реджеп Тайип Ердоган по време на срещата на върха на Съвещанието по взаимодействие и мерки за доверие в Азия (СВМДА). Това обаче ще е единствената среща между двамата там. Путин и Ердоган заедно в \"Болшой театър\"", "date": "2019.06.15", "title": "Путин почерпи Си Цзинпин с руски сладолед"}
