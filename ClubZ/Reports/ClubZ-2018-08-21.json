{"url": "http://clubz.bg/72155-ako_prajkata_prolet_be_smazana_dnes", "text": "Ако помощта за братския народ на Чехословакия бе станала не преди 50 години, а днес, вкарването на съветските войски щеше да бъде наречено не \"нахлуване\" и \"окупация\", а \"чехословашко-руска криза\". ОССЕ (Организацията за сигурност и сътрудничество в Европа - б.р.) четири години нямаше да може да открие съветски танкове по улиците на Прага, Шарл дьо Гол щеше да дотича да помирява Брежнев и Дубчек във формата на нормандската четворка в Москва, като признае исканията на Брежнев за \"федерализация\" на Бохемия и забраната за ответен огън на чехословаците. Според 1/3 от руснаците Пражката пролет била правилно смазана Проруският президент на Чехия отказа да почете 50 г. от Пражката пролет Линдън Джонсън щеше да получи Нобелова награда за мир за отказ от изграждане на военни бази във ФРГ, а ФИФА щеше да оближе задника на цялото Политбюро на Футболните игри на добра воля. За този половин век светът много силно се отучи да нарича нещата със собствените им имена. Проруският президент на Чехия отказа да почете 50 г. от Пражката пролет", "date": "2018.08.21", "title": "Ако Пражката пролет бе смазана днес"}
{"url": "http://clubz.bg/72176-vladimir_savov_poema_zastrahovatelniq_nadzor_v_kfn", "text": "На свое извънредно заседание на 21 август 2018 г. Комисията за финансов надзор (КФН) определи Владимир Савов – член на КФН, за заместник, който да изпълнява правомощията на заместник-председател на КФН, ръководещ управление „Застрахователен надзор“, до встъпване в длъжност на избран от Народното събрание нов заместник-председател. Решението на КФН е във връзка с решение на Народното събрание от 21 август 2018 г. за предсрочно прекратяване на мандата на Ралица Агайн-Гури – заместник-председател на Комисията за финансов надзор, ръководещ управление „Застрахователен надзор“, съобщиха днес от контролния орган. Ралица Агайн с оставка от КФН. Препрати за вина към шефката си По-рано пред деня Агайн подаде оставка, а парламентът я прие, след като ден по рано за въпросната оставка настоя финансовият министър Владислав Горанов - след среща с Бойко Борисов. Пак вчера от Върховната касационна прокуратура обявиха, че започва проверка на работата на КФН и в частност на Агайн, която отговаряше за застраховането, заради фалита на \"Олимпик\".  Цацаров проверява КФН заради \"Олимпик\" Савов е избран за член на КФН през 2014 г. - заедно с Агайн, по предложение на тогавашния шеф на институцията Стоян Мавродиев. Към днешна дата той е шеф на Българската банка за развитие, а преди поста в надзора бе и депутат от ГЕРБ. \n\tВ официалната биография на Савов пише, че притежава магистърска степен по бизнесадминистрация от London Business School. Учил е и международни икономически отношения в УНСС. \n\tВ периода 1993 г. – 1998 г. работи в „Уникредит Булбанк” като мениджър „Кореспондентски отношения с чужбина”. През 1999 г. Владимир Савов провежда стажове в департаменти „Централна и Източна Европа” и „Глобални депозитарни разписки” в The Bank of New York, Лондон. От 2000 г. до 2009 г. Владимир Савов работи в Москва, като първоначално е старши анализатор в Brunswick UBS, а от 2003 г. до 2006 г. е заместник – директор и впоследствие - директор в банка Уралсиб Капитал, където отговаря за анализите на банковия и потребителския сектор. В периода 2006 г. - 2009 г. е директор на департамента за анализи в инвестиционната банка Credit Suisse, а от 2009 г. до 2013 г. е управляващ директор, началник на аналитичния департамент във финансова корпорация „Откритие” – най-големият частен финансов холдинг в Русия. В публикация на   от времето на избора му се разкрива - според данни на икономическата преса в Русия, че \"Откритие\" е свързана с руската държавна банка ВТБ и с рейдърски схеми.  \n\tВ досегашната си професионална кариера е натрупал богат опит в сферата на финансовия анализ и стратегии, инвестициите, капиталовите пазари, банковото дело и международните финанси. \n\tВладее английски и руски език. Агайн беше посочена от финсонсовия министър Владислав Горанов като основен виновник за кризата със застрахователната компания \"Олимпик\", която внезапно прекрати съществуването си. Цацаров проверява КФН заради \"Олимпик\"", "date": "2018.08.21", "title": "Владимир Савов поема застрахователния надзор в КФН"}
{"url": "http://clubz.bg/72172-turciq_dari_34_000_ovce_na_etiopiq_za_kurban_bajrama", "text": "Турция дари 34 000 овце на Етиопия в чест на започналия мюсюлмански празник Курбан Байрам (Ейд ал-Адха). Дарението е направено през фондацията на турската Дирекция на вероизповеданията за мюсюлманите в африканската страна, които са между 34 и 40% от близо 108-милионното население, 14-ото в света. Мюсюлманите празнуват Курбан байрам Стотици хиляди мюсюлмани се събраха на националния стадион и около него в столицата Адис Абеба, за да празнуват - в памет на жертвоприношението, извършено от пророка Ибрахим.  Представителят на Дианета за Африка Юксел Сезгин заяви, че овцете ще бъдат разпределени в различни части на Етиопия, но предимно най-бедните. Макар и по-малобройни от християните, етиопските мюсюлмани са заселени на 80% от територията на страната. Взрив в първия ден на Курбан байрам в Турция Има известни опасения за сигурността по време на Курбан байрама.  “Всички помним какво се случи на площад \"Мескел\" миналия юни\", казва Федлу Ауел, един от многото мюсюлмани, които се молят, пеят религиозни песни и викат: \"Аллах Акбар\" в столицата Адис Абеба. На 23 юни миналата година експлозия разтърси площада, на който се провеждаше митинг на новия премиер на Етиопия Аби Ахме. 42-годишният министър-председател започна серия от демократични реформи, след като пое поста през април 2017 г. По време на експлозията премиерът беше отведен невредим от сцената, но двама души бяха убити и 156 ранени. Въпреки широко разпространените страхове от повторение на подобна атака, деца, младежи и възрастни хора се стекоха в центъра на Адис Абеба. Призиви за мир, толерантност и единство доминираха в речите на религиозни лидери, които се обърнаха към насъбралите се. Мюфтията Хаджи Омер Идрис, ръководител на Върховния съвет на Етиопия по ислямските въпроси, каза, че насилието срещу която и да е религия и етническа група противоречи на исляма. Вегани на протест срещу заколението  Взрив в първия ден на Курбан байрам в Турция Вегани на протест срещу заколението ", "date": "2018.08.21", "title": "Турция дари 34 000 овце на Етиопия за Курбан Байрама"}
{"url": "http://clubz.bg/72169-hazartyt_veche_reklamira_poveche_ot_mobilnite_operatori", "text": "И победителят за първите шест месеца на 2018 г. отново е... \"Национална лотария\". Компанията, в която собственост има Васил Божков, е най-големият рекламодател в България за първите шест месеца на 2018 г., показва доклад на \" \". Нито внесеният законопроект за силно ограничаване на рекламата на хазарт, нито активните обществени дебати по темата са попречили на \"Национална лотария\" да инвестира в реклама значително повече от най-активно рекламиращите се банки и компании за бързи кредити.  И рекламодател №1 е... тръкни тук, за да разбереш Само за телевизионна реклама \"Национална лотария\" е похарчила почти 13 милиона евро само за шест месеца. За цялата 2017 г. сумата бе близо 23 милиона евро. Фирмата с талончетата, чиито телевизионни програми са водени от популярния актьор Захари Бахаров, дава за реклама повече, отколкото петте първенци в категорията \"Финанси\" - \"Кредисимо\", Първа инвестиционна банка, Банка ДСК, Банка Пиреус и Уникредит Булбанк.  Рекламният бюджет на \"Национална лотария\" доближава общия рекламен бюджет на трите мобилни оператора - А1, \"Теленор\" и \"Виваком\". Резултатът е, че сектор \"Хоби, мода и спорт\" (където е хазартът) изпреварва за първи път сектор \"Комуникации\". Общите инвестиции в реклама в \"Хоби, мода и спорт\" за полугодието са почти 22 милиона евро, като огромната част от тях се дължат на \"Национална лотария\", \"Еврофутбол\" (също свързана с Васил Божков), чуждестранните заложни къщи и Българския спортен тотализатор. Топ 5 на рекламодателите за първите шест месеца на 2018 г. изглежда така: 1. \" \" 2. \" \", позната с лекарствени и козметични продукти като „Лакалут“, „Д-р Тайс“, „Адитива“ и т.н. 3. \" \" 4. \" \", които произвеждат сладките продукти „Киндер“, „Рафаело“, „Нутела“ и т.н. 5. \" \", която произвежда „Шуменско“ и „Пиринско“ пиво Законът за хазарта на Симеонов - удавен в евродирективите Фармация – 84 млн. евро Търговски вериги и онлайн магазини - 61 Храни - 57 Напитки – 53 Козметика - 49 Финанси - 25 Хоби, мода, спорт - 22 Комуникации - 18 Препарати за почистване - 16 Автомобили – 13 Законът за хазарта на Симеонов - удавен в евродирективите", "date": "2018.08.21", "title": "Хазартът вече рекламира повече от мобилните оператори"}
{"url": "http://clubz.bg/72173-trenor_izvaden_ot_futbola_za_edna_godina_za_udari_po_sydiq_video", "text": "Треньорът на \"Кариана\" (село Ерден) Атанас Джамбазки е наказан от дисциплинарната комисия на БФС една година да не изпълнява функции като треньор. 49-годишният Джамбазки, водил в миналото клубове като \"Славия\" и \"Локомотив\" (София), удари в главата страничния съдия Георги Великов в мача от Втора професионална лига срещу \"Струмска слава\" (Радомир), завършил 2:1 за гостите. Тимът от Радомир стигна до успеха след пряк свободен удар в 90-ата минута, като нарушението бе на границата на наказателното поле - встрани от вратата. Секунди по-късно Джамбазки нахлу на терена и се насочи към главния рефер Ивайло Ненков. Великов застана на пътя му и получи два юмрука, преди наставникът да бъде укротен от футболисти и изведен от охранители. Джамбазки също така е глобен с 1500 лева. ЦСКА-София е санкциониран с общо 4000 лв. - по 1000 лв. заради нецензурни скандирания на агитката в мача с \"Лудогорец\" и хвърлени предмети по терена, а също така с 2000 лв. заради \"увреждане на материална база\". Комисията задължава клуба да възстанови щетите на \"Лудогорец арена\". \"Лудогорец\" нанесе първа загуба на ЦСКА-София (СНИМКИ) \"Орлите\" също са глобени с 1000 лв. заради \"обидни и нецензурни скандирания\" от публиката им. Козмин Моци не е наказан заради радостта си пред сектора за гости. След края на срещата съдията Никола Йорданов обясняваше на защитника, че ще опише в доклада си проявата му.", "date": "2018.08.21", "title": "Треньор изваден от футбола за една година за удари по съдия (ВИДЕО)"}
{"url": "http://clubz.bg/72160-premieryt_obqvi_krizata_s_tyrgovskiq_registyr_za_preodolqna", "text": "До края на седмицата може да имаме напълно работещ Търговски регистър. Това заяви премиерът Бойко Борисов пред парламента по време на изслушване за срива в регистъра, който се случи на 10 август. Борисов посочи, че към днешна дата е възстановена базата данни на Търговския регистър до 17 юли 2018 г. В кулоарите пред журналисти премиерът описа нещата по-простичко: Той заяви, че е мобилизиран целият наличен експертен капацитет, който е работил към Агенцията по вписванията. И добави, че поддържането на най-високо ниво занапред е приоритет, но то изисква и допълнителни ресурси. Премиерът посочи, че до 3 септември трябва да се извърши и анализ по отношение на преносния капацитет и да се подготви план за обезпечаването му. В кулоарите Борисов допълни, че подобен проблем може да се появи и с много по-важни системи и сега \"имаме обица на ухото\" да се внимава повече с поддръжката им. Досега се очакваше - според обещанията на властта, Търговският регистър да заработи напълно в сряда - тоест утре. На въпрос дали ще има още оставки, Борисов подчерта, че според него отговорността вече е поета от ресорната зам.-шефка на КФН, и така е редно - отговорност да се носи по ресори, какъвто бил и случаят с КТБ, където \"неслучайно\" бе обвинен ресорният заместник, а не самият директор на БНБ Иван Искров. По повод искането на БСП за още оставки и дори оставка на правителството, Борисов заяви: \"Правосъдие за всеки\": Оставка на Цачева и разследване за Търговския регистър Той допълни, че \"Лирекс\" е била наложена от Александър Петров, който бе началник на кабинета на Румен Петков, когато той бе вътрешен министър. Борисов призова Цветанов да не тръгва по тази плоскост, защото специалистите можело да зарежат работата си да не се реши проблемът с Търговския регистър. Според лидера на БСП Корнелия Нинова основният проблем в случая е политически и той се състои в липсата на доверие от обществото към правителството. Според нея обществото се съмнява, че има чума по животните, убедено е, че зад фалита на застрахователна компания \"Олимпик\" и срива на регистъра има някаква далавера. И изтъкна, че всеки, който казва в прав текст на правителството неговите проблеми се обявява за саботьор. и така се затваря устата на всеки инакомислещ.", "date": "2018.08.21", "title": "Премиерът обяви кризата с Търговския регистър за преодоляна"}
{"url": "http://clubz.bg/72177-okonchatelno_bencho_benchev_pod_garanciq_sreshtu_50_000_lv", "text": "Общинският съветник - вече независим - от Бургас Бенчо Бенчев окончателно е с мярка за неотклонение \"парична гаранция\" в размер на 50 000 лв. Това съобши пресцентърът на Районния съд в Бургас. Решението не подлежи на обжалване. Кой издигна Бенчо Бенчев във властта? Пенсионерите Мярката му беше наложена от прокуратурата, след като Бенчев получи обвинение в укривателство на сочения за организатор на престъпна група Димитър Желязков - Митьо Очите, и в незаконно притежаване на боеприпаси. Бенчев бе задържан заедно с Митьо Очите в Истанбул в рамките на операция по международното издирване на втория.  Две обвинения и 50 000 лв. гаранция за Бенчо Бенчев Съдебният състав смята за основателно подозрението, че Бенчев е съпричастен към извършване на престъпленията, които са с висока степен на обществена опасност. Според съдебната инстанция размерът от 50 000 лв. не е е прекомерно висок и съответства на имущественото му положение. В съобщението се изтъква, че мярката за неотклонение е сред най-леките, предвидени в законодателството, отчетено е, че Бенчев е неосъждан, развива бизнес, има семейство, че здравословното му състояние е влошено. Мрежата на Очите: кой казва, че ВИС-2 е мъртва? Преди историята с Митьо Очите Бенчев бе съветник от групата на БСП в общинския съвет в Бургас, но не е партиен член. Появил се е в листите от гражданската квота, след ареста бе изключен от групата на социалистите.  Две обвинения и 50 000 лв. гаранция за Бенчо Бенчев Мрежата на Очите: кой казва, че ВИС-2 е мъртва?", "date": "2018.08.21", "title": "Окончателно: Бенчо Бенчев под гаранция - срещу 50 000 лв."}
{"url": "http://clubz.bg/72175-bivshata_zam_kmeticata_na_mladost_ostava_v_aresta", "text": "Cпeциaлизиpaният нaĸaзaтeлeн cъд oтxвъpли иcĸaнeтo нa бившата зaмecтниĸ-ĸмeтица нa cтoличния paйoн „Mлaдocт“ Билянa Πeтpoвa дa нaпycнe apecтa. Молбата бе заради здравословното й състояние. Медицинската експертиза обаче показала, че Πeтpoвa мoжe дa ce лeĸyвa и пoд cтpaжa, въпpeĸи здpaвocлoвнитe cи пpoблeми, cъoбщи БHP. Привърженици на Иванчева поискаха незабавното й освобождаване Cпopeд д-p Aдpиaнa Pyceвa зaбoлявaниятa нa Πeтpoвa нe изиcĸвaт бoлничeн пpecтoй и зaтoвa тя ce e ĸoнcyлтиpaлa и e ocигypилa личeн пpeглeд пpи oщe cпeциaлиcти. Защитата на арестуваната заедно с кметицата на \"Младост\" Десислава Иванчева реагира, че лекарката пpaви извoдитe cи бeз изoбщo дa ce e зaпoзнaлa c ycлoвиятa в apecтa. Освен това е правила изследвания, които не са й били поискани от съда в качеството й на вещо лице. Заместничката на Иванчева иска на свобода Cъдът oбaчe, нe ce cъглacи и дaжe пoxвaли Pyceвa, чe e пpoявилa caмoинициaтивa. Дoĸaтo зaщитaтa нa Πeтpoвa иcĸaшe cвoбoдaтa й, вĸлючитeлнo и зaщoтo нe e yчacтвaлa в ĸopyпциoннa cxeмa c ĸмeтицaтa нa „Mлaдocт“ Дecиcлaвa Ивaнчeвa и бившия paйoнeн ĸмeт Πeтĸo Дюлгepoв пo изнyдвaнeтo нa бизнecмeнa Aлeĸcaндъp Baĸлин, oбвиняeмaтa ce paзплaĸa, a cъдът дaдe пoчивĸa, съобщи още БНР. A cлeд нeя съдът oбяви, чe Билянa Πeтpoвa ocтaвa пoд cтpaжa –  peшeниe, ĸoeтo тя мoжe дa oбжaлвa пpeд Aпeлaтивния cпeциaлизиpaн cъд. Заместничката на Иванчева иска на свобода", "date": "2018.08.21", "title": "Бившата зам.-кметицата на \"Младост\" остава в ареста"}
{"url": "http://clubz.bg/72165-areta_plyt_i_muzika_na_nagradite_na_mtv_snimki", "text": "Музикалният клип на песента на Камила Кабело \"Havana\" взе престижната награда за най-добро видео на церемонията по раздаване на видео музикалните награди на MTV, предадоха световните агенции. Тридесет и петата церемония на телевизионния музикален канал за награждаване на видеоклипове се състоя в нюйоркския \"Рейдио сити мюзик хол\". Двадесет и една годишната кубино-американска изпълнителка Кабело получи тази година 5 номинации. Освен най-престижната награда, тя грабна и статуетката в категорията \"най-добър изпълнител на годината\". Този сезон по брой номинации водеше американската рап-изпълнителка Карди Би с цели 12. Пет от тях рапърката делеше с певеца Бруно Марс за съвместната им работа над клипа \"Finesse\". В крайна сметка Карди Би грабна призове в три категории, в това число и за най-добър нов изпълнител. 25-годишната Карди Би се появи за първи път на публично място след като роди дъщеричката си на 10 юли. Също тройна победа ознаменува популярният в САЩ рапър Чайлдиш Гамбино със своя клип \"This is America\", който беше отличен в техническите категории. Като голямо разочарование се счита представянето на съпружеския дует на певицата Бионсе и съпругът и Джей Зи. Техният клип \"Apeshit\" претендираше за отличия в осем категории, но получи само две статуетки в технически категории. Наградата за най-добро поп видео отиде при Ариана Гранде за композицията \"No Tears Left to Cry\". В категорията за най-добро рок видео бяха отличени \"Имаджин дрегънс\" за клипа \"Whatever It Takes\". В категорията за хип-хоп видео победителка стана Ники Минаж с клипа \"Chun Li\". На 3-часовата церемония беше отдадена почит на наскоро починалата Кралица на соул музиката Арета Франклин. Мадона, която чества своята 60-годишнина в деня на кончината на соул примата, заяви, че изпълнявайки акапелно хита на Франклин \"You make me feel like a natural woman\" по време на прослушване в Париж, е дебютирала музикалната й кариера. Според Ройтерс представянето на Мадона на церемонията не е било на нужното ниво. Тя не е показала дължимото уважение към паметта на Франклин, като себично е говорила предимно за себе си, отколкото за Кралицата на соул музиката.  ", "date": "2018.08.21", "title": "Арета, плът и музика на наградите на MTV (СНИМКИ)"}
{"url": "http://clubz.bg/72174-50_godini_po_kysno_kak_praga_i_evropa_otbelqzaha_sybitiqta_ot_1968_a_snimki", "text": "Властите в Прага поставиха днес пояснителни табелки на паметника на съветския маршал Иван Конев, съобщи Радио \"Свобода\". Това стана навръх 50-ата годишнина от смазването на Пражката пролет от войските на СССР, България, ГДР, Унгария и Полша. Паметникът бе открит днес след ремонт. Но сега той е допълнен с табелки на чешки, руски и английски език. Чрез тях управата на столичния район Прага-6 обясняват историческия контекст, свързан с личността на маршала. Според 1/3 от руснаците Пражката пролет била правилно смазана Пражката пролет – провалените надежди за социализъм с човешко лице Иван Конев командва войските на Първи украински фронт, влезли в Прага на 9 май 1945 г. По това време градът вече е на практикса освободен от германските окупатори, които се изтеглят на запад след споразумение с лидерите на Пражкото въстание. Същевременно обаче Конев участва в потушаването на Унгарското въстание през 1956 г. Пет години по-късно, през 1961 г., като главнокомандващ Групата съветски войски в ГДР участва в разрешаването на Втората берлинска криза, завършила с издигането на Берлинската стена. А през 1968 г. подготвя нахлуването на съветските войски в Чехословакия. Всичко това сега е написано на три езика на паметника на пълководеца, който по време на комунизма бе славен в Чехословакия единствено като освободител. Руското посолство в Прага протестира срещу поставянето на пояснителните надписи и заяви, че целта им е пренаписване на историята и влошаване на двустранните отношения. Чешкото външно министерство обаче подкрепи управата на Прага-6. Проруският президент на Чехия отказа да почете 50 г. от Пражката пролет Срещу действията на властите протестираха и привърженици, и противни;ци на паметника на Иван Конев. Комунистите единствени положиха венец и заявиха, че са против новите табелки. Там обаче дойдоха и хора, искащи монументът да бъде съборен. Те носеха лозунгите  и  . Годишнината от бруталното потушаване на Пражката пролет, бе отбелязва с церемонии, изложби и филми по време, когато маргинализираната в продължение на много години вече Чешка комунистическа партия отново има влияние, отбелязва БТА. Видни политици от ЕС заявиха, че че този годишнина подчертава необходимостта да се защитават и днес свободата и демокрацията на континента, изправящ се пред нова вълна от авторитаризъм в Източна Европа, както и пред една много по-настъпателна Русия. Той бе личен секретар на Вацлав Хавел - първия посткомунистически президент на страната. Ханзел разказа как тогава, като 17-годишен ученик, успял да си пробие път до центъра на Прага, пренебрегвайки съветите на майка си, за да види как чуждестранните войски обстрелват Националния музей на Вацлавския площад с масивен картечен огън, смятайки го погрешно за правителствена сграда. Той описва как в пълната суматоха, при която войските се мъчели да прочетат чешките имена на улиците, жителите на Прага издигали барикади, използвайки трамваи и други превозни средства, което на свой ред провокирало войниците да открият огън, убивайки и ранявайки десетки хора. Опасенията на Ханзел днес са, че за първи път след 1989 г. чешките комунисти отново печелят политическо влияние. През юли те си извоюваха отново място в парламента и помогнаха на правителството на малцинството на Андрей Бабиш да спечели вот на доверие. Противници на премиера Бабиш влязоха днес в сблъсъци с полицията в центъра на Прага, където той пристигна да произнесе реч по повод юбилея и да положи венци пред сградата на Националното радио. Чествания имаше и в Словакия. На военното летище в град Сляч бе открита инсталацията \"Осемте смелчаци\" на скулптора Даниел Фишер. Тя е в чест на осмимата руснаци, осмелили се да протестират на Червения площад на 25 августн 1968 г. против смазването на Пражката пролет. Именно от това летище си заминаха през 1990 г. последните съветски войници от Чехословакия. Дисидентът Павел Литвинов: Изселиха ме, едва не умрях. Но не съжалявам Един от тези хора - Павел Литвинов, бе гост на тържествата в Прага и произнесе реч в библиотека \"Вацлав Хавел\". Днешната годишнина съвпада и с растящата загриженост в Брюксел и други западноевропейски столици относно устойчивостта на демокрацията в бившите комунистически страни членки на ЕС и НАТО. Отбелязвайки тези опасения, дългогодишният евродепутат и бивш премиер на Белгия Ги Верхофстат написа в туитър: А председателят на Европейския съвет и бивш премиер на Полша Доналд Туск също написа в туитър: Еврокомисията разпространи специално изявление на своя председател Жан-Клод Юнкер. В него се казва: Пражката пролет – провалените надежди за социализъм с човешко лице Проруският президент на Чехия отказа да почете 50 г. от Пражката пролет Дисидентът Павел Литвинов: Изселиха ме, едва не умрях. Но не съжалявам", "date": "2018.08.21", "title": "50 години по-късно - как Прага и Европа отбелязаха събитията от 1968-а (СНИМКИ)"}
{"url": "http://clubz.bg/72135-toj_e_novoto_lice_na_populizma_v_evropa", "text": "Матео Салвини стана вътрешен министър на Италия след като водената от него „Лига“ и Движение „Пет звезди“ на Луиджи ди Майо съставиха коалиционен кабинет месеци след изборите през март. Оттогава подкрепата за него непрекъснато се увеличава и в момента той е политикът с най-високо одобрение в страната, сочат социологическите проучвания. Салвини е яростен критик на Европейския съюз. Твърдо се противопоставя на имиграцията и призовава за “прочистване” на мигрантите от страната си. Иска затопляне на отношенията между европейските страни и Москва и се бори за \"традиционното християнско семейство”... Ако се чудите защо ви занимавам с вътрешния министър на друга, макар и европейска, държава – освен че той на практика е най-влиятелният политик в Италия в момента, Салвини е и новото лице на популизма в Европа. В деня на трагедията в Генуа - Салвини на банкет Той е сравнително млад, но има богат политически опит. Посланията му са ясни и еднозначни, но е готов да ги промени, когато се налага. Говори остро и умее да слага сол в раната. Едновременно с това си създава имидж на добър човек, който може да се разбира с всички за всичко. Освен с критиците си. И за разлика от популистите в Западна Европа, той управлява, а не е в опозиция. Именно това го прави особено опасен - за еврозоната, към която България се стреми да се присъедини, и за Европейския съюз. Салвини, който известно време се увлича по левите идеи и движения и е привърженик на Че Гевара, започва политическата си кариера в \"Северна лига\", когато тя се бори Северна Италия да стане отделна държава. През 2013 г. застана начело на партията, изостави главната ѝ цел и я трансформира в общонационална. Тогава \"Лигата\" имаше 4% подкрепа. А на изборите през март тази година получи 17,4% от гласовете. В средата на юни, две седмици след като правителството започна работа, рейтингът ѝ стигна 29,2%. От началото на управлението на коалиционния кабинет, формално оглавен от преподавателя по право без политически опит Джузепе Конте, Салвини придоби международна популярност със законодателните си инициативи. Анатомия на популизма. Как Салвини стана най-силният в Италия? Той забрани на кораби, превозващи мигранти от Средиземно море, да акостират в италиански пристанища. Обяви намерението си да проведе преброяване и пререгистрация на ромите, намиращи се на територията на страната. Министърът предрече края на Европейския съюз и то още след евроизборите догодина и според запознати източници се стреми да сътрудничи в предизборната кампания с популиски и евроскептични партии от други страни, включително “Националния сбор” на Марин льо Пен. Салвини обяви и че анексията на Крим е законна и поиска сваляне на санкциите срещу Русия. Партията му отрича да получава финансиране от Москва, но редица местни и европейски медии писаха за контактите му в Кремъл. Преди седмица той разпореди децата в Италия да имат задължително майка и баща, поне на хартия. Такава беше целта на променените формуляри за лични документи за деца, в които вече няма графи \"родител 1\" и \"родител 2\", а е изписано \"баща\" и \"майка\". Обяви и сурогатното майчинство за “ужасия”. И докато Салвини се занимаваше с всички тези “драматични” проблеми, кабинетът в Рим се сблъска с най-сериозното си предизвикателство два месеца и половина след встъпването си на власт. Миналата седмица рухна 200-метров участък от виадукт на първостепенна транспортна артерия в Северна Италия. Загинаха близо 40 души, бяха ранени десетки. Разследващите тепърва ще установяват причините за трагедията. Реакцията на правителството и в частност на Салвини е до голяма степен показателна за това доколко адекватно е управлението им. Салвини: Политиката на ЕС е виновна за рухването на моста в Генуа Транспортният министър Данило Тонинели поиска отмяна на концесията на магистралата и оставката на ръководството на компанията оператор \"Аутостраде пер Л'Италия\", подразделение на \"Атлантия груп\", и заплаши със санкции, които могат да достигнат 150 милиона евро. Вътрешният министър пък обвини за рухването на виадукта, който се поддържа от концесионер... политиката на Европейския съюз. А после се оказа, че вечерта след трагедията е пил вино и е ял торта с още 300 души в Сицилия. При нормални обстоятелства италианците веднага биха поискали оставката му. Но това не се случи. В отговор Брюксел припомни, че всъщност Италия получава около 2,5 милиарда евро за инфраструктура между 2014 и 2020 г. и че през април т. г. ЕС е одобрил \"инвестиционен план за италианските магистрали, който ще позволи да бъдат инвестирани около 8,5 млрд. евро, включително и в района на Генуа\". Търсенето на външен виновник, който удобно да се вписва в идеологическата рамка на евроскептичното правителство, е само прах в очите. Това всъщност прикрива разногласия в рамките на кабинета. Планът, според който част от трафика ще бъде пренасочен от виадукта чрез изграждане на нова отсечка от магистралата, така и не е осъщетвен. Причината - опозицията се противопоставила. А движение “Пет звезди”, оглавявано тогава от Бепе Грило, е сред най-яростните противници, напомнят италиански издания. Това очертава сериозни различия в коалицията - докато за “Лигата” инфраструктурата е ключова за икономическото развитие на страната, на официалния сайт на движение “Пет звезди” през 2014 г. е публикуван текст, според който възможността мостът “Моранди” да се срути е “фантасмагория” (текстът е цитиран от италиански медии и британския “Гардиън”, но тактично е изтрит след трагедията миналата седмица.) Салвини обвини България, че изнася \"роби\" Разногласията в коалицията допълнително обтягат нервите на Брюксел и на инвеститорите, които са притеснени от непоследователната икономическа и финансова политика на правителството. Безотговорната реакция на кабинета би трябвало да говори много на италианците за политиците, които са избрали да ги управляват. Салвини създаде модел на популизма, който е на власт в Западна Европа, за разлика от други популистки евроскептични и националистически партии. И въпреки неприемливото му поведение след трагедията в Генуа, избирателите продължават да го харесват. Италианците, изморени от продължителната икономическа криза и от политиката на икономии на предишното правителство, на драго сърце подкрепиха популистите, които обещават по-високи социални помощи за безработни и по-високи пенсии, според текста на коалиционното им споразумение. За тази цел те искат преразглеждане на европейските правила, които ограничават бюджетния дефицит до 3% от БВП. В момента външният дълг на Италия достига 130% от БВП. Правителството на Салвини и Ди Майо се отказа от идеята за референдум за излизане от еврозоната. Но противоречивите послания за намеренията им притесняват инвеститорите. Икономисти смятат, че на еврозоната ѝ липсват инструменти за справяне с евентуална италианска дългова криза, която може да бъде по-тежка от гръцката. Салвини: Европейският съюз може да не съществува през 2019 г. Освен това Италия ще може да блокира решения в Съвета на Европейския съюз, който обикновено се произнася по важни теми с единодушие. Видяхме нагледен пример по време на срещата на върха през юни, когато страната блокира всички решения, за да привлече вниманието върху проблема с мигрантите в страната, които са стотици хиляди и които другите европейски държави не горят от желание да приемат. За разлика от Европейския парламент, където много рядко се гласува с единодушие и популистките партии не успяват да определят курса на институцията, враждебно настроено италианско правителство може да блокира решения на Съвета на ЕС в областта на външната политика и политиката на сигурност, започването на преговори за приемане на нови страни в ЕС и разпоредби в областта на правосъдието и вътрешните работи. Една страна може и да попречи и на приемането на многогодишната финансова рамка на блока. В този контекст вътрешната нестабилност в Италия и налудничавите идеи на ключовия политик в правителството, който се е съсредоточил върху “прочистването” на страната си от мигранти и защотата на “традиционното християнско семейство”, вместо върху реалните проблеми на страната, има за какво да тревожи не само италианците, но и нас. ---- „Генерация Z“ – с подкрепата на „Америка за България“ Анатомия на популизма. Как Салвини стана най-силният в Италия? Салвини: Политиката на ЕС е виновна за рухването на моста в Генуа Салвини обвини България, че изнася \"роби\" Салвини: Европейският съюз може да не съществува през 2019 г. „Генерация Z“ – с подкрепата на „Америка за България“", "date": "2018.08.21", "title": "Той е новото лице на популизма в Европа"}
{"url": "http://clubz.bg/72171-vseki_pyt_kym_evropa_minava_prez_merkel_putin_go_znae", "text": "Случайно или не миналата събота Владимир Путин беше на две сватби с покана само за едната. Руският президент беше специален гост на сватбеното тържество на австрийската външна министърка Карин Кнайсл в Щирия, припомня “Шпигел”. Пристигнал след това в Германия, кортежът му се отправи към Мезеберг за среща с канцлерката Ангела Меркел. В този град на 50 км от Берлин се намира правителствената резиденция. Кортежът преминава през Гранзее, живописно предградие на Мезеберг, където сред дивна природа младоженци празнуват сватба. Вместо с музика, Путин е посрещнат от протестиращи украинци, сирийски критици на режима на Асад, но и с аплодисменти от страна на германски поклонници на стопанина на Кремъл. Тази снимка разтърси Австрия (ВИДЕО) Пристигнал в правителствената резиденция в Мезеберг, Путин сподели, че е бил поласкан да бъде гост на сватбата на Кнайсл, но изрично уточни, че посещението му било частно. Посещението в Австрия беше всичко друго, но не и частно. То бе в изключително тясна връзка със срещата в Мезеберг. Под нарастващ икономически натиск руският президент търси сближаване с Европа. И то след анексирането на Крим, войната в Източна Украйна, свалянето на пътническия самолит МН-17, бомбардировките в Сирия и кибератаки от всякакъв вид. В момента Австрия председателства ЕС. Путин има съюзници в правителството във Виена - десните популисти от Партията на свободата, с чиято подкрепа безпартийната Кнайсл е министърка. Това не се отнася до Германия. Но всеки път към Европа минава през Меркел. Това Путин го знае. Меркел знае, че Путин я лъже, но търси диалог и компромиси Същевременно и германците имат интерес от подобряване на отношенията с Русия и то въпреки всички противоречия. В края на юли Меркел и външният министър Хайко Маас се срещнаха в Берлин с руския външен министър Сергей Лавров и с шефа на руския Генерален щаб, за да обсъдят положението в Сирия и Източна Украйна. Това ще рече: между Германия и Русия нещо се пораздвижи, но разговорите останаха засекретени. Показателен е и фактът, че в събота в Мезеберг преди срещата си Меркел и Путин направиха предварително подготвени кратки изявления. Не бяха допуснати въпроси на журналисти, след разговора нямаше пресконференция. Така в съботната вечер Меркел и Путин са пред дверите на двореца в Мезеберг (правителствената резиденция – б. р.), зад тях са по четири руски, германски и европейски знамена. Още в началото на изявлението си канцлерката изведе на преден план кризисните огнища, говори и за мисия на ООН в Източна Украйна. От своя страна Путин говори предимно за германо-руските икономически отношения, за германските предприятия в Русия и руските инвестиции в Германия. Иска да подчертае колко важно е партньорството. Меркел и Путин: Ще пазим \"Северен поток\" 2 от атаки от трети страни Германия била най-големият потребител на руски енергийни ресурси. Меркел и Путин са единодушни по строежа на газопровода “Северен поток 2”, по който руски газ ще пристига през Балтийско море директно в Германия. Един проект, който Тръмп атакува и заплашва с налагане на санкции. Все пак Меркел държи руски газ да продължава да се транизитира през Украйна и така тази страна да получава съответните такси. Когато Путин заговори за Сирия, става ясно колко много е заинтересован предимно от икономическа подкрепа от страна на европейците при един нов следвоенен ред. На бойното поле Путин съзира себе си и съюзника му Асад близко до победата. Искал да разговаря с Меркел по един мирен ред и за връщането на сирийски бежанци в родината им. Путин визира преди всичко онези бежанци, които живеят в лагери в Турция и Йордания. От своя страна Меркел акцентира върху размирната сирийска провинция Идлиб, където сирийският режим и руснаците най-вероятно подготвят военна офанзива. Според Меркел там непременно трябва да се предотврати хуманитарна катастрофа. Лондон: Путин прави света по-опасен, трябват нови санкции Не бива да се смята, че сближаването между Германия и Русия в Мезеберг е преминало особено сърдечно. Меркел и Путин, които повече от 13 години се срещат на международната арена, демонстрират любезност, но и дистанцираност. Всеки слуша изявлението на другия без всякаква гримаса, няма и шеги за разведряване на обстановката. Разговорите обаче са перспективни. Разпознаваемо е желанието при общи позиции да се върви напред, но без да се премълчават противоречия. До голяма степен това е дипломатическа нормалност. Също и напредък. Меркел знае, че Путин я лъже, но търси диалог и компромиси Меркел и Путин: Ще пазим \"Северен поток\" 2 от атаки от трети страни Лондон: Путин прави света по-опасен, трябват нови санкции", "date": "2018.08.21", "title": "Всеки път към Европа минава през Меркел. Путин го знае"}
{"url": "http://clubz.bg/72168-bum_na_morbili_v_evropa_naj_mnogo_sluchai_v_sysedna_syrbiq", "text": "Случаите на морбили в Европа рязко са се увеличили, според данните на Световната здравна организация, съобщава Би Би Си. За първите шест месеца на 2018 г. са били заразени над 41 хил. души, а 37 са починалите. Внимание: има риск от епидемия от морбили През миналата година случаите на морбили са били почти два пъти по-малко за 12 месеца - 23 927. През 2016 г. - 5273. Според експертите това настъпление на инфекциозното заболяване на континента може да се обясни основно с намаляването на процента на хората, които се ваксинират. СЗО призова европейските държави да вземат мерки, за да спрат този опасен процес. Морбили е силно заразно заболяване и се разпространява чрез капките при кашлица или кихане.  Заразното състояние продължава 10 дни. Повечето хора се възстановяват напълно, но при някои може да причини сериозни увреждания и даже смърт. Ето някои от усложненията: - енцифалит - менингит - гърчове - пневмония - заболявания на черния дроб - хепатит Украйна и Сърбия са държавите с най-висок процент на заболели от морбили в Европа. Тревожен е фактът, че България е заобиколена от държави, които са в челото на европейските страни с най-много случаи на морбили. Освен Сърбия, която заема първа позиция, в челото са още Гърция и Румъния. Архив: Роалд Дал пише за смъртта на дъщеря си от морбили Ваксината на морбили, паротит и рубеола е защита срещу заразяване, но преди 20 години започна антиваксърска кампания, която направи връзка между тази имунизация и аутизма. Така много хора решиха да не ваксинират децата си. Според предписанията на СЗО всички деца трябва да бъдат имунизирани около първата си годинка и след това има реимунизация към 12-атата година.   Наскоро Горната камара на италианския парламент гласува закон, който отменя задължителните имунизации на децата преди началото на училище. Това означава, че родителите на неимунизирани деца няма да бъдат глобявани. Симптомите на морбили: - подобно на простуда - течащ нос, кихане - знаците, че организмът се бори с инфекцията - висока температура, умора, загуба на апетит, болки в мускулите - зачервяване и възпаление на очите - сивкави петна в устата - червени пъпки, които се появяват първо около линията между челото и косата като после се разпространяват и в косата, по шията и останалата част от тялото. Архив: Роалд Дал пише за смъртта на дъщеря си от морбили", "date": "2018.08.21", "title": "Бум на морбили в Европа, най-много случаи в съседна Сърбия"}
{"url": "http://clubz.bg/72156-dvijenie_za_reformi_v_kulturata_trqbva_poveche_vreme_za_konkursa_za_operata", "text": "Движението за реформи в културата поиска в отворено писмо до министър Боил Банов повече време за конкурса за директор на Националната опера и балет. Основният мотив е, че не може толкова важно състезание да се провежда през лятната ваканция – финалният срок за подаването на документи е 27 август т. г. Министерството на културата обяви конкурса за нов директор на операта на 29 юли т.г., след като на 18-и изтече вторият петгодишен мандат на Пламен Карталов. Той е бил на поста и за 4 г. през 90-те години, което го прави най-дълго управлявалия операта директор в цялата ѝ история. Борбата за култура е борба за свободата на словото (ВИДЕО) От движението настояват пред министъра на културата конкурсът да получи максимална разгласа, така че в него да участват възможно най-голям брой професионалисти с разнообразни концепции. Бюджетът на Националната опера и балет е най-големият в областта на изпълнителските изкуства – над 11 млн. лева, припомнят още от движението.", "date": "2018.08.21", "title": "Движение за реформи в културата: Трябва повече време за конкурса за операта"}
{"url": "http://clubz.bg/72159-ralica_agajn_s_ostavka_ot_kfn_preprati_za_vina_kym_shefkata_si", "text": "Подалата днес оставка зам.-председателка на Комисията за финансов надзор (КФН) Ралица Агайн увери, че няма пропуски в работата й по осигурителния пазар, всички правомощия на КФН в случая с фалиралата ЗК \"Олимпик\" са били изпълнени и препрати към шефката си защо хората не са били уведомени своевременно за проблемите.  €210 милиона евро липсват от \"Олимпик\" \"Олимпик - клон България\" е на българския пазар от 2009 г. и функционира като представителство е на ЗК \"Олимпик\" - Кипър. Тоест - работи с кипърски лиценз и не е задължена да прави вноски в Гаранционния и Обезпечителен фонд - изискване, което е в сила за българските застрахователи. Правителството поиска оставката на Ралица Агайн заради \"Олимпик\" Средната стойност на загубите на българските потребители, застраховани в \"Олимпик\", ще е 200 лева. По отношение на средната цена на застраховката Агайн обясни, че за миналата година е представила информация до и след 11 ноември.  обясни тя. 197 000 полици са били прекратени на 17 август.  , обясни тя. Борисов обеща помощ на пострадалите от \"Олимпик\" Ралица Агайн обясни, че в случаи като този нито един Обезпечителен фонд в ЕС не предвижда да се покриват подобни загуби. Прекратените полици, които трябва да бъдат възстановявани, са за 9.350 милиона лева. Има 5-годишен срок за предявяване на претенциите. Решението на кипърския съд, че \"Олимпик\" е в ликвидация, се очаква на 12 септември. Ако то я потвърди, ще влезе в сила със задна дата - от 10 август, когато е внесен и искът за ликвидация. Измамата \"Олимпик\" и скритите собственици Съгласно многостранно споразумение нашият Гаранционен фонд, в който са натрупани около 60 милиона лева, е първата линия за предявяване на претенции, в случай на ПТП, стана ясно от изявлението на Ралица Агайн. Това означава, че ако ви удари кола със застраховка от \"Олимпик\", подайте иск в българския гаранционен фонд, след което кипърският фонд трябва да възстанови изплатените суми. Парламентът гласува оставката на Агайн със 138 гласа \"за\", трима против и трима въздържали се. Правителството поиска оставката на Ралица Агайн заради \"Олимпик\" Борисов обеща помощ на пострадалите от \"Олимпик\" Измамата \"Олимпик\" и скритите собственици", "date": "2018.08.21", "title": "Ралица Агайн с оставка от КФН. Препрати за вина към шефката си"}
{"url": "http://clubz.bg/72167-zdravnoto_ministerstvo_otchete_lekarska_nebrejnost_v_sluchaq_s_pochinalata_rodilka_ot_pleven", "text": "Здравното министерство днес обяви резултатите си от завършилата проверка за смъртта на родилка в  УМБАЛ „Д-р Георги Странски“ - Плевен. Според съобщението са установени \"нарушения в диагностично-лечебния процес\". Ще се разбере ли истината за смъртта на 33-годишната родилка в Сливен По случая ще бъде образувано административно-наказателно производство. Цялата документация е предоставена на Районната прокуратура в Плевен. Само ден по-рано от Министерството на здравеопазването трябваше да назначат проверка заради друг случая, завършил със смърт на родилка, на 33-годишната Ренета Томова в Сливен. Близките ѝ подозират, че става въпрос за медицинска грешка или небрежност. Случаят на 38-годишната Маргарита, която постъпва на 26 юли във Втора база на Университетската болница в Плевен, е драстичен. Тя влиза за планова операция - секцио, за да роди първото си дете - момче. По нейно настояване и по преценка на анестезиолога то е предвидено да се извърши с пълна упойка. Ден преди плановото секцио медицинските прегледи показват, че жената е напълно здрава. Въпреки това малко след като започва операцията лекарите съобщават на близките на Маргарита, че се борят за живота ѝ, а бебето ѝ е изпаднало в кома заради задушаване. Малко по-късно на семейството е съобщено, че тя е починала. „ ”.", "date": "2018.08.21", "title": "Здравното министерство отчете лекарска небрежност в случая с починалата родилка от Плевен"}
{"url": "http://clubz.bg/72170-pridoshli_vodi_pometoha_turisti_v_italiq", "text": "10 души са загинали вчера в дълбока клисура близо до селището Чивита в Калабрия, Южна Италия, отнесени от внезапно придошъл след проливни валежи планински поток. Всички жертви са италианци, съобщават световните агенции. По данни на Гражданска защита 23-ма души са спасени, включително холандски туристи. 11 от спасените са приети в болница, в това число 4 деца. Едно от тях е 8-годишно момиченце, което е закарано с хеликоптер в лечебно заведение в състояние на хипотермия. Децата са загубили единия или и двамата си родители, съобщи Асошиейтед прес. Министърът на околната среда Серджо Коста, който пристигна в Чивита, заяви, че има \"99,9 процента вероятност\" да няма хора в неизвестност след бедствието, предаде ДПА. Малко по-рано бяха открити трима души, които доскоро бяха в неизвестност и в момента няма официални данни за липсващи хора. Спасителните операции обаче продължават, защото не всички туристи са влезли в каньона с водачи и не всички са се регистрирали. На някои места потокът Раганело (в Националния парк Полино) тече по дъното на тясна, дълбока почти един километър клисура, която на места е широка само около четири метра. Водата е придошла много бързо и хората са били повлечени от нея с невероятна скорост. Някои са намерени на пет километра по-надолу в долината.  Местен жител, представил се като Клаудио, разказа за АП, че е помогнал на двама младежи от Неапол, които успели със собствени сили да се изкатерят на безопасно място. \"Бяха в състояние на шок и пристигнаха без обувки и с порязвания от скалите\", каза той. Министърът на околната среда Серджо Коста призова прокуратурата да разследва случилото се за криминални и административни нарушения. Прокурорът Еудженио Фачола заяви, че разследването се води за убийство по непредпазливост, нанасяне на телесни повреди и престъпно нехайство, съобщи АНСА.  ", "date": "2018.08.21", "title": "Придошли води пометоха туристи в Италия"}
{"url": "http://clubz.bg/72154-uolstrijt_na_praga_na_rekord_3453_dni_bez_golemi_krizi", "text": "Това го прави най-дългия \"бичи пазар\"  от Втората световна война, според водещи статистици на Уолстрийт. Това е окуражаващ сивмол, тъй като е признак, че има живот в този пазар, каза Сам Стовал, главен инвестиционен специалист в CFRA Research. Продължителният оптимизъм на пазара започна през март 2009 година, веднага след като финансовата криза заличи над половината от стойността на широкия американски борсов индекс S&P 500. Когато котировките спаднат с най-малко 20% спрямо предишния си рекорд те излизат от \"бичия пазар\" и влизат в \"мечия пазар\". Сегашният \"бичи пазар\" започна на фона на спешните мерки, взети от Управлението за федерален резерв (УФР), което въведе супер ниски лихви и се опита да насърчи допълнително инвестициите чрез покупки на облигации за милиарди долари по програма популярна като количествено облекчаване (QE). Този \"бичи пазар\" започна при толкова ниски лихви, каквито не е имало при никой друг \"бичи пазар\", каза Стовал. Това даде тласък на икономическото развитие, както и на повишаването на печалбите, допълни той. Акциите на \"Уолстрийт\" избегнаха големи спадове, въпреки че УФР прекратява политиката на \"лесни пари\". Котировките получиха допълнителна подкрепа в края на 2017 година, когато президентът на САЩ Доналд Тръмп и републиканците от Конгреса успяха да прокарат реформа, която намали данъка върху корпоративната печалба от 35% на 21 %. \n\tТова доведе до огромно повишение на печалбите. Компаниите от S&P 500 отчетоха скок на печалбите си за второто тримесечие от близо 25% на акция спрямо година по-рано, според FactSet. Колко още може да продължи бичият пазар? Много анализатори обаче все още са убедени, че икономиката на САЩ ще остане силна и ще избегне спада още известно време. \n\tПазарът например все още изглежда е в състояние \"да изчакаме и да видим\" дали ще настъпи евентуалното икономическо забавяне заради митата въпреки множеството действия на Тръмп срещу водещи търговски партньори. Рекорден срив на Уолстрийт предизвика паника Бих бил по-притеснен, ако финансовите резултати на компаниите или ако водещите икономически показатели отчетат забавяне. Тогава може да се мисли за край на цикъла, каза Арт Хоугън главен стратег по пазарните въпроси в B. Riley FBR. Ключовите рискове за този пазар включват Управлението за федерален резерв, което е по средата на период на повишение на лихвите. Това пък притеснява анализаторите, тъй като то може в крайна сметка да вдигне лихвите по кредитирането до проблемни равнища. Едно от опасенията е, че неочакван скок на инфлацията може да накара УФР да ускори повишението на лихвите си и така да предизвика сътресения в световната икономика. Въпреки поредицата повишения на ставките американските водещи лихвени равнища все още са в границите 1,75 - 2%. Според Стовал лихвените равнища ще трябва да надвишат най-малко с 1,5 % инфлацията или да достигнат около 4 %, за да извадят от релсите борсовите котировки. Тръмп печели - долар и злато нагоре, Клинтън бие - бум на Уолстрийт Високата пазарна капитализация на компаниите също е притеснителна. Днес съотношението на стойността на акциите спрямо корпоративните печалби е сравнително високо в историческа перспектива и е в същия диапазон като през 2007 година преди финансовата криза. Това съотношение обаче е доста под равнището преди спукването на балона на интернет компаниите от края на 90-те. Тези равнища изглеждат доста добре, доста по-добре, отколкото в началото на годината, каза главният икономист на FTN Financial Крис Лоу. Той отбелязва, че корпоративните печалби са се повишили след намаляването на данъците, като допълни, че печалбите на борсата тази година отчитат забавяне, въпреки че печалбите на компаниите са страхотни.  . Тръмп печели - долар и злато нагоре, Клинтън бие - бум на Уолстрийт", "date": "2018.08.21", "title": "\"Уолстрийт\" на прага на рекорд - 3453 дни без големи кризи "}
{"url": "http://clubz.bg/71891-disidentyt_pavel_litvinov_izseliha_me_edva_ne_umrqh_no_ne_syjalqvam", "text": "Бурната 1968-а (I ЧАСТ) Бурната 1968-а (II ЧАСТ) Пражката пролет – провалените надежди за социализъм с човешко лице Наричат ги „великолепната осморка“. Макар че обикновено споменават и за „демонстрацията на седмината“. Имената им са  и  На 25 август 1968 г. те излизат на Червения площад и организират седяща демонстрация. Тя е срещу извършеното 4 дни по-рано нахлуване на Варшавския договор в Чехословакия.  Групата издига лозунгите „За вашата и нашата свобода“, „Ние губим най-добрите си приятели“, „Да живее свободна и независима Чехословакия“ (този плакат е на чешки език), „Позор за окупаторите“, „Долу ръцете от ЧССР“, „Свобода за Дубчек“. Протестът трае само няколко минути. Бързо се намесват цивилни агенти на КГБ и арестуват групата. На помощ се притичват и „възмутени граждани“, които помагат на ченгетата да бият демонстрантите. В милицията групата убеждава 21-годишната Татяна Баева, която има бебе, да каже, че е попаднала там случайно. Затова тя е освободена и към нея не са повдигнати обвинения. Но въпреки това става видна дисидентка. Плакатите са квалифицирани от съда като клеветнически. Файнберг и Горбаневская са изпратени в психиатрия. Делоне и Дремлюга са осъдени на лагер. А Литвинов, Бабицки и Богораз са изселени. Днес живи са само трима от участниците в протеста – Павел Литвинов, Виктор Файнберг и Татяна Баева. В началото на юни те бяха в Прага и бяха удостоени с наградите Gratias Agit на чешкото външно министерство. Така Чехия ги отличи за защита на доброто име на страната зад граница.   Когато излизахме на тази демонстрация, която организирах аз, дори не разбирахме какво ще излезе от всичко това. Но лично аз имах усещането, че трябва да го направя. Че няма да живея в мир със себе си, ако не кажа открито, че не съм част от този Съветски съюз, който изпрати войски, за да потисне малкия си съсед. И това бе главното. Всъщност две неща бяха най-важни. Първото – че ние, голямата, великата страна, учим съседа ни как да живее. И второто – надявахме се, че бавните промени, които тогава започнаха в Чехословакия, ще бъдат възможни и у нас. Случилото се бе голям удар по нас, които имахме надежди. Именно затова организирах тази демонстрация. И излязохме на Червения площад. Всъщност нямаше организация в истинския смисъл на думата. Може би тогава бях най-знаменитият човек от групата и всичко се случваше покрай мене. Всички ме познаваха. И ако нещо се бе случило, трябваше да се случи с мен, а не с някой друг. В този смисъл бях главният. Разбира се. И всички бяха готови да ги сполети нещо. И трябва да ви кажа, че ако не беше август, можехме да сме и повече протестиращи. Но тогава е сезонът на отпуските, много хора бяха заминали по морето. С нас трябваше да бъде генерал Петро Григоренко – най-великият дисидент сред съветските военни, който заради правозащитната си дейност бе насилствено затворен в психиатрия. Но точно по време на нахлуването в Чехословакия Григоренко бе отишъл при татарите в Крим. След това и той протестира срещу танковете, за което плати скъпо. И други можеха да бъдат с нас. Но освен че отсъстваха от Москва, тогава ги нямаше днешните комуникации, с които да ги повикаме. Затова бяхме само осем. Помежду си се познавахме всички. С някои бях близък приятел, помагаха ми. Но говорихме само с хора, за които бяхме сигурни, че ще дойдат. Беше опасно. Не исках да злоупотребявам с авторитета си и да ги карам да идват. Защото – повтарям – бях най-известният човек от групата и по тази причина имах някакъв „гръб“. А другите нямаха и с тях можеха да се държат по-зле, отколкото с мен. Витя Файнберг пристигна от Ленинград още преди аз да съм го потърсил. На него му бях казал още преди, че ако СССР нахлуе в Чехословакия, ще организирам демонстрация. Бях много близък и с Лара Богораз. Така че тримата бяхме готови да излезем на протест, вместо да пишем протестни писма. Точно в деня на нахлуването, на 21 август, пък осъдиха дисидента Анатолий Марченко, мъжа на Лариса Богораз. Всички бяхме на делото и тогава много хора се обърнаха към мен и казаха: „Павлик, знам, че нещо готвиш. Кажи кога и къде и аз ще дойда.“ Ето така се събрахме. Вече ме бяха уволнили. Бях асистент по физика в московския Институт по химическа технология. Но бях централна фигура в разпространяването на писмата на дисидентите, на „Хрониката на текущите събития“ – първия самиздатовски правозащитен информационен бюлетин в СССР. За мен говореха по западните радиостанции. Затова ме изгониха. Заплашваха ме с арест. Но все още бях на свобода и всички търсеха мен. Този факт все пак ми осигуряваше някаква защита, един вид „гръб“. Но от КГБ лъжеха, че дядо ми ме е осъдил, че съм предал неговото дело. Това с осъждането е адски смешно – аз бях само 11-годишен, когато той почина през 1951 г. Какви възгледи можех да имам на тази възраст? А и дядо ми е бил вече разочарован от съветския режим още преди да го свалят през 1939 г. Това, че съм Литвинов, повече ми помагаше. Все пак бе трудно да ме приберат на улицата просто така, незабелязано. Не аз, фамилията ми бе знаменита. Разбира се, бях много идеен пионер, комсомолец. Смятах, че комунизмът е едно светло бъдеще, в което всички ще бъдат равни, ще дружат помежду си, няма да има противоречия, бедни и богати. Дотолкова бях закърмен с тези идеи, че постоянно казвах на различни хора, че не живеят по съветски. Когато през 1953 г. почина Сталин, плаках горчиво. Смятах, че той е едва ли не бог, че без него с нас е свършено. После с течение на времето разбрах, че човешката природа е различна. И най-важното – че хората не трябва да бъдат преследвани и хвърляни в затвора. Комунизмът, ако се получи, е нещо хубаво, но нека позволят на хората да живеят човешки, а не да ги затварят. Т.е. възгледите ми еволюираха и на 20-годишна възраст вече станах привърженик на свободния пазар, на смесената икономика, на социалдемокрацията. През 1956 г., след като бяха огласени докладите на Никита Хрушчов, разбрах за сталинските престъпления и престанах да вярвам в Сталин, а продължих само в Ленин и Маркс. Но през 60-те години вече изобщо не вярвах в комунизма. Този лозунг много ми харесваше. Вече бях скептичен по отношение на самия социализъм, но идеята за човешкото лице сама по себе си бе нещо хубаво. Защото когато тя се обсъжда по човешки, това означава, че по човешки могат да бъдат обсъждани и други идеи. Винаги съм бил за постепенни еволюционни промени. И в този смисъл Дубчек за мен бе идеал. Мислех си, че ако нещо се получи при чехите и словаците, ще се получи и при нас. И ще се стигне постепенно и до капитализъм с човешко лице. Двата строя имат допирни точки. Но никой не знае със сигурност къде свършва свободният пазар и къде започва грижата за човека. За мен важното бе не капитализъм или социализъм, а свобода или несвобода. И можеше да се стигне до някакъв трети път на развитие. Не комунизъм – той беше провален. Някаква социалдемокрация може би. В САЩ съм ляв, защото имаме начело на страната един много противен тип – Тръмп. Иначе никога не съм робувал на партии. Гласувал съм на избори и за републиканеца Роналд Рейгън, и за демократа Барак Обама. Гласувам за тази партия, която ми се струва по-добрата в момента. Може би съм умерен капиталист. Но по отношение на свободата на словото и човешките права съм абсолютист. Знаех какво рискувам и, честно казано, очаквах нещо по-лошо. По-зле бяха моите приятели, които се озоваха в лагери или психиатрии. Разбира се, и моят живот не бе лек. Но все пак бях в заточение. Работих в мина, на два пъти едва не умрях от бронхопневмония. Но оживях. Не, не съжалявам за нищо. Мнението ми е лошо. Това ръководство се опитва да върне в страната някакъв авторитарен режим. Няма да успее изцяло. Но хвърля хора в затвора, макар и не толкова, колкото по наше време. Нападнаха чужда страна, отнеха част от територията ѝ. Но това все пак не е СССР. Режимът е лош, но не е безнадежден. И той не е. Но е най-лошият възможен вариант, защото не съм очаквал това от Америка. Ами ще се борим и срещу него. По-добре обаче Америка, отколкото Русия. Ами да беше казал и Хитлер да бъде оценен по-добре. Ако човек не иска да знае истината, че става дума за престъпник, убил милиони хора... Може да е спечелил войната, но е убил толкова хора, и то свои. Нищо хубаво не може да бъде свързано с името му. Но по онова време той наистина бе ръководител на държавата. Днес обаче, когато знаем цялата истина, не бих казал нищо хубаво на този депутат. Той или е глупак, или лъже. ---- Бурната 1968-а (II ЧАСТ) Пражката пролет – провалените надежди за социализъм с човешко лице", "date": "2018.08.21", "title": "Дисидентът Павел Литвинов: Изселиха ме, едва не умрях. Но не съжалявам"}
{"url": "http://clubz.bg/72145-melaniq_predupredi_za_vredata_ot_agresiqta_v_socialnite_mreji", "text": "Първата дама на САЩ Мелания Тръмп отправи предупреждение за - по думите й, деструктивната сила на социалните медии вчера - същия ден, когато нейният съпруг, президентът Доналд Тръмп, използва Туитър, за да атакува Джон Бренън, наричайки го \"най-лошия директор на ЦРУ в историята на страната\", пише днес британският в. \"Гардиън\". На откриването на конференция в щата Мериленд, посветена на кибертормоза, Мелания Тръмп заяви: И добави: Мелания се изказа на фона на нестихващите нападки на американския президент в Туитър срещу хората, които смята за врагове. Той написа, например, че специалният прокурор в разследването на руска намеса в изборите Робърт Мълър е \"опозорен и дискредитиран\". Първата дама на САЩ не спомена пряко президента и агресивността, с която той използва Туитър, за да хока противниците си и да ги нарича с какви ли не имена, посочва вестникът. На Мелания не й пука. Защо!? (СНИМКИ) Днес стана ясно, че първата дама на САЩ Мелания Тръмп планира първата си голяма самостоятелна изява в чужбина - обиколка из Африка през октомври, предаде Асошиейтед прес. Тя съобщи в декларация, че ще се запознае лично и на място с проблемите на децата в Африка и ще ръководи американска кампания за подобряване на живота им. Това ще бъде първото й пътуване в Африка, където тя ще отиде без президента Доналд Тръмп, остро критикуван в началото на годината за думите му, че някои африкански страни били  Точните дати на пътуването и държавите, които Мелания Тръмп ще посети в Африка през октомври, все още не са обявени, добавя БТА. ", "date": "2018.08.21", "title": "Мелания предупреди за вредата от агресията в социалните мрежи"}
{"url": "http://clubz.bg/72147-iran_predstavi_pyrviq_si_boen_samolet", "text": "Иран представи първия си боен самолет на военен парад в Техеран днес. Това става ясно от кадри, разпространени от държавната телевизия, предаде Франс прес. Телевизията показа президента Хасан Рохани, седнал в кабината на изтребителя \"Коусар\" в деня, когато Иран отбелязва националния ден на отбранителната промишленост. Според иранската агенция Тасним това е първият самолет, изцяло разработен и произведен в Иран. Той спада към четвъртото поколение реактивни бойни самолети, разполага с компютърна система за балистични изчисления и многоцелеви радар, отбелязва ТАСС, цитирана от БТА. Летателният апарат е тестван успешно, предвижда се и демонстрационен полет, посочва АФП. Министърът на отбраната - бригаден генерал Амир Хатами, заяви в събота, че Иран се стреми да подобри балистичните възможности на бойната си техника, за да отвърне на \"заплахите\" от страна на Израел и САЩ. Френската Total се изтегля от Иран заради санкциите Иранският президент Хасан Рохани заяви в речта си по време на парада, че страната му трябва да развие военните си сили, за да не допусне други държави да завземат нейна територия и ресурси. САЩ не смеят да атакуват Иран, защото са наясно с военната мощ на Ислямската република и високата цена на подобен конфликт, увери Рохани. \n\t", "date": "2018.08.21", "title": "Иран представи първия си боен самолет"}
{"url": "http://clubz.bg/72148-%E2%82%AC210_miliona_evro_lipsvat_ot_olimpik", "text": "Фалиралата през май кипърска застрахователна компания \"Олимпик\", заради която изгоряха застраховките на 275 000 автомобила у нас, е била на минус още през 2016 г. - когато е отчела загуби от 14 милиона евро. Според одиторския доклад, представен в началото на май и довел до поставянето ѝ под специален режим, от \"Олимпик\" липсват 210 млн. евро в инвестиции, депозити и кеш, съобщи БНР. Борисов обеща помощ на пострадалите от \"Олимпик\" \"Олимпик\", известна с това, че предлагаше най-евтини застраховки \"Гражданска отговорност\", работеше в България с кипърския си лиценз - общностното право позволява това, и поради тази причина не внасяше вноски в Гаранционния фонд. Така че българите, които сега трябва да извадят пак най-малко 200 лева, за да застраховат автомобилите си, ще чакат обезщетение от Кипър.  В средата на септември се очаква кипърският съд да се произнесе по внесения на 10 август иск за ликвидация на \"Олимпик\". Не компанията, а законът прекрати всички застрахователни договори на „Олимпик” както в Кипър, така и в България, считано от 17 август, уточни Накузи. \"Биволъ\": \"Гаражен финансист\" е собственик на \"Олимпик\" Ликвидаторът на кипърския застраховател обясни, че след като съдът се произнесе, всеки, на когото \"Олимпик\" дължи пари, трябва да подаде заявление по специален формуляр, чиито детайли се уточняват. Депутат от плаж се връща - утре заседание за \"Олимпик\" и Търговския регистър Макар да е с лиценз от Кипър и регистрирана там, на острова, в сектора на автомобилните застраховки \"Олимпик\" има около 10 000 клиенти, близо 2000 от които са българи. За сравнение оборотът ѝ в България от тези застраховки достига 25 млн. евро, докато в Кипър е под пет милиона евро. На извънредно заседание днес парламентът ще изслушва премиера Бойко Борисов по случая с \"Олимпик\" и срива с Търговския регистър. Очаква се днес зам.-председателят на Комисията за финансов надзор Ралица Агайн, която надзирава застрахователния пазар, да даде поисканата й вчера от премиера оставка. Правителството поиска оставката на Ралица Агайн заради \"Олимпик\" \"Биволъ\": \"Гаражен финансист\" е собственик на \"Олимпик\" Депутат от плаж се връща - утре заседание за \"Олимпик\" и Търговския регистър Правителството поиска оставката на Ралица Агайн заради \"Олимпик\"", "date": "2018.08.21", "title": "€210 милиона евро липсват от \"Олимпик\""}
{"url": "http://clubz.bg/72153-ruskoto_mvr_s_tavan_ot_%E2%82%AC130_000_za_donosi", "text": "В Русия вече е одобрен ценоразпис за доноси - иначе закано, за материално насърчаване на информатори, които подпомагат работата на вътрешното министерство. Край на \"евтината\" водка в Русия Министерството на правосъдието на Русия одобри заповедта на Министерството на вътрешните работи за изплащане на възнаграждения на гражданите, които помагат на полицията при залавянето на престъпници и разкриването на престъпления, съобщи вестник \"Комерсант\". Според публикацията, процедурата за материално насърчаване на информаторите се разработва повече от година от МВР. Размерът на стимулите може да варира от 50 хиляди (близо 652 евро) до 10 милиона рубли (около 130 307 евро по днешен курс - бел.р.). Русия отново стъпва в Африка Различният размер на възнагражденията предполага и различна инстанция, която ги утвърждава. Съгласно заповедта на руското МВР, решението за изплащане на материалните стимули до 500 хил. рубли (около 6517 евро) ще взема ръководителят на областната администрация, до 3 милиона рубли - нивото се вдига на заместник вътрешен министър. За особено важна информация има и по-големи суми, но тях ще ги разписва лично министърът на вътрешните работи Владимир Колоколцев. Заплащането на агентите не влиза в това перо. Русия увеличава влиянието си в Босна чрез полиция и църква След залавянето на престъпниците, за които е помогнала \"достоверната информация\", дадена от гражданин/граждани, финансовата служба на МВР ще превежда сумата в съответното териториално звено на министерството - с целево предназначение. Парите могат да се платят кеш или да се преведат по сметка в банка. В първия случай информаторът дава разписка.  В случай на отказ от изплащане на възнаграждение, Министерството на вътрешните работи трябва да уведоми информатора писмено в срок от 7 дни. Отказът може да бъде обжалван по съдебен път. Русия прати военни полицаи на Голанските възвишения Сега полицията изплаща обезщетение в изключителни случаи, обещавайки награда за залавяне на особено опасни престъпници. Няма специален фонд в правоприлагащите органи, средствата се заделят от вътрешните ресурси на съответния отдел за всеки отделен случай. По-голямата част от информаторите, които са помогнали, получават ведомствени медали \"За съдействие на Министерството на вътрешните работи\", дипломи, подаръци и удодостоверения за нещатни сътрудници. Руското МВР смята, че материалното насърчаване ще стимулира гражданите да помагат по-активно на полицията. Русия отново стъпва в Африка Русия увеличава влиянието си в Босна чрез полиция и църква Русия прати военни полицаи на Голанските възвишения", "date": "2018.08.21", "title": "Руското МВР с таван от €130 000 за доноси"}
{"url": "http://clubz.bg/72162-zlatnite_momicheta_grejnaha_s_28_kadyra_snimki", "text": "Изложба \"Златните момичета\" бе открита в Градската градина до Народния театър \"Иван Вазов\". Експозицията е в чест на националките ни по художествена гимнастика и е едно от събитията, свързани със световното първенство в София (10-16 септември). В 28 кадъра са запечатани исторически моменти и успехи на Златните. Изложбата ще остане пред театъра до 5 септември. На откриването присъстваха гимнастичките (ансамбъл и индивидуално), които ще спорят за медалите на световното и техните треньорки. Също така трикратната шампионка на планетата Мария Гигова, шефката на БФ по художествена гимнастика Илияна Раева, бивши състезателки, деятелки, спортният министър Красен Кралев...    ", "date": "2018.08.21", "title": "\"Златните момичета\" грейнаха с 28 кадъра (СНИМКИ)"}
{"url": "http://clubz.bg/72158-microsoft_ruski_hakeri_atakuvat_desni_amerikanski_tink_tankove", "text": "Хакери, свързани с руското правителство, са направили фалшиви копия на сайтовете на два американски десни тинк-танка, съобщи компанията Microsoft, цитирана от Ройтерс. Компютърджиите, които според компанията на Бил Гейтс са свързани с Кремъл, са създали имитации на Международния институт на републиканците (International Republican Institute) и на Института \"Хъдсън\" (The Hudson Institute). Потребителите са били пренасочени към фалшиви адреси, където са им поискани потребителско име и парола - вероятно целта е била да се съберат данни за влизане от по-наивните работещи в тинк-танковете. \"Уолстрийт джърнъл\": Руски хакери \"пробили\" енергийни мрежи в САЩ В борда на Международния институт на републиканците са множество известни представители на дясната американска партия, включително аризонския сенатор Джон Маккейн, който е сред критиците на президента Тръмп и отношенията му с Русия в партията. Институтът \"Хъдсън\" пък е провел няколко дискусии на тема киберсигурност в контекста на глобалните киберконфликти, и също е бил критичен към руското правителство. От Microsoft са поели контрол над сайтовете на хакерите и са блокирали атаката. Според тях обаче това е знак за началото на по-широка кампания срещу САЩ преди изборите за Конгрес през ноември. Руски хакери се целили в избирателните регистри на 21 щата Все още няма коментар от страна на Кремъл, но се очаква такъв до края на деня. По всяка вероятно руските власти ще отрекат връзка с хакерите и ще повторят тезата си, че се води антируска кампания с цел оправдаване на санкциите срещу Русия. Руски хакери се целили в избирателните регистри на 21 щата", "date": "2018.08.21", "title": "Microsoft: Руски хакери атакуват десни американски тинк-танкове"}
{"url": "http://clubz.bg/72164-financial_times_otkriva_tehnologichen_ofis_v_bylgariq", "text": "Financial Times ще разкрие център за развойна дейност в областта на информационните технологии в България и ще наеме стотина човека в рамките на година. Намеренията за бъдещата инвестиция бяха потвърдени на среща днес между заместник-министъра на икономиката Александър Манолев с Джон Кундерт, директор по финансовите въпроси на FT.  Аутсорсинг индустрията търси още 20 000 души до 2020 г. Първоначално компанията ще партнира с друг британски инвеститор, който вече е развил дейност у нас - Xoomworks Technology, и планира до две години да оперира напълно самостоятелно. Проектът им да стартира до края на годината. По думите му, България има най-бързоразвиващият се сектор на информационните и комуникационните технологии в Югоизточна Европа. От 2013 г. досега, по Закона за насърчаване на инвестициите, се реализират инвестиционни проекти в областта на услугите за около 180 млн. лева, с които се разкриват последователно над 6400 нови работни места, предимно за високо квалифицирани специалисти. Аутсорсинг компания дава по 5000 лв. на българи, за да се върнат у нас  Основно изискване за нас е всеки специалист, който бъде нает в София да отговаря на изискванията, които имаме и към служителите ни в Лондон, подчерта Джон Кундерт. От FT са проучили редица държави на няколко континента, но се спрели на България, защото може да отговори на това изискване. Той изрази надежда, че темповете за реализиране на проекта ще изпреварят прогнозите и подчерта доброто сътрудничество, което е имал със Службата по търговско-икономическо сътрудничество на България в Лондон в етапа на проучване на дестинацията за инвестиция. A Data Pro получи награда за най-добра аутсорсинг компания Антъни Баринг, финансов директор на Xoomworks Technology, който също взе участие в срещата, подчерта, че компанията им се чувства много добре в страната ни и тук намират квалифицирани експерти в своята област. Financial Times е създадена преди 130 години в Лондон и понастоящем има 930 000 абонати, които плащат за съдържание, като 714 000 от тях използват дигиталните издания на групата, за която работят 600 журналисти по цял свят.  През 2015 г. британското издание е придобито от японската издателска група Nikkei Inc за 844 млн. британски лири. Плевнелиев: В аутсорсинга сме №1 Xoomworks Technology, с които си партнират за проекта в България, е британска софтуерна компания, която през 2015 г. разкрива своя развойно-технологична дейност в областта на информационните технологии в София. Компанията специализира в създаване на дигитални иновации, мобилни приложения и софтуер за контрол и проследяване на качеството. Аутсорсинг компания дава по 5000 лв. на българи, за да се върнат у нас  A Data Pro получи награда за най-добра аутсорсинг компания Плевнелиев: В аутсорсинга сме №1", "date": "2018.08.21", "title": "Financial Times открива технологичен офис в България"}
{"url": "http://clubz.bg/72150-bojko_borisov_imame_syshtestven_problem_v_zastrahovaneto", "text": "Имаме съществен проблем в застраховането. Това каза премиерът Бойко Борисов по време на дебатите в парламента, посветени на фалита на застрахователното дружество \"Олимпик\". Според негови данни 42% от катастрофите в Румъния \"стават с български табели\" Той заяви, че правителството не може да носи отговорност, защото Комисията за финансов надзор (КФН) се избира от парламента. Ралица Агайн с оставка от КФН. Препрати за вина към шефката си Всъщност опозицията поиска изслушване на Бойко Борисов в Народното събрание по другия казус от извънредния депутатски дневен ред - заради скандала със срива на Търговския регистър, който не работи от 10 август. Той се поддържа от Агенцията по вписванията, която пък е под шапката на Министерството на правосъдието. Премиерът предложи да се направи работна група, която да предложи как да се постъпи след фалита на \"Олимпик\". Лидерката на БСП Корнелия Нинова заяви,че има разминавания между това, което казват от КФН и думите на представители на правителството. Според Йордан Цонев (ДПС) обаче КФН си е свършила работата. Според него при такива случаи в ЕС \"потребителите горят навсякъде\". Според него оставката на Ралица Агайн е по-скоро морален акт. Румен Гечев (БСП) припомни, че при фалита на КТБ се е искала оставката на премиера Пламен Орешарски. И продължи: Подобно бе и изказването на Жельо Бойчев (БСП): В крайна сметка парламентът прие решение, според което КФН да предостави доклад за дейността си спрямо \"Олимпик\" до 7 септември. Депутатите възложиха и на министъра на финансите Владислав Горанов да проучи всички възможности, предоставени от българското, европейското и международното законодателство, за своевременно възстановяване на сумите на засегнатите лица и гарантирането на техните права. В началото на лятното извънредно заседание прозвучаха поздравления към мюсюлманите по повод днешния празник Курбан байрам. Те бяха от ГЕРБ, ДПС и БСП. Повечето от банките на депутатите на ДПС бяха празни - което е логично заради важния празник. Йордан Цонев упрекна шефката на парламента Цвета Караянчева, че е насрочила точно днес извънредното заседание. Караянчева отговори, че е искала да насрочи бързо заседанието, тъй като темите, които ще се дебатират на него, са много актуални.", "date": "2018.08.21", "title": "Бойко Борисов: Имаме съществен проблем в застраховането"}
{"url": "http://clubz.bg/72144-jurnalisti_v_zashtita_na_uvolneniq_slujitel_na_prescentyra_na_bojko_borisov", "text": "Премиерът Бойко Борисов получи подписка в подкрепа на служителя си в пресцентъра, когото уволни по-рано, изготвена от журналисти в парламента. Колегите на Любомир Методиев, освободен заради инцидент от миналата седмица, когато журналистка от в. \"Монитор\" се оплака, че е била ударена, решиха и лично да защитят Методиев при появата на министър-председателя в Народното събрание днес. В резултат от разговора премиерът заяви, че журналистическата гилдия трябва да излезе с позиция, ако иска да подкрепи Методиев. И разказа за случката: Журналистка обясни, че логично говорят с него - все пак той е взел решението за отстраняването на Методиев. Борисов уточни: Борисов уточни, че не е бил на мястото на инцидента, при който, според журналистката от в. \"Монитор\" Елена Крумова, Любомир Методиев я бил ударил с микрофон, за да й попречи да стигне до премиера. Причината за отсъствието на Борисов било, че по-рано друга журналистка - \"от една пловдивска медия\" - припаднала заради високите температури. Премиерът слязъл с НСО да провери състоянието на момичето и като се върнал му съобщили за инцидента. Самият Методиев се извини публично още в деня на инцидента, в случай, че неволно е наранил оплакалата се журналистка. От Асоциацията на европейските журналисти - България (АЕЖ) обаче излязоха с призив за уволнението им. До него се стигна днес, а от организацията с нова декларация. В нея се твърди, че АЕЖ има сигнали от журналисти и за други случаи, в които служителят бил изпускал нервите си. Вероятно именно реакцията на АЕЖ е причината за решението за отстраняване на Методиев.  По-късно - в края на пленарния ден, Борисов получи подписка от журналисти в защита на служителя си. И заяви на медиите: Историята се разви тази сутрин. По разпореждане на министър-председателя Бойко Борисов служителят на Правителствената информационна служба Любомир Методиев е освободен от длъжност. Това съобщиха от службата. В събота на събитие, на което присъства и Борисов, имаше инцидент с журналистката от в. \"Монитор\" Елена Крумова. Според нейната версия Методиев я е ударил нарочно в опит да не й даде достъп до премиера. Методиев обаче се извини публично като изтъкна, че всичко, което е направил, е станало неволно. Инцидентът се случи край Мал тепе близо до Пловдив. По този повод от Асоциацията на европейските журбалисти (АЕЖ) в България оповестиха специална декларация: Шефът на пресслужбата Севделина Арнаудова защити Методиев и заяви, че решението за неговото уволнение е било трудно. Това написа Арнаудова във Фейсбук.    ", "date": "2018.08.21", "title": "Журналисти в защита на уволнения служител на пресцентъра на Бойко Борисов"}
{"url": "http://clubz.bg/72149-hristo_jivkov_obqven_v_systava_na_%E2%80%9Estrastite_hristovi_2%E2%80%9C", "text": "Христо Живков ще се снима в „Страстите Христови 2“. Името на българина е сред четирите от актьорския състав, обявени дотук в IMDb – заедно с Джим Кавийзъл, Майя Моргенштерн и Франческо де Вито. Снимките на продукцията започват в края на 2018 г. Още през 2016-а стана ясно, че режисьорът Мел Гибсън работи по продължението на „Страстите Христови“, посветено на възкръсването на Исус Христос. Сценарият е поверен на Рандъл Уолъс  . Същата година Христо Живков получи покана от Гибсън за новия му филм по темата – и българинът отново ще се превъплъти в образа на Свети Йоан. „Страстите Христови“, филмът за преследването и разпването на Исус, тръгна по кината през 2004-а като продукция на независимо студио. Заглавието натрупа приходи от 700 милиона долара, при бюджет от едва 30 млн. От тогава много експерти в Холивуд предполагат, че се готви и продължение – Гибсън обаче дълго време се въздържаше от коментари по темата. „Страстите Христови: Възкресение“ се очаква да излезе на екран в края на 2019 г.", "date": "2018.08.21", "title": "Христо Живков обявен в състава на „Страстите Христови 2“"}
{"url": "http://clubz.bg/72143-london_putin_pravi_sveta_po_opasen_trqbvat_novi_sankcii", "text": "Британският външен министър Джереми Хънт ще отправи призив към Съединените щати и европейските страни да наложат още санкции на Русия, за да противодействат на президента Владимир Путин, предадоха Франс прес и Ройтерс. Хънт ще произнесе днес в Американския институт за мир във Вашингтон реч, откъси от която бяха публикувани предварително от британското посолство в САЩ.  Той ще заяви: И още: Тръмп за Русия: Ще помисля за отмяна на санкциите, ако те направят нещо добро за нас Отравянето през март в британския град Солсбъри на бившия руски двоен агент Сергей Скрипал и дъщеря му, което според Лондон е извършено от руските власти, тласна Русия и Великобритания в сериозна дипломатическа криза, напомня АФП. Правителството на САЩ демонстрира твърдост към Москва и неотдавна наложи нови санкции заради аферата Скрипал, но това послание редовно се замъглява от желанието на президента Доналд Тръмп да подобни отношенията с Русия. На срещата с руския президент Владимир Путин в Хелзинки през юли Тръмп прояви силна готовност за разбирателство с него, веднага след като смъмри съюзниците си от НАТО в Брюксел, добавя БТА. Според британския външен министър надеждността на НАТО е била подкопана. Джереми Хънт е на първо посещение във Вашингтон, откакто стана външен министър миналия месец.", "date": "2018.08.21", "title": "Лондон: Путин прави света по-опасен, трябват нови санкции"}
{"url": "http://clubz.bg/72152-syr_pol_synuval_che_bijtylsite_se_sybirat_no_publikata_veche_ne_gi_iska", "text": "Сър Пол Маккартни много често сънувал как \"Бийтълс\" са отново заедно и към него и Ринго се присъединяват покойните Джон Ленън и Джордж Харисън, пише сайтът Контактмюзик. \n\tНо този сън се превръщал в кошмар. \"Великолепната четворка\" излизала на сцената да изпълни парчетата си, но вече магията била изчезнала и публиката започвала да напуска шоуто. Защо бийтълсът пресече улицата? (ВИДЕО) Седемдесет и шест годишният сър Пол загърбил щурия живот от младините си.  ", "date": "2018.08.21", "title": "Сър Пол сънувал, че бийтълсите се събират, но публиката вече не ги иска"}
{"url": "http://clubz.bg/72151-cska_1948_se_razdeli_s_trenora_si_valentin_iliev", "text": "ЦСКА 1948 освободи треньора си Валентин Илиев. На официалния сайт на клуба се казва, че раздялата с наставника и неговия щаб е по \"взаимно съгласие\". ЦСКА 1948 започна сезона във Втора лига неубедително - с по две победи (с решаващи голове в самия край) и равенства. Отборът играе доста неатрактивно, а посещаемостта на домакинските двубои на ст. \"Васил Левски\" е ниска. Вчера \"червените\" направиха 1:1 с \"Монтана\" в София. Те поведоха в 63-тата, когато Андон Гущеров отбеляза от дузпа, но в 80-ата Атанас Илиев изравни. В добавеното време на мача гостите изпълниха двоен удар в наказателното поле и бяха близо до пълен обрат. Така след четвъртия кръг тичът е 4-ти на 4 точки от лидера \"Царско село\". ЦСКА 1948 не крие амбициите си още догодина да влезе в Първа лига. Отборът започна от най-ниското ниво на родния футбол.", "date": "2018.08.21", "title": "ЦСКА 1948 се раздели с треньора си Валентин Илиев"}
{"url": "http://clubz.bg/72142-spored_13_ot_rusnacite_prajkata_prolet_bila_pravilno_smazana", "text": "36 на сто, или над една трета от руснаците смятат за правилно вкарването на съветски войски в Чехословакия през 1968 г., предаде Интерфакс. Това сочат данни от допитване на \"Левада-център\". То е извършено още през март, но е огласено едва сега, навръх 50-годишния юбилей от интервенцията на Варшавския договор. Български войници в Прага: Бързо разбрахме, че не сме желани 19 процента от анкетираните смятат, че смазването на Пражката пролет е неправилно. А 45% са се затруднили с отговора. Според 23 на сто от респондентите Пражката пролет е била \"опит на антисъветските сили в ръководството на ЧССР да откъсне страната от социалистическия лагер\". Всеки пети, или 22 процента, смятат реформите за \"подривна акция и опит за разцепване на соцлагера\". У 18% цари убеждението, че Пражката пролет е \"въстание на народа срещу режима, натрапен от СССР\". Пражката пролет – провалените надежди за социализъм с човешко лице 16 на сто от руснаците смятат, че нахлуването е било необходимо за предотвратяване на кръвопролитие. 15 процента пък са убедени, че ако това не е било направено, в Чехословакия са щели да влязат войски от западни страни. Всеки десети анкетиран, или 9%, са сигурни, че вкарването на съветските войски е било необходимо за съхраняването на социалистическия строй в страната. По мнението на 4 процента събитията от Пражката пролет показали несъвместимостта между социализма от съветски тип и демокрацията.  Пражката пролет – провалените надежди за социализъм с човешко лице", "date": "2018.08.21", "title": "Според 1/3 от руснаците Пражката пролет била правилно смазана"}
{"url": "http://clubz.bg/72141-proruskiqt_prezident_na_chehiq_otkaza_da_pochete_50_g_ot_prajkata_prolet", "text": "Защо президентът на Чехия Милош Земан отказа да произнесе реч по случай отбелязването на 50-годишнина от нахлуването на Варшавския договор в Чехословакия? Според говорителя му, президентът ясно е изразявал позицията си неведнъж и това, че няма да участва в честването, не е показателно за позицията му: Според собствените му разкази през 1970 г. Земан е бил изключен от Чехословашката комунистическа партия заради критиките си към съветската окупация. Опозицията обаче критикува това решение. Лидерът на консерваторите от Гражданската демократическа партия Петър Фиала го определи като странно, а бившият министър на правосъдието от партия ТОП 09 (\"Традиция, отговорност, просперитет\") Иржи Поспишил призова президента да изпълни конституционните си задължения.  73-годишният държавен глава обаче никога не е крил проруските си позиции и е привърженик на политиката на руския президент Владимир Путин, често обвиняван в нарушаване на човешките права в собствената си страна. Земан неведнъж е призовавал да бъдат отменени санкциите срещу Русия заради анексирането на Крим. Путин и Земан - взаимноизгодният цинизъм  Днес премиерът Андрей Бабиш ще произнесе реч на възпоменателно събитие пред сградата на Чехословашкото радио в Прага. По време на инвазията районът около сградата е сцена на ожесточени боеве. Освен Бабиш там ще са и председателите на двете камари на парламента. Бурната 1968-а (I ЧАСТ) Снощи около 300 души участваха в демонстрация пред руското посолство в, предадоха Франс прес и ДПА. , гласяха лозунгите на демонстрантите, събрали се по призив на няколко неправителствени организации. Те носеха запалени свещи и знамена на Чехия, Украйна, Европейския съюз и НАТО. Бурната 1968-а (II ЧАСТ) Участник в демонстрацията беше и Мустафа Джемилев, водач на кримските татари, който осъди \"експанзионисткия и агресивен характер\" на бившия Съветски съюз и на Русия. Демонстрантите поискаха Русия да намали присъствието си в Прага, където нейното посолство е едно от посолствата с най-голям персонал в чешката столица, отбелязва ДПА. Един от участниците каза, че Русия продължава да действа като агресор с анексията на Крим от Украйна през 2014 г. Пражката пролет – провалените надежди за социализъм с човешко лице В нощта на 20 срещу 21 август 1968 г. трийсетина съветски дивизии, подкрепяни от български, унгарски, полски и източногермански военни части, брутално смазаха опита на реформаторското ръководство на чехословашката комунистическа партия и тогавашния й лидер Александър Дубчек да установят \"социализъм с човешко лице\", напомня АФП. При съветската интервенция и окупация бяха избити над 400 чехи и словаци и бе сложен край на периода, в който бе отменена цензурата и бяха либерализирани политическият, икономическият и културният живот. Новият промосковски режим на президента Густав Хусак остана на власт до \"Кадифената революция\" през 1989 г., добавя АФП. Бурната 1968-а (I ЧАСТ) Бурната 1968-а (II ЧАСТ) Пражката пролет – провалените надежди за социализъм с човешко лице", "date": "2018.08.21", "title": "Проруският президент на Чехия отказа да почете 50 г. от Пражката пролет"}
{"url": "http://clubz.bg/72128-tazi_snimka_raztyrsi_avstriq_video", "text": "Австрия бе разтърсена вчера от дълбокия поклон, с който шефката на австрийската дипломация Карин Кнайсъл (свързана с крайнодясната Австрийска народна партия) удостои руския президент Владимир Путин на сватбата си в събота, предаде Франс прес. Във видео ( ), качено на сайта на телевизия Ер Те (бившата \"Ръша тудей\") и заляло интернет вчера, се вижда как австрийската министърка, очевидно грейнала от задоволство, удостоява с този жест руския държавен глава, след като е танцувала валс с него. Австрия сега е ротационен председател на Европейския съюз, напомня АФП. , реагира потребител на интернет. Изненадващото съобщение, че Путин ще присъства на сватбата на г-жа Кнайсъл в южна Австрия, още миналата седмица предизвика недоумение сред медиите и австрийската опозиция, която обърна внимание на потенциалните щети от това присъствие върху неутралитета на Австрия в разгара на председателството й на ЕС. Снимките с реверанса допълнително засилиха критиките и това накара вицеканцлера Хайнц-Кристиан Щрахе, който е лидер на АНП, да се притече на помощ на министърката. Директорът на тази школа Томас Шефер-Елмайер потвърди пред журналисти, че \"на всеки бал дамите правят реверанс пред партньора си, което е знак на дълбок комплимент\". В отговор на журналистически въпрос по този повод той все пак призна, че не би могъл да си представи германската канцлерка Ангела Меркел да направи подобен жест пред Путин. Танцът на Путин с булката (СНИМКИ) АФП напомня, че руският президент прекара близо два часа на сватбата на министърката в събота в Гамлиц, винарско село в околностите на Грац, в югоизточна Австрия. Путин бе изпратен на летището от канцлера консерватор Себастиан Курц. През декември той влезе в управляваща коалиция с АНП, партия, свързана от 2016 г. със споразумение за партньорство с партията на Владимир Путин \"Единна Русия\". Путин редовно е обвиняван, че се опитва да разедини 28-те страни от ЕС, като развива връзки с популистките партии в редица европейски страни, добавя БТА.  ", "date": "2018.08.21", "title": "Тази снимка разтърси Австрия (ВИДЕО)"}
{"url": "http://clubz.bg/72138-direktoryt_na_slivenskata_bolnica_dejstviqta_na_ekipa_sa_bili_profesionalni", "text": "„Професионални” – така изпълнителният директор на сливенската болница МБАЛ „Д-р Иван Селимински\" д-р Васислав Петров определи пред бТВ действията на колегите си, израждали детето на 33-годишна родилка, която по-късно почина. Ренета Томова почина на 17 август, ден след раждането на първото си дете. Раждането протекло тежко и се стигнало до употреба на форцепс. Детето се е родило с наранявания - с оток на главата и пареза на едната ръка. Според близки на починалата до фаталния край се е стигнало заради травми, причинени от медицинския екип при раждането. Те заявиха, че ще искат заключение и от лекар извън болницата, защото смятат, че истината ще бъде скрита. Медицинският одит и РЗИ продължават проверките си в лечебното заведение. Според думите на самата родилка, върху корема ѝ буквално е било скачано. Ще се разбере ли истината за смъртта на 33-годишната родилка в Сливен \"От документацията разбрах, че вече главата е пробила тазовото дъно и е нямало как да ѝ бъде направено цезарово сечение. Това щеше да е по-травматично за родилката. Затова и се е наложило да бъде използван форцепс”, поясни още той вече пред Нова тв. Директорът няма да наказва никого, докато не бъде установена вина. Според него до фаталния белодробен отток се е стигнало заради заболяване, което не е било установено навреме. Мария, новородената дъщеря на починалата Ренета, вече е без мозъчен отток, но остава с пареза на рамото и не движи едната си ръка. Това може да е резултат от раждането, смятат специалисти. След стабилизирането на бебето, то ще бъде преместено в София, където ще се правят опити за лечение и раздвижване. Трябва да се гарантира, че една родилка ще получи еднакво отношение и еднакво качество на грижата както в София, така и в Сливен и навсякъде другаде у нас. Голям риск представляват опитите да се прилагат определени АГ методи в неподходящи за целта ситуации или по неправилен начин. Това коментираха по бТВ две опитни акушерки – Йоана Станчева и Надежда Стаменова. Според Станчева описваното от хиляди родилки „скачане” е т. нар метод „Кристалер”, който е като цяло отречен, а поне във Франция, Испания, Дания и Словакия е и забранен. За разлика от употребата на форцепс, този метод няма алгоритъм на прилагане и даже не е изследван в детайли, защото световните организации го смятат за твърде агресивен. Именно затова и тази интервенция не се описва в историята на заболяването. По думите ѝ методът може да се окаже животоспасяващ за детето, но действително Световната здравна организация вече не препоръчва прилагането на експресия върху матката. Тя допълни, че са необходими системни усилия при подготовката на кадри, за да намалее емоционалното насилие и да се прилагат по-широко практики от XXI век в родилната грижа.", "date": "2018.08.21", "title": "Директорът на сливенската болница: Действията на екипа са били професионални"}
{"url": "http://clubz.bg/72130-evrostat_edva_2_ot_bylgarite_pytuvat_zad_granica_za_udovolstvie", "text": "Около 30 процента от населението - или почти всеки трети българин, е пътувал поне веднъж през годината - в рамките на България или зад граница - за удоволствие. За сравнение - средният процент на населението в Европа, което пътува с туристическа цел, е 62 на сто - тоест европеецът пътува двойно повече. Данните са от анализ на Евростат за туристическите пътувания на гражданите на ЕС през 2016 г., цинирани от БТА. Според данните на европейската статистика над 1,8 млн. сънародници са направили поне веднъж пътуване с цел туризъм през 2016 г. В огромната си част обаче тези пътувания са били вътре в страната (около 26 на сто от общо 30-те процента), като само 2 процента от пътуващите българи са почивали зад раница, а други 2 процента са предприели комбинирано пътуване. Средният разход на пътуващ българин с цел туризъм зад граница е бил 156 евро при 336 евро среден разход за туризъм за жител на ЕС, отчита още Евростат. Данните на европейската статистика в общи линии съвпадат и с данните на НСИ за пътуванията на българите през изминалата 2017 г. - най-голям дял са били пътуванията на българите вътре в страната (около 85 на сто от всички пътувания). Около 11 на сто от пътуванията на българите са били зад граница, а около 4 на сто са били смесени - вътре в страната и зад граница. Средният разход на едно лице при пътуване в страната е бил около 200 лева, а зад граница - малко над 500 лева, отчита НСИ. Най-голямото перо при пътуването на българите вътре в страната са били нощувките и храната (около 40 на сто), а зад граница - транспортът (около 30 на сто). Относителният дял на самостоятелните пътувания на българите (вътре в страната и без резервация) е бил 95 на сто, а зад граница и също без резервация - 63 на сто. Най-активни в туризма са били българите във възрастовата граница 25-45 години - близо половината от всички пътувания са били на хора в тази възрастова категория.  Най-активни в туристическите пътувания за лични цели са били жителите на Финландия - близо 92 процента от тях са пътували поне веднъж с цел туризъм през 2016 г. Следват: Холандия - 85 на сто, Люксембург - 84, на сто, и Чехия - 80 на сто, или 8 от всеки 10 жители на тези четири държави са пътували поне веднъж през 2016 година.  В противоположния край, или в дъното на класацията по този показател, са били жителите на Румъния - 24 процента, Португалия - 25 процента, България - 30 процента, Гърция - 35 процента, и Италия - 41 процента, или по-малко от половината от жителите на тези страни са пътували поне веднъж с цел туризъм. Най-платежоспособни при пътуванията си с цел туризъм са били жителите на Люксембург - средно по 768 евро на човек. Следват: представителите на Малта - 646 евро на човек, на Австрия - 607 евро, на Белгия - 600 евро, на Кипър - 490 евро, на Ирландия - 480 евро, и на Германия - 443 евро на човек. Най-малко пари за туризъм са заделяли в Латвия - 107 евро на човек, в Румъния - 124 евро, в Чехия - 129 евро и в Унгария - 140 евро на едно лице с цел туризъм.  Средният разход на българина е бил 156 евро на едно лице, или почти два пъти по-малко колкото средният европеец е отделял за туризъм - 336 евро. \n\tПочти половината от европейците (48 на сто), които не са предприели някакво пътуване с цел туризъм - съобщават за финансови причини като основен мотив. Около 20 на сто от не-туристите изтъкват здравословни проблеми, а други 20 на сто споменават, че нямат мотивация да пътуват. Работни или учебни ангажименти са споменати от 16 на сто от европейските не-туристи, докато 13 на сто отчитат като мотив семейни ангажименти. Данни за причините за неучастието в туризма се съобщават от Евростат на всеки три години, като въпросният анализ представя данни за референтната 2016 година. През 2020 г. ще бъдат предоставени нови данни за референтната 2019 година, се посочва в анализа. ", "date": "2018.08.21", "title": "Евростат: Едва 2% от българите пътуват зад граница за удоволствие"}
{"url": "http://clubz.bg/72119-hranata_e_po_vkusna_kogato_e_servirana_vyrhu%C2%A0lenena_bqla_pokrivka", "text": "Eкип учени от университета в Копенхаген установи, че когато ястието е сервирано върху снежнобяла ленена покривка, то ни се струва по-вкусно, пише в. \"Дейли мейл\". Изданието цитира разработката на колектива, ръководен от д-р Цзън Лю. Той провел експерименти в реална обстановка с 250 клиенти във френски ресторант. Ястията били сервирани върху хубави бели ленени покривки или върху хартиени покривки с ниско качество. След това участниците в експериментите трябвало да дадат оценка за това колко е била вкусна храната им. Мелания цялата в бяло? Има ли скрит смисъл? При едни и същи ястия, тези, които били сервирани върху ленени покривки, се сторили на клиентите с 10 процента по-добри на вкус. По думите на Цзън Лю, атмосферата е толкова важна за храненето, колкото и самите кулинарни специалитети. Хубавата обстановка, покривките, кърпите, чашите, посудата и приборите създават амбианс, който придава допълнителна стойност на храната. И добрите ресторантьори никога не пренебрегват именно тези детайли.", "date": "2018.08.21", "title": "Храната е по-вкусна, когато е сервирана върху ленена бяла покривка"}
{"url": "http://clubz.bg/72133-vyzmojni_li_sa_syvetski_komunizym_svoboda_i_lichno_dostojnstvo", "text": "През 1968 г. се търсеше отговор на този въпрос, когато водачът на Чехословашката комунистическа партия Александър Дубчек започна проект за либерализация, която имаше за цел да предложи \"социализъм с човешко лице\", пише в. \"Ню Йорк таймс\". Прага през 1968 г. и днес (СНИМКИ) Последва възраждане на политическите и културните свободи, дълго отричани от преданите на Москва партийни лидери. Свободният печат беше в разцвет, артисти и писатели изразяваха открито мислите си, а Дубчек слиса Москва, като обяви, че иска да създаде \"свободно, модерно и дълбоко хуманно общество\". Този период на надежда и оптимизъм стана известен като Пражката пролет. Едва родено обаче, движението бе смазано от съветските танкове, припомня вестникът. На 21 август преди 50 години ръководеното от Съветския съюз нахлуване в Чехословакия унищожи мечтите на реформаторите, прекърши националния дух и постави началото на епоха на потисничество, чиито последици се усещат и днес. Москва успя да възстанови върховенството на дотогавашното държавно управление, но крайната цена на победата беше висока. Може би повече от всяко друго събитие от времето на студената война инвазията изложи на показ пред света тоталитарната същност на съветския режим, отбелязва \"Ню Йорк таймс\". Позорната роля на НРБ в смазването на Пражката пролет Когато гражданите в страни под съветско господство се съпротивляваха, като в Източна Германия през 1953 г. или Унгария през 1956 г., бунтовете им биваха жестоко смазвани. Пражката пролет обаче бе нещо различно. Тя не беше опит за сваляне на комунистическия режим, а по-скоро за трансформирането му, подчертава авторът на статията. Но Москва гледаше на събитията в Чехословакия като на вирус, опасявайки се, че те могат се разпространят и да обхванат и други страни от Варшавския договор, пише вестникът. Американските разузнавателни служби наблюдават тогава с тревога струпването на войски край чехословашките граници, но инвазията сварва правителството на президента Линдън Джонсън неподготвено. Западните страни не могат да направят почти нищо. Около 250 000 войници от 20 дивизии на Варшавския договор нахлуват в Чехословакия, а 10 съветски дивизии попълват освободените от тях позиции. Те са подкрепени от хиляди ядрени бойни глави, насочени към Западна и Централна Европа, отбелязва всекидневникът. Пражката пролет – провалените надежди за социализъм с човешко лице Все още не се знае колко са жертвите на инвазията, данните са много различни - от 80 до неколкостотин души. През следващите месеци обаче, когато голям брой хора са арестувани, а хиляди са пратени \"на превъзпитание\" по програмата за \"нормализация\", надеждата отстъпва място на страха и дръзкия отказ от примирение и покорство. \"Ню Йорк таймс\" цитира пражката социоложка Иржина Шиклова, която членувала в комунистическата партия преди инвазията. След нахлуването не съм срещала човек, който да го защити, дори сред хората от Съветския съюз. Петдесет години по-късно още не сме намерили алтернатива за справяне с проблемите на Запада и именно затова много хора се превръщат в екстремисти, отбелязва тя. Тримата срещу потъпкването на Пражката пролет И наистина, Европа установява, че е по-разединена от всякога след края на студената война. Фундаментални институции от следвоенния ред като НАТО са поставен под въпрос от едно американско правителство, което се отнася с подозрение към съюзите. Пражките събития отпреди 50 години са напомняне за крехкостта на системите, създадени да ни бранят от война и тирания, заключава вестникът. Позорната роля на НРБ в смазването на Пражката пролет Пражката пролет – провалените надежди за социализъм с човешко лице Тримата срещу потъпкването на Пражката пролет", "date": "2018.08.21", "title": "Възможни ли са съветски комунизъм, свобода и лично достойнство?"}
{"url": "http://clubz.bg/72129-carskite_konyushni_stavat_pametnik_na_kulturata_dnes", "text": "\"Царските конюшни\" в София, които горяха в пожар в края на юли, се очаква да получат статут на паметник на културата днес. За вторник е насрочено заседание на експертия съвет, който трябва да предложи промяната в статута на емблематичните сгради в центъра на София. Ако това стане, министърът на културата трябва да издаде заповед, съобщи бТВ. Боил Банов: Царските конюшни ще получат статут за ценност. Но той може да падне в съда Преди две седмици министър Боил Банов обеща, че бившите \"Царски конюшни\", ще получат още на 15 август най-високата степен на защита като паметник на културата. Резултатът от това - собствениците на имотите ще получат предписание за възстановяването на сградите в автентичния им вид. За своя сметка.  Още през февруари тази година бе поискано \"Царските конюшни\" да станат паметник на културата, но процедурата реално се задейства чак след като се случи пожарът.  Разследването на причините за пламъците все още не е приключило. Прокуратурата до момента се пази от съобщаване на основна версия за случилото се. Знае се, че огънят е тръгнал от покрива на сграда, която е собственост на МВР по документи. Собствеността в комплекса от сгради е различна, част от зданията са частни, а заради последната сделка бившият областен управител на София Веселин Пенев и един от оценителите на имота, с който работи Столичната община получиха обвинения от прокуратурата.  Делото за Царските конюшни тръгна с фалстарт Случаят с \"Царските конюшни\" далеч не е единственият с подобен развой. Десетки ценни сгради - включително и такива, които отдавна са обявени за паметници на културата, се рушат, а собствениците им не изпълняват предписанията за укрепване и реставрация.    Делото за Царските конюшни тръгна с фалстарт", "date": "2018.08.21", "title": "\"Царските конюшни\" стават паметник на културата днес?"}
{"url": "http://clubz.bg/72131-doklad_ot_fevruari_predupredil_cacheva_za_problemi_v_agenciqta_po_vpisvaniqta", "text": "Доклад на инспектората към Министерството на правосъдието от февруари тази година е предупредил ресорната министърка Цецка Цачева за проблеми в Агенцията по вписванията. В документа се препоръчва и търсене на дисциплинарна отговорност на шефката на Агенцията по вписванията Зорница Даскалова, която едва пpез миналата седмица подаде оставка заради безпрецедентния срив на Търговския регистър.  Това съобщи зам.-председателката на БСП Деница Златева пред бТВ тази сутрин. По думите й социалистите разполагат с документи за проблемите в министерството и затова продължават да настояват не само Даскалова, а и Цецка Цачева да бъде отстранена от поста. Или доброволно да подаде оставка.  Габриела Козарева е новият шеф на Агенцията по вписванията Златева настоя новата ръководителка на Агенцията по вписванията Габриела Козарева да направи публична информацията какво се е случило с регистъра. Зам.-председателката на БСП допълни, че е нужна прозрачност и по линия на обществените поръчки и „ролята на козметично студио” в процедурите за надграждане на Търговския и Имотния регистър. За въпросната поръчка се разбра, след като Търговският регистър се срина на 10 август. До момента работата му не е възстановена. Седмица отне да се върне една много малка от функционалността на регистъра, а обещанието е пълната функционалност да е факт тази сряда.  Кой взе парите, за да не \"гърми\" Търговският регистър Именно заради скандала с регистъра и заради фалита на застрахователната компания от Кипър „Олимпик”, който остави над 200 000 българи без \"Гражданска отговорност\", по настояване на БСП днес Народното събрание се събира на извънредно заседание посред лятната си ваканция. Едно от настояванията е за изслушване на премиера Бойко Борисов. Депутат от плаж се връща - утре заседание за \"Олимпик\" и Търговския регистър БСП ще подкрепи евентуално искане на оставка на зам.-председателката на Комисията за финансов надзор Ралица Агайн, но според Деница Златева това не е достатъчна реакция след фалита на опериращия у нас кипърски застраховател.   Кой взе парите, за да не \"гърми\" Търговският регистър Депутат от плаж се връща - утре заседание за \"Олимпик\" и Търговския регистър", "date": "2018.08.21", "title": "Доклад от февруари предупредил Цачева за проблеми в Агенцията по вписванията"}
{"url": "http://clubz.bg/72121-da_ne_byrzame_da_se_radvame_za_gyrciq", "text": "Нямаше фанфари за излизането на Гърция от спасителната програма. Атина успешно приключи тригодишната програма за спешни заеми в еврозоната на стойност 61.9 млрд. евро, за да се справи с дълговата криза. Това беше част от най-големия спасителен пакет в световната финансова история, възлизащ на около 289 млрд. евро - и ще й отнеме десетилетия да се разплати, коментира BBC.  Варуфакис: Най-голямата ми грешка бе, че се доверих на Ципрас Непопулярните и посрещани с протести и стачки съкращения на държавните разходи, които бяха сред условията за спасяването, ще продължат. Но за първи път от осем години Гърция може да заема средства на пазарни цени от международните финансови пазари. Икономиката нарасна бавно през последните години и все още е с 25% по-малка, отколкото когато започна кризата. \"От днес Гърция ще бъде третирана като всяка друга страна от Европа\", заяви вчера еврокомисарят по икономическите и финансовите въпроси Пиер Московиси. Според Международния валутен фонд (МВФ) само четири икономики са се свили повече от гръцката последното десетилетие - на Йемен, Либия, Венецуела и Екваториална Гвинея. Председателят на Еврокомисията Жан-Клод Юнкер поздрави с туит Гърция за излизането от спасителната програма, заявявайки, че в негово лице винаги ще има \"съюзник, партньор и приятел\".   Но публичният дълг на Гърция е все така най-високият в Европа - 180% от брутния вътрешен продукт, отбелязва агенция Ройтерс в материал, посветен на хепиенда от Grexit. Това е и причината за тежкото й положение - въпреки че излиза от спасителната програма, остава вярна на кредиторите от еврозоната и огромните заеми, които е направила. Само Япония има по-висок дълг като дял от БВП, но за разлика от Гърция самите японци - вместо чуждестранните кредитори - държат по-голямата част от задълженията. Варуфакис: Защо Германия да плаща за банкрутирала Гърция? Високият държавен дълг прави страните уязвими на капризите на пазарите. Те трябва да са в най-добрата си форма, за да си осигурят достъп до частни източници на средства на разумна цена, и дори тогава могат да се влошат от промени в настроението, когато инвеститорите губят апетита си за риск. Вече незащитена от програмата за спасяване, Гърция ще трябва отново да вземе назаем от пазарите, за да рефинансира съществуващия си дълг, тъй като официалните заеми имат падежи. Ето защо в един идеален свят Гърция би излязла от третата си спасителна програма с много по-малък дълг чрез пряко намаляване на номиналната стойност на заемите в еврозоната. Но подобни \"подстригвания\" са анатема за европейските кредитори, чиято съвест е гузна заради погазване на правилата и опасения, че данъкоплатците ще се противопоставят на загубите от заеми, отпуснати на Гърция.  Сделката \"Брекзит\": Гърция иска Англия да върне статуите, заграбени от Партенона Вместо това еврозоната отдавна води политика за облекчаване на дълга чрез други средства. Лихвените проценти, които първоначално бяха наказателни, сега са възможно най-ниски и лихвените плащания се отлагат върху голяма част от кредитите. Падежът на кредитите е удължен и продължава с десетилетия.  Този подход на \"разширяване и преструктуриране\" ще осигури подслон на пазарите през следващото десетилетие, но ще запази гърба на Гърция за много по-дълго. За кредиторите от еврозоната, които се опасяват, че Гърция може да възобнови лошите си фискални навици, това може да изглежда като предимство, тъй като им позволява да упражняват влияние дори когато прекратят директния си контрол чрез спасителната програма.  Но това е рецепта за задушаване на недоволството, тъй като Гърция трябва да изпълнява условието за първични бюджетни излишъци (преди изплащане на лихвите) не само за следващите няколко години, а чак до 2060 година. Варуфакис: Защо Германия да плаща за банкрутирала Гърция? Сделката \"Брекзит\": Гърция иска Англия да върне статуите, заграбени от Партенона", "date": "2018.08.21", "title": "Да не бързаме да се радваме за Гърция"}
{"url": "http://clubz.bg/72146-podpiska_sreshtu_prostitutki_travestiti_i_hamali_na_bul_hristo_botev", "text": "Столичани събират подписи срещу присъствието \"на проститутки, травестити и хамали\" по булевард \"Христо Ботев\". Те се оплакват, че от години са подложени на тормоз и шумотевица денем и нощем, съобщи БНР. От инициативен комитет \"Спокойствие и сигурност за \"Красно село\" настояват да бъдат премахнати незаконните товаро-разтоварни дейности и хамалите от централния столичен булевард. А заедно с тях трябва да си заминат и проституиращите. Общинският съветник от БСП Николай Николов събира подписи: Владимир Христов, живеещ в района, споделя пред БНР: Събраните подписи ще бъдат внесени на първата сесия на Столичния общински съвет (СОС) на 13 септември. Според общинския съветник от групата на социалистите този проблем може да бъде решен. Той очаква 1000-2000 подписа. Булевард \"Христо Ботев\" обаче не е единственият в центъра, по който в малките часове могат да се видят проституиращи. Така е и на бул. \"Мария Луиза\", а вече проститутки може да се видят и на бул. \"Акад. Иван Гешов\" малко преди кръстовището с бул. \"България\". Освен на Околовръстния път, където по традиция се навъртат.", "date": "2018.08.21", "title": "Подписка срещу проститутки, травестити и хамали на бул. \"Христо Ботев\""}
{"url": "http://clubz.bg/72127-makedoniq_shte_byde_podelena_mejdu_bylgariq_i_albaniq_ili_mejdu_syrbiq_i_gyrciq", "text": "Македония се превърна в държава без суверенитет, която ще изчезне в следващите 10 или 20 г. и   Това предупреди в интервю за хърватския ежедневник Express  , член на Македонската академия за наука и изкуство (МАНУ), един от класиците на македонската литература и политически ангажиран интелектуалец. Електронното издание на македонския вестник \"Денешен\" публикува откъси от интервюто на академика. Коментирайки договора за името с Гърция, Маджунков заявява: Според Маджунков след това на дневен ред отново ще дойде законът за употребата на езиците. По отношение на свободата на словото и цензурата в страната към настоящия момент, македонският академик подчерта:", "date": "2018.08.21", "title": "\"Македония ще бъде поделена между България и Албания или между Сърбия и Гърция\""}
{"url": "http://clubz.bg/72134-otide_si_basistyt_na_fsb_ivajlo_krajchovski", "text": "Тъжен ден. Басистът на групата ФСБ Ивайло Крайчовски почина внезапно на 57 години, съобщи БНТ. Ивайло Крайчовски е български музикант, бас китарист в групата ФСБ и инициатор за създаването на група „Стари муцуни\" с ветерана на българския рок Георги Минчев.  И Пифа от ФСБ слезе от сцената През богатата си музикална кариера взема участие в създаването на албумите на редица български поп певци, рок групи и джазови формации. Бил е музикален директор на „София филм фест\", зам.-председател на Българската изпълнителска асоциация и член на асоциацията на звукозаписните студиа в България.", "date": "2018.08.21", "title": "Отиде си басистът на ФСБ Ивайло Крайчовски"}
{"url": "http://clubz.bg/72132-myusyulmanite_praznuvat_kurban_bajram", "text": "Мюсюлманският свят празнува днес Курбан байрам. Празникът е 70 дни след Рамазан байрам и продължава 3 дни. Честванията започват с голяма молитва в джамията. На този ден се коли животно, а месото се раздава на бедните. По-младите искат прошка, а на децата се раздават бонбони. На Курбан байрам семействата се събират в дома на родителите си. На този ден не се отказва помощ и храна на всеки в нужда. У нас празникът се чества от близо 700 хиляди български граждани. Премиерът Бойко Борисов честити празника във фейсбук. Шефът на парламента Цвета Караянчева, която е депутат от Кърджали, също поздрави българските мюсюлмани.", "date": "2018.08.21", "title": "Мюсюлманите празнуват Курбан байрам"}
{"url": "http://clubz.bg/72140-i_pifa_ot_fsb_sleze_ot_scenata", "text": "Несериозно е да се говори в група като ФСБ кой е най-добър като музикант. Но има нещо по-лесно: без да обидиш останалите, със сигурност може да кажеш, че Ивайло Крайчовски беше най-земният. Истински пич, протегнал приятелска ръка за наздравица от съседната маса. Крайчовски заема мястото на Александър Бахаров през далечната 1983 г. в групата, която може да е български еквивалент на някой като Yes или Pink Floyd. Въпреки това до последния си ден - седнал на тревата в парка по време на провеждането на феста \"Цвете за Гошо\" или просто в някоя лятна бирария, Крайчовски остана по-земен и от тъмнокож джазмен. Макар официално ФСБ да се разделят с Крайчовски след концерта на площад „Батенберг“ по случай влизането на България в Европейския съюз на 01.01.2007 г., отношенията помежду им изключително се влошават покрай смъртта на Петър Славов-Пъпеша през 2008 г. Крайчовски смяташе, че групата е предала и него, и легендарния си барабанист... Факт е, че около грандиозната си продукция в \"Арена Армеец\" за 40-ия им юбилей през 2017 г., Румен Бояджиев, Константин Цеков и Иван Лечев не просто не го поканиха, а дори не споменаха името му. \"Все едно беше умрял...\", казват горчиво негови близки. Енергията му бе безкрайно отдадена в \"Стари муцуни\" и проекти като \"Федерация Български рок\" - ФБР, София филм фест.   Море от алкохол, с което Пифа, за съжаление, така и не се справи... А ето и една смешка: седим с големия  Ивайло Крайчовски на трибуните на стадиона на \"гробарите\" - \"Партизан\"-Белград. Годината е 2009-а, а ние чакаме да се \"наиграят\" предгрупите и да гледаме AC/DC. И викам аз на този дипломиран през 1983 г. възпитаник на самия проф. Симеон Венков от класа по контрабас и китара в Музикалната академия: Викам: Оттогава Крайчовски се майтапеше, като ме види - как ме цитирал, че най-велик басист, е този който върши работата, която е нужна на бандата. Само преди дни - на 19-и, Иво Крайчовски е бил щастлив на разходка с любим човек до Врана и Панчарево. И нощес изненадващо всичко е приключило. Почивай в мир, Пиф!  ", "date": "2018.08.21", "title": "И Пифа от ФСБ слезе от сцената"}
{"url": "http://clubz.bg/72137-kakvo_trqbva_da_svyrshi_makedoniq_po_pytq_kym_nato", "text": "Правителството на Македония прие препоръките на НАТО, които трябва да се изпълнят за период от 18 месеца, съобщават скопските вестници. Македония трябва да изпълни голям брой политически и икономически условия, както и условия в областта на сигурността и съдебната система, пише скопският вестник \"Вечер\", цитиран от БНТ.  Вестникът се позовава на документа, изпратен в Скопие от генералния секретар на НАТО Йенс Столтенберг. В препоръките за всички министерства има много задачи, но тяхната координация ще се извършва от страна на Координационен съвет на правителствено и министерско ниво, който се очаква да бъде създаден на заседание на изпълнителната власт в следващите дни. \"Македония ще бъде поделена между България и Албания или между Сърбия и Гърция\" Сред политическите условия, които Македония трябва да изпълни до 2020 г., е посочено, че страната трябва да продължи реформите в съдебната система и да се бори с корупцията и организираната престъпност, включително и на най-високо равнище. Посочва се, че трябва да се увеличат усилията за изграждане на функционално мултиетническо общество, основано на пълна реализация на Охридския рамков договор. В упътването на НАТО се казва, че трябва да бъдат изпълнени всички предписани вътрешни процедури по отношение на договора за решаване на въпроса с името, което е условие за завършване на процеса на присъединяване. Също така се настоява да се осигури по-голяма отчетност и съответен надзор над разузнавателните служби и службите за сигурност, разказва \"Вечер\". Москва опитва да провали членството на Македония в НАТО Междувременно в \"Нова Македония\" твърди, че сдруженията, които са против референдума за името на страната, са поискали пари от държавата за кампанията \"Македония бойкотира\". Но дори и правителството да не одобри бюджет за тези 28 сдружения, пропаганда в посока против смяна на името на страната в синхрон с договора в Гърция ще има.  Москва опитва да провали членството на Македония в НАТО", "date": "2018.08.21", "title": "Какво трябва да свърши Македония по пътя към НАТО?"}
{"url": "http://clubz.bg/72139-bylgarski_vojnici_v_praga_byrzo_razbrahme_che_ne_sme_jelani", "text": "Петдесет години след като са участвали в смазването на Пражката пролет под командването на Москвал бивши български военни си спомнят за събитията в репортаж на Франс прес, публикуван от БТА. Те казват, че не съжаляват и смятат, че просто са изпълнявали задълженията си. Позорната роля на НРБ в смазването на Пражката пролет През август 1968 г. той е командвал рота, която е била натоварена със задачата да защитава цивилното и военното летище кpай Ружине в Прага. Пенчо Вълков, предприемач от Дряново, който е служил под командването на Банов, пази на гърдите си следа от одраскване от заблуден куршум по време на неочаквана стрелба от къща до летището. Тогава е бил новобранец на 18 години и казва, че до последно не е знаел, че ще бъде пратен в Чехословакия. Неговият пехотен взвод, обикновено базиран на българо-турската граница, първо преминал през обучение за патрулиране и водене на боеве в населено място, преди да бъде прехвърлен със самолет в Украйна, по онова време съветска република на 28 юли 1968 г.  Възможни ли са съветски комунизъм, свобода и лично достойнство? Според Господин Чонков, който по онова време е бил командир на взвод, самолетът е летял ниско, на 200-300 метра, за да не бъде засечен от турските радари. Военните били изненадани, че са се озовали в Калмия, в Ивано-Франковската област, в западната част на Украйна. Подобно отклонение било необходимо, защото Румъния се разграничила от съюзниците си от Варшавския пакт във връзка с потушаването на Пражката пролет и не разрешила прелитането на самолети над нейна територия. Въоръжени с \"Калашников\", българските военни научили целта на мисията си в момента, в който се качили в самолета за Прага сутринта на 21 август 1968 г. Разположени на летището в Ружине, на българските военни не им трябвало много време, за да разберат, че не са добре дошли. Чонков си спомня как младежи са протестирали пред входа на летището с плакати на руски, на които пишело: \"Ходете си у дома!\" Банов си спомня, че българите никога не са стреляли по чехи. Вълков си спомня, че не е искал да го пращат там, а е изпълнявал заповед и не е изстрелял и един куршум. Чонков пък си спомня, че пропагандата ги е била опиянила и че те са били убедени, че не се борят срещу обикновени хора, а срещу хора, които искали да откъснат Чехословакия от социалистическата общност. Споменът за тази намеса остава ярък. Преди 10 години, за 40-ата годишнина от интервенцията в Прага, Чонков събрал десетина от бившите си братя по оръжие и им подарил тениска с рисунка на \"Калашников\", от който се подава българска роза.  При завръщането си българките военни са дефилирали като герои и получили тридневен отпуск и възможност да се запишат в университет, без да се явяват на изпит - рядка привилегия по онова време. Възможни ли са съветски комунизъм, свобода и лично достойнство?", "date": "2018.08.21", "title": "Български войници в Прага: Бързо разбрахме, че не сме желани"}
{"url": "http://clubz.bg/72126-trymp_za_rusiq_shte_pomislq_za_otmqna_na_sankciite_ako_te_napravqt_neshto_dobro_za_nas", "text": "Американският президент заяви, че Путин не е поставил пред него въпроса за американските санкции срещу Русия, но че ще помисли дали да ги отмени, ако Русия предприеме някои действия по отношение на Сирия или Украйна. Тръмп обяви, че на срещата с руския президент Владимир Путин са разисквали редица въпроси, като сигурността на Израел, ситуацията в Сирия, руската анексия на Крим и нахлуването в Източна Украйна, газопроводът Северен поток 2.  Доналд Тръмп подчерта, че е много вероятно да се срещне отново със севернокорейския лидер   и защити усилията си да убеди Пхенян да се откаже от ядрените оръжия. Той изрази увереност, че Северна Корея е предприела конкретни стъпки към отказ от ядрените оръжия въпреки растящите съмнения за готовността на Ким да премахне ядрения си арсенал. Президентът на САЩ настоя, че със Северна Корея \"се случват много добри неща\", но се оплака, че Китай не помага така, както е помагал в миналото по севернокорейския проблем заради търговския спор между Пекин и Вашингтон. Той добави, че между него и Ким има \"чудесна химия\". Има ли някакви резултати от срещата между Тръмп и Ким? Тръмп каза, че не проявява особен интерес към среща с иранския президент Хасан Рохани, за да обсъдят спора за иранската ядрена програма, въпреки че по-рано този месец изрази готовност за такава среща, посочва Ройтерс. Рохани: Иран няма да се поддаде на американския натиск Тръмп добави, че не е сигурен дали ще се срещне с китайския президент Си Цзинпин на Азиатско-Тихоокеанската среща на върха в Папуа-Нова Гвинея през ноември. Според Тръмп е много опасно социални медии като Туитър или Фейсбук да регулират съдържанието на собствените си платформи. Ройтерс напомня, че на 18 август Тръмп упрекна социалните медии, че \"имат напълно дискриминационно отношение към гласовете на републиканците/консерваторите\". Русия щедро финансирала \"Туитър\" и \"Фейсбук\" чрез съдружник на Къшнър Тръмп заяви, че не е възхитен от председателя на Управлението за федерален резерв Джероум Пауел заради повишаването на лихвите и обвини Китай и Европа, че манипулират валутите си. Тръмп обвини разследващия екип на Мълър в лов на вещици Американският президент изрази опасения, че ако направи изказвания под клетва пред специалния прокурор Робърт Мълър, разследващ евентуална руска намеса в изборите в САЩ през 2016 г., може да си навлече обвинения в лъжесвидетелство. Президентът се опасява, че следователите могат да сравнят изявленията му с тези на други хора, които са дали показания в разследването, като бившия директор на ФБР Джеймс Коми, и ако открият разминавания, те могат да бъдат използвани срещу него. Президентът Доналд Тръмп се зарече, че няма да прави никакви отстъпки на Турция, за да издейства освобождаване на задържания от нея американски пастор и заяви, че не го интересува дали наложените от него наказателни мита ще окажат негативни ефекти върху европейската икономика, предаде Ройтерс. САЩ готвят нови санкции срещу Турция, ако не пусне пастор Брънсън Той смятал, че имал сделка с турския президент Реджеп Тайип Ердоган, когато убедил Израел да освободи задържан турски гражданин и мислел, че след това Ердоган ще освободи пастора Андрю Брънсън. Той наложи мита над вноса на турска стомана и алуминий след отказа на Ердоган да освободи Брънсън, което породи безпокойства, че това ще се отрази негативно на европейската икономика, напомня Ройтерс. Рохани: Иран няма да се поддаде на американския натиск Русия щедро финансирала \"Туитър\" и \"Фейсбук\" чрез съдружник на Къшнър Тръмп обвини разследващия екип на Мълър в лов на вещици САЩ готвят нови санкции срещу Турция, ако не пусне пастор Брънсън", "date": "2018.08.21", "title": "Тръмп за Русия: Ще помисля за отмяна на санкциите, ако те направят нещо добро за нас"}
