{"url": "http://clubz.bg/67978-beglecyt_ot_zatvora_vladimir_pelov_pishe_pismo_do_prezident_ombudsman_i_btv", "text": "Един от затворниците бегълци от Централния софийски затвор - Владимир Пелов - е изпратил писмо по пощата до президента Румен Радев, омбудсмана Мая Манолова и до  , съобщи телевизията и публикува в сайта си снимки на пощенския плик и част от ръкописния текст.  В осем страници Пелов е описал мотивите си да избяга от затвора. Основната теза - осъден е несправедливо, получил е тежко наказание, което е равносилно на смъртна присъда и това го е предизвикало да организира бягството.  Имало е между 3 и 4 сигнала за подготвяно бягство на Пелов и Колев В писмото, преразказано от бТВ, не посочва как се е сдобил с оръжието, но твърди, че не е искал да нарани никого. Пелов, който е с 30-жодишна присъда за грабеж, отвличане и опит за убийство, и още един затворник с 26-годишна присъда за убийство - Радослав Колев, избягаха от Централния софийски затвор на 3 април. Оттогава от тях няма вести, не е ясно и къде се укриват. Бягството доведе до оставки в системата на правосъдното министерство. Цачева разсекретява видеозаписите на бягството от затвора Пред бТВ днес синът на Пелов Владимир Стефанов е потвърдил автентичността на писмото. Самият той първоначално бе задържан, но в последствие освободен при разследването на бягството.  Освободиха сина на избягалия Пелов В текста му се описва как беглецът, дори когато стрелял по надзирателя, гледал да не го уцели. Пелов твърди още, че не е извършил нито едно от престъпленията, по които е обвиняем и осъден. Подробности по случая се очакват утре.  Цачева разсекретява видеозаписите на бягството от затвора Освободиха сина на избягалия Пелов", "date": "2018.05.17", "title": "Беглецът от затвора Владимир Пелов пише писмо до президент, омбудсман и бТВ"}
{"url": "http://clubz.bg/67973-kitaj_kameri_shte_sledqt_koj_vnimava_v_uchilishte", "text": "След като се похвали с инсталирането на все повече камери за наблюдение на населението, Китай започна и нова програма - инсталиране на камери в класните стаи. 奧威爾 или Оруел на китайски Целта обаче не е само да се спре преписването по време на изпити. Вместо това, разказва местното издание Hangzhou.com, новата система ще записва и следи учениците през цялото време. А специална технология за разпознаване на физиономии ще определя дали децата внимават в час. Системата разпознава седем различни израза на лицето - неутрално, щастливо, тъжно, разочаровано, гневно, изплашено и изненадано. На базата на това ще определя дали децата са фокусирани върху уроците и ще съобщава на учителя, когато не внимават. Засега системата е инсталирана само в една класна стая на едно училище - но до края на лятото ще бъде въведена в десетки други в страната. Режимът в Китай развива ИТ диктатура Дори и китайците са критични към системата, която постоянно наблюдава децата, но директорът на училището г-н Ни твърди, че тя ще подобри образованието. И подчертава, че тя не записва какво правят учениците или какво си говорят, а само движенията на лицата им. Възможно ли е погледът на едно дете да блуждае, но въпреки това то да внимава в клас? Това е въпрос, с който китайските образователни институции не се занимават. Режимът в Китай развива ИТ диктатура", "date": "2018.05.17", "title": "Китай: камери ще следят кой внимава в училище"}
{"url": "http://clubz.bg/67974-daesh_otpravi_nova_zaplaha_kym_ronaldo_i_mesi", "text": "Терористичната групировка \"Даеш\" отправи ново зловещо послание към световното по футбол в Русия и две от големите му звезди Лионел Меси и Кристиано Роналдо. В туитър се появи колаж, на който се вижда как двете звезди са обезглавени от ислямисти на стадион. През миналата година имаше подобни илюстрации, както по адрес на двамата, така и свързани с други популярни футболисти. Има надпис на арабски и испански, който гласи следното:  \"Даеш\" заплашва световното вече от години. Така беше и на бразилския мондиал. Терористите се заканват да взривяват бомби на пълните стадиони и да отвличат футболисти. ", "date": "2018.05.17", "title": "\"Даеш\" отправи нова заплаха към Роналдо и Меси"}
{"url": "http://clubz.bg/67976-sydyt_otmeni_ekoocenkata_za_nov_blok_v_aec_kozloduj", "text": "Тричленен състав на Върховния административен съд отмени оценката за въздействие на околната среда (ОВОС), с което е одобрено осъществяването на инвестиционно предложение за изграждане нова ядрена мощност на площадка 2 на АЕЦ \"Козлодуй\". Новината съобщиха от съда. Делото е по жалби на Петър Пенчев Троянски от \"Екогласност\", Сдружение „Коалиция за устойчиво развитие“, популярни с активните си действия против природозащитните организации, болеши се срещу застрояването по морето и срещу концесионера в Банско \"Юлен\",  и Петър Пламенков Кърджилов от \"Зелените\". Брюксел напомни: Ядрените \"погребения\" - само на собствена територия Делото бе заведено през 2015 г. по повод намерението на правителството на Пламен Орешарски да строи в АЕЦ \"Козлодуй\" нов блок по технологията АР-1000 на американската \"Уестингхаус\". Споразумението с нея обаче се разсъхна, а по-късно японският собственик \"Тошиба\" продаде дружеството, което беше пред фалит. Екооценката обаче разглежда и възможността на предвидената за новия VІІ блок на АЕЦ \"Козлодуй\" площадка да се инсталират руски реактори. Докладът на ОВОС на инвестиционното предложение за строеж на VІІ блок на площадката на АЕЦ \"Козлодуй\" бе изработен от консорциум между българската компания \"Дикон груп\" ЕООД и испанската \"Аксиона инхениерия\" срещу 2.4 млн. лв.  В решението на ВАС се казва, че оспореното решение е действителен административен акт, издаден от компетентен орган в предвидената в закона форма, но е издаден при допуснати нарушения на процедурата и на материалния закон и е в противоречие с целта на закона. Все още не са публикувани мотивите на магистратите. Решението може да бъде обжалвано пред петчленен състав на ВАС.  Новината идва на фона на решението на Министерския съвет да рестартира проекта АЕЦ \"Белене\". В решението за спирането му, взето от първия кабинет \"Борисов\" и скрепено от Народното събрание през 2012 г., се предлагаше оборудването за \"Белене\" да бъде инвестирано в нова мощност в \"Козлодуй\". ", "date": "2018.05.17", "title": "Съдът отмени екооценката за нов блок в АЕЦ \"Козлодуй\""}
{"url": "http://clubz.bg/67961-dejstviqta_na_trymp_tlaskat_merkel_v_obqtiqta_na_putin", "text": "Възстановяването на прагматичен диалог е обявената цел от тези двама ветерани, които се познават от над двадесет години и всеки от които говори езика на другия. За германската канцлерка срещата в петък следобед в Сочи с руския държавен глава трябва преди всичко да улесни европейските опити за спасяване на иранското ядрено споразумение. Текст, от който американският президент Доналд Тръмп се отказа въпреки мнението на другите подписали го - Париж, Лондон, Берлин, Москва, Пекин - и въпреки риска от курс към надпревара във въоръжаването в Близкия Изток. \"Ню Йорк таймс\": Тръмп пак унижи Европа Времето притиска. Техеран настоява за гаранции от европейците, за да продължи да спазва това компромисно споразумение от 2015 г., по силата на което той се отказва да прави атомна бомба в замяна на вдигането на икономическите санкции. Ръководителят на иранската дипломация Мохамад Зариф изрази задоволство от \"доброто начало\" във вторник на дискусиите с ЕС, казвайки същевременно, че очаква от съюза \"икономически ефект\". Съюзник на Техеран и поддръжник на Башар Асад в сирийския конфликт, Владимир Путин е задължителен събеседник за Меркел и за френския президент Еманюел Макрон, който също ще отиде в Русия в края на май. Руският държавен глава, критик на американската едностранчивост, вече можа да се зарадва на скорошните думи на канцлерката, която изрази мнение, че Европа повече не може да разчита на Съединените щати да я \"пазят\". Как обаче да се постигне напредък, без да се засегнат други критични теми като иранската програма за балистични ракети, Сирия или санкциите, наложени на Москва заради украинския конфликт ? Към тези спорни въпроси се добавя отравянето на бившия двоен агент Сергей Скрипал и кампаниите за дестабилизиране чрез кибератаки и дезинформация, които европейците приписват на Москва, въпреки многократните опровержения. Друг голям въпрос на срещата в петък ще бъде конфликтът в Украйна между прозападното правителство и проруските бунтовници. Мирните договорености от Минск от 2015 г., на които Париж и Берлин са гаранти, са в мъртва точка, а боевете не спират.  Канцлерката и стопанинът на Кремъл ще се опитат, според Москва, да се споразумеят за четиристранна среща с френския президент и украинския държавен глава Петро Порошенко, за да постигнат напредък по въпроса за евентуална мироопазваща мисия на ООН. Последната четиристранна среща през октомври 2016 г. не донесе големи резултати.  На двамата лидери ще им бъде по-лесно да се разберат в енергийната сфера - Москва и Берлин поддържат изграждането на втори подводен газопровод \"Северен поток\", свързващ двете страни през Балтийско море. За германското правителство става дума да гарантира сигурността на доставките си на фона на руско-украинското напрежение. Ръководителят на руската дипломация Сергей Лавров впрочем изрази задоволство от \"продължаващата подкрепа на Германия за изграждането на \"Северен поток 2\", който трябва да започне да действа през 2019 г., заобикаляйки Украйна. Полша иска САЩ да санкционират европейски фирми в \"Северен поток 2\" Докато няколко държави от Европейския съюз, начело с Полша, настояват за спирането на този проект, смятан за твърде благоприятстващ руските амбиции, Берлин иска от Москва механизъм, съхраняващ до известна степен интересите на Украйна, която е на път да загуби настоящата благодат от правата на транзитиране на руския газ през нейна територия. И на края, с наближаването на Мондиала, футболът може също да влезе в разговорите между президента на страната домакин и канцлерката на настоящите шампиони. Първият спорен случай беше решен в сряда, когато Москва се отказа, след възражения от германска страна, да забрани на журналист, разкрил степента на употреба на допинг в Русия, да присъства на първенството. Следственият комитет на руската прокуратура предупреди обаче, че ако той дойде на Мондиала, ще бъде разпитан. Полша иска САЩ да санкционират европейски фирми в \"Северен поток 2\"", "date": "2018.05.17", "title": "Действията на Тръмп тласкат Меркел в обятията на Путин"}
{"url": "http://clubz.bg/67972-kak_monetarizirahme_foruma_es_zapadni_balkani", "text": "Подписан договор между България и Сърбия за газовата връзка и пътна карта за поевтиняване на роуминга между ЕС и Западните Балкани. Това са икономическите новини от приключилата днес среща на върха ЕС-Западни Балкани. Контрактът за интерконектора бе подписан от енергийния министър Теменужка Петкова и сръбския ѝ колега Александър Антич, както и меморандум за разбирателство между Сърбия и Европейската инвестиционна банка. Очакванията досега бяха интерконекторът да бъде пуснат в експлоатация през 2020 г. От подписания днес документ обаче се разбира, че това трябва да стане най-късно до май 2022 г. От съобщението в сайта на Министерството на енергетиката също не става ясно каква е причината за промяна в датата. Декларация от София на срещата ЕС-Западни Балкани (ПЪЛЕН ТЕКСТ) Интерконекторът със Сърбия се планира още от 2012 г. С 11.7 млн. лева, които се отпускат по оперативна програма \"Иновации и конкурентоспособност\" на Министерството на енергетиката, трябва да бъдат покрити всички предварителни разходи до разрешението му за строеж. Пред нас са блеснали интерконекторите (КАРТИ) Наред с това бе обявена ясна пътна карта за намаляване на цените на роуминга между ЕС и шестте държави от Западните Балкани (Македония, Албания, Сърбия, Черна гора, Босна и Херцеговина и Косово). Целта, обявена по-рано от българския еврокомисар Мария Габриел, е това лято да има намаляване на цените по отделни пакети данни. Лидерите на Западните Балкани подписаха днес в София Изявление за подкрепа за стартирането на Цифрова програма за Западните Балкани. Като част от този ангажимент те се договориха да подобрят инвестиционния климат за реализирането на цифрови проекти в региона и да допринесат за стабилни, предсказуми и конкурентноспособни пазари в телекомуникационния сектор. Те се съгласиха да работят с Европейската комисия по създаването и провеждането на съвместен ИКТ Регулаторен диалог, който ще подпомогне процесите на реформи в региона, съобщиха от представителството на ЕК в България. Ще сваляме роуминг таксите с балкански съседи Пътната карта, обявена от Габриел, въвежда процес на мониторинг, който да се извършва от Органа на европейските регулатори в областта на електронните съобщения (БЕРЕК) и Телекомуникационните регулатори на Западните Балкани за пазарите на едро и на дребно, така че да се оцени на място, реалното намаление на цените на роуминга. Това лято потребителите ще видят нови намалени търговски оферти касаещи роуминга, започвайки с пакетите от данни. Операторите ще продължат да договарят техните двустранни роуминг сделки, така че от лятото на 2019 г., ние може да видим цени на дребно на роуминга за пренос на данни между ЕС и Западните Балкани не по-високи от 70 евроцента за мегабайт. Кога ще го има евтиния роуминг с Македония Операторите заявиха своето намерение да обявят нови оферти на дребно за използването на данни, на много по-ниски цени, при роуминг между ЕС и страните от Западните Балкани още през лятото на 2018 г. Те също така ще въведат мерки срещу шоково високите сметки за всичките си клиенти от Западните Балкани там, където това все още не е направено. Така потребителите ще избегнат плащането на прекомерно високи сметки, ако са пропуснали да активират своите нови оферти за роуминг. Операторите също така информираха Комисията, че от лятото на 2019 г. цените на дребно на роуминга между ЕС и Западните Балкани ще бъдат не повече от 70 евроцента/MB при използване на данни.  Пред нас са блеснали интерконекторите (КАРТИ) Ще сваляме роуминг таксите с балкански съседи Кога ще го има евтиния роуминг с Македония", "date": "2018.05.17", "title": "Как монетаризирахме форума ЕС-Западни Балкани"}
{"url": "http://clubz.bg/67970-es_gotvi_blokirasht_statut_zaradi_iran", "text": "ЕС се готви да въведе \"блокиращ статут\" заради предстоящото връщане на санкциите на САЩ срещу Иран.  Това заявиха председателят на Европейския съвет Доналд Туск и шефът на Еврокомисията Жан Крод Юнкер на заключителната пресконференция след срещата на върха ЕС-Западни Балкани с домакин Бойко Борисов в София.  Декларация от София на срещата ЕС-Западни Балкани (ПЪЛЕН ТЕКСТ) Целта е да бъдат спасени европейските фирми, които имат бизнес с Иран и най-вече малките и средни предприятия, обясни Туск. Важното е санкциите на САЩ да нямат извънтериториално дейстие. САЩ ще върнат санкциите си срещу Иран след оттеглянето си от ядрената сделка, анонсирано от президента Доналд Тръмп.  Таяни предлага 10 милиарда евро инвестиции в Западните Балкани Това няма да бъде прецедент, допълни Туск. Той припомни, че ЕС е въвеждал такъв статут и през 1996 г., когато САЩ засилват санкциите си срещу Куба. Тогава е въведен регламент, който не позволява извънтериторлиални санкции на САЩ. Така няма да пострадат европейски компании, които след постигането на ядрено споразумение с Иран през 2015 г. имат бизнес там. Юнкер припомни, че архитект на договора с Иран е бил именно ЕС. По думите му предложенията нa EK са били последвани от държавните правителствени ръководители. Скоро в Иран ще пристигне и еврокомисарят по енергетиката Мигел Ариас Канете. Иран е нужен на Европа като партньор, смята Доналд Туск. Председателят на Европейския съвет заяви също, че идеята за свързаността на ЕС със страните от Западните Балкани, която бе сред основните теми на срещата в София, не е алтернатива на разширяването на ЕС. Заев: С Ципрас се спряхме на една опция в спора за името на Македония Председателят на Европейския съвет започна изложението си по време на заключителната пресконференция с Бойко Борисов и Жан Клод Юнкер по следния начин: Той призна, че има скептицизъм в Европа, когато става въпрос за разширяване и причините за това са различни. Домакинът Бойко Борисов започна изложението си с... извинение към софиянци заради предизвикания от Срещата на върха транспортен блокаж на ключови улици в столицата, което създаде затруднения в трафика. След това продължи: По думите на Борисов на срещата ЕС-Западни Балкани е била постигната \"една много добра и честна дискусия\". Борисов заяви, че е горд от факта, че президентите Александър Вучич на Сърбия и Хашим Тачи на Косово са си стиснали ръцете. И определи като \"символична\" и разходката, която направиха Тереза Мей, Еманюел Макрон и Ангела Меркел по пътя си към НДК по Моста на влюбените. Таяни предлага 10 милиарда евро инвестиции в Западните Балкани Заев: С Ципрас се спряхме на една опция в спора за името на Македония", "date": "2018.05.17", "title": "ЕС готви блокиращ статут заради Иран"}
{"url": "http://clubz.bg/67965-zaev_s_cipras_se_sprqhme_na_edna_opciq_v_spora_za_imeto_na_makedoniq", "text": "Това заяви македонският премиер Зоран Заев след среща с гръцкия си колега Ципрас в София. Двамата обсъждаха на четири очи спора между двете страни за името на Македония, което не е признато от Гърция преди срещата на върха ЕС - Западни Балкани. Таяни предлага 10 милиарда евро инвестиции в Западните Балкани Самият Заев нарече Циплас \"голям приятел\" на Македония.  Премиерът на Македония не уточни каква е точно опцията, на която са се спрели с гръцкия си колега. Но допълни, че се надява споразумението за спора за името на бившата югославска република да бъде постигнато преди срещата на върха на ЕС през юни.  Всички са в София. Срещата ЕС-Западни Балкани започна (СНИМКИ + ВИДЕО) Той е обсъждал въпроса също с френския президент Еманюел Макрон и с германската канцлерка Ангела Меркел. Според него и двамата признали лидерството, което Македония показва.  Зоран Заев също така приветства призива на Брюксел към страните от Западните Балкани да покажат, че членството в ЕС е избор на поколения и стратегическа ориентация.  Той допълни, че са налице редица въпроси, които възпрепятстват напредъка в преговорите с посредничеството на ООН за решаване на спора между Атина и Скопия. Всички са в София. Срещата ЕС-Западни Балкани започна (СНИМКИ + ВИДЕО)", "date": "2018.05.17", "title": "Заев: С Ципрас се спряхме на една опция в спора за името на Македония"}
{"url": "http://clubz.bg/67968-bryuksel_napomni_qdrenite_pogrebeniq_samo_na_sobstvena_teritoriq", "text": "В случай че българските власти наистина пристъпят към строежа на втора атомна електроцентрала, те със сигурност ще трябва да въведат правилата за ядрените отпадъци, включващи и съхраняването на отрабеното ядрено гориво. Европейската комисия днес \"настойчиво призова\" 16 държави от ЕС, сред които и България, да приемат най-сетне национални програми за политика за управление на използваното ядрено гориво и радиоактивните отпадъци. В момента държавите с АЕЦ закопават ядрените си отпадъци на различни места по света или ги държат близо до реакторите. Но и без АЕЦ \"Белене\", България е длъжна да го направи, защото след двайсетина години ще трябва да \"погребе\" и реакторите от Пети и Шести блок на АЕЦ \"Козлодуй\", чийто живот беше удължен с толкова. Властта забърза АЕЦ \"Белене\" Комисията приканва Белгия, България, Чехия, Дания, Естония, Германия, Гърция, Ирландия, Литва, Малта, Холандия, Полша, Румъния, Словения, Испания и Великобритания да приемат национални програми. Тези държави разполагат със срок от два месеца, за да отговорят. Ако не отговорят, ЕК може да реши да изпрати мотивирано становище. Брюксел отдавна настоява страните да приложат изцяло правилата за радиоактивните отпадъци и да предоставят информация за националните си програми в тази сфера - крайният срок за това беше до 23 август 2015 г. Но само Финландия, която се готви да открие първото хранилище за ядрени отпадъци през 2020 г., има готов план.  Вместо АЕЦ \"Белене\" по-добре да отворим Царичинската дупка Комисията ще изпрати официални уведомителни писма до 9 европейски членки - Австрия, Чехия, Унгария, Италия, Холандия, Полша, Португалия, Румъния и Великобритания за това, че не са въвели правилно някои изисквания на директивата за управлението на използваното ядрено гориво и радиоактивните отпадъци.  Европейската комисия не е съгласна страните-членки да изнасят атомните си отпадъци в страни извън ЕС или да ги съхраняват в общи хранилища. България изнася отработеното ядрено гориво от АЕЦ \"Козлодуй\" в Русия, но в един хубав ден ще трябва да го приеме обратно. Това предвижда подписаното през 1995 г. споразумение с руския Федерален център за ядрена и радиационна безопасност - изпратените след 1989 г. количества отработено гориво да се върнат в България.  Това означава, че на българска територия трябва да си построим хранилище за поне 10 000 години, където да се съхраняват ядрените отпадъци.  Първото от този род ще заработи във Финландия през 2020 г., след което друго ще бъде изградено и в Швеция три години по-късно, а Франция ще разполага със свое през 2025 г.  Само 15 от 27-те страни-членки на ЕС имат атомни централи, като в тях има общо 145 реактора, от които поне половината ще бъдат затворени до 2025 г. Франция е един от най-големите производители на атомни отпадъци, като нейните 59 реактора генерират почти 80% от електричеството в страната. Но Германия взе решение да затвори 17-те си атомни електроцентрали до 2022 г. и обяви преди година създаването на фонд за управление на ядрени отпадъци за 24 милиарда евро. От цената на произвеждания в АЕЦ “Козлодуй“ ток се отчисляват определени проценти в два фонда - за управление на радиоактивни отпадъци и за извеждане от експлоатация на ядрени съоръжения. В първия фонд натрупаните средства са около 150 милиона лева, а във втория - близо 1.1 милиард лева. Шефът на КЕВР предпазлив за АЕЦ \"Белене\" заради скъпия ток Вместо АЕЦ \"Белене\" по-добре да отворим Царичинската дупка Шефът на КЕВР предпазлив за АЕЦ \"Белене\" заради скъпия ток", "date": "2018.05.17", "title": "Брюксел напомни: Ядрените \"погребения\" - само на собствена територия"}
{"url": "http://clubz.bg/67977-makron_da_svyrjem_zapadnite_balkani_s_es_inache_shte_se_obyrnat_kym_rusiq_ili_turciq", "text": "Това заяви днес френският президент Еманюел Макрон. Той говори след срещата на върха \"ЕС-Западни Балкани\" в София. Таяни предлага 10 милиарда евро инвестиции в Западните Балкани Той смята, че регионът трябва да бъде свързан ясно и силно с ЕС. Но това не може да стане за сметка на единството на Съюза. Той даде за пример Сърбия и Черна гора, но също така Македония и Албания. Но веднага след това заяви: От думите на Макрон стана ясно, че България скоро няма да влезе в Шенген. И не за друго, а защото самото споразумение е \"на средата на реформирането си\". И страната ни ще трябва да изчака то да се довърши. \"Макрон, не разделяй Европа!\" (СНИМКИ) Същевременно Макрон заяви, че Франция подкрепя влизането на България в преддверието на зоната, известно като ERM-2. Този въпрос бе зададен от родните медии, въпреки че до момента страната ни само на думи декларира желание за кандидатства, но няма внесени документи.  Френският лидер се надява също до септември да има решения на споровете по пакета \"Мобилност\", чийто \"баща\" е той. Макрон увери, че отчита спецификите на сухопътния транспорта у нас. Но иска да се защитят социалните права на превозвачите. Затова тази реформа била необходима. \"Макрон, не разделяй Европа!\" (СНИМКИ)", "date": "2018.05.17", "title": "Макрон: Да свържем Западните Балкани с ЕС. Иначе ще се обърнат към Русия или Турция"}
{"url": "http://clubz.bg/67960-taqni_predlaga_10_miliarda_evro_investicii_v_zapadnite_balkani", "text": "Той участва в срещата на върха “ЕС-Западни Балкани”. Парите са за инфраструктура, магистрали, комуникации и т-н-, уточни Таяни. Растежът е един от трите основни мо;ента, на които трябва да се наблегне при обсъждането на интеграцията на региона. Другите два са нелегалната имиграция и тероризмът. ЕС подкрепя умерения ислям в Косово и Босна. Но там идват много джихадисти, каза Таяни. Очакванията му са Сърбия и Черна гора да влязат в ЕС преди края на 2025 г. Но Таяни изрично изтъкна, че тези две държави са в по-добра позиция за членство, отколкото Албания и Македания. И последните две споменати страни ще трябва да полоgат доста усилия. За да стана пълноправни членки на ЕС, всички страни от региона трябва да спазват правилата на Съюза. А това означава да се борят с корупцията, да има прозрачност и свобода на печата. Последният въпрос е особено важен на фона на скорошните убийства на журналисти в Малта и Словакия. Таяни припомни, че и самият той е журналист.", "date": "2018.05.17", "title": "Таяни предлага 10 милиарда евро инвестиции в Западните Балкани"}
{"url": "http://clubz.bg/67951-po_edin_vryh_vyv_vremeto_s_boqn_petrov", "text": "Познавах Боян Петров. Правил съм интервю с него, отразявал съм негови събития, пресконференции, посрещания и изпращания. Не мога да го нарека свой приятел, за разлика от други колеги-журналисти, които бяха близки с него. Завиждам им благородно. А той беше винаги готов да се отзове за разговор, винаги беше отзивчив, любезен и много интересен събеседник. Говореше спокойно и увлекателно. Бързо топеше ледовете. Въпреки че напоследък казваше, че му е все по-трудно да се справя с огромното внимание от медии, организации и хора, които го спират по улиците и планините. Все пак реших да разкажа за две свои преживявания, свързани с Боян Петров. Извън онези моменти, в които чакаш новината, че е покорил поредния планински връх, завърнал се е невредим и всичко е наред. Трябваше да правя интервю с Боян за списание Клуб Z след една от най-успешните му експедиции. Както често се случва, беше от днес за вчера. Боян откликна по телефона, влезе в положението и ме покани още на следващия ден на работното си място в Националния природонаучен музей. Дойде точно навреме, показа си часовника и се засмяхме. За първи път се срещахме на живо.  Седнахме в стаята му, в която той с гордост ми показа някои свои биологически находки. Не беше интервю, а нещо като разговор между хора, които сякаш се позвават от години. Говорихме за рака, диабета, за предизвикателствата на градския живот и, разбира се, за онези в планините. Това е едно от нещата, които завинаги ще запомня от Боян. Той беше човек на духа, но и достатъчно практичен и методичен. Към края на раздумката попитах Боян за Еверест и той отговори следното: Това се промени по една единствена причина - Петров си постави за цел покоряването на всичките 14 осемхилядници. И нямаше как да подмине Еверест. Първенецът беше наред сега - след Шиша Пангма, под който (или на който) Боян се загуби. А след въпросното интервю човек в моето положение си тръгва не просто удовлетворен, а направо окрилен. Заради личността на Боян. Такъв ефект той имаше към всички, с които общуваше. Затова тези дни социалните мрежи са пълни с молитви, стихотворения, откровения, снимки, спомени от преживявания… Друг спомен от Боян е по-скоро урок. В анкетата за Спортист на 2017 г. той бе поставен едва на осмо място след два качени 8-хилядника и в поредна слаба година за българския спорт. Неколцина журналисти негодувахме всеки по своя си начин заради ниската позиция на алпиниста. Достойният отговор дойде от самия Боян. Той излезе на сцената получи наградата от жена си Радослава Ненова (така беше по сценарий), благодари сърдечно, пожела на всички здраве и успехи. Не пролича да е недоволен. А през годините имаше фрапантни бойкоти на олимпийски и световни шампиони, зад които стояха още по-обидени бизнесмени. И им нареждаха да не ходят на церемонията. Такъв беше Боян. Такъв е. Той беше мъж, не се оплакваше, не хленчеше, беше позитивен. Широко скроен. И земен - не се смяташе за изключителен, а просто следваше мечтите и върховете си. Бях си намислил да кажа доста неща на хората, които по някаква причина не одобряват Боян и сега дори злорадстват. Които го обиждат, съдят, анализират къде и защо е “сбъркал” (добре, че е фейсбук, иначе нямаше да знаем, че в България доста хора разбират и от алпинизъм), ама защо е тръгнал и накъде, защо е тази спасителна операция с “нашите пари”… Които казват, че “някакъв спортист, алпинист” не може да ги вдъхновява. Разбира се, че не сте длъжни да харесвате Боян Петров и да се вдъхновявате от него. Но не го съдете и не давайте неинформирано мнение. Боян не е длъжен на никого, освен на себе си и на най-близките си. Те се произнесоха тези дни достатъчно публично как гледат на опасното му призвание и дали някога са опитали да го спират. Колкото до парите, тези, с които алпинистът тръгваше на експедиции, не са ваши. Те са на някой друг, който е решил да му помогне. Той нито веднъж не е получавал пари от министерства.  Парите за спасителната операция също не са “ваши”. Те са на дарители, приятели на алпиниста или просто на хора, които искаха да помогнат. И вчерашният последен полет на хеликоптера около Шиша Пангма беше финансиран от десетина души. Колкото до “вашите” пари, те изтичат всеки ден и всяка минута, но по други канали. Печално известни. Толкова. Нека бъдем положителни, Боян би харесал това много повече. Все пак огромна част от българите в момента страдат. Той винаги е изтъквал позитивната обществена енергия, която му помагаше и при катеренето на върховете или когато го блъсна кола и беше в критично състояние. Всеки има право на избор от кого да се възхищава, кого да следва, дали въобще да го прави. Според мен не е проблем да харесваш едновременно спортисти, хора на изкуството, учители, лекари или просто такива, които са сред нас и не са популярни. Но явно и за тези неща се делим в България. А в България има отчайваща липса на личности като Боян Петров. Добри и положителни хора, които планират и постигат мечтите си с усилия, а не с търкане на талони. Аз лично избирам Боян да ми говори за мечти, а не Захари Бахаров, който рецитира текст, възпяващ “мечтата” чрез лотарийни талони. Предпочитам Боян във времена, в които деца са изрисувани с хулигански надписи и свастики на мач, а бащата на едното казва, че не бил разбрал какво става, синът му - и той не е разбрал, нищо кой знае какво не е станало. Загубихме много тези дни. Страшно много. Загубата е най-голяма за семейството на Боян Петров. Но и за всички нас. Загубихме добър и успешен човек, който даваше добри примери за сбъдване на мечти и за свободен, пълноценен живот. Прощавай, Бояне. Със сигурност има за какво. Ще опитам да продължавам да следвам някои от нещата, които обичаше да казваш. Онова за мечтите, които се превръщат в цели и проекти, за да се сбъднат. Онова за малките стъпки и малките върхове, които се превръщат в големи. Знам, че ни гледаш там отгоре. От 8000 метра. Високо, високо, над завист и обида, над дребните сплетни.", "date": "2018.05.17", "title": "По един връх във времето с Боян Петров"}
{"url": "http://clubz.bg/67954-protest_sreshtu_belene_borisov_zavi_kym_kremyl_izpylnqva_programata_na_bsp", "text": "Протест срещу решението на Министерския съвет за рестарт на проекта АЕЦ \"Белене\" свиква \"Демократична България\" следващия вторник под прозорците на правитеството. В призива си обединението заявява, че премиерът Бойко Борисов е излъгал избирателите и го обвинява \"двойна игра\" в политиката и задкулистни действия с БСП.  Премиерът е наречен \"лъжец\" и в края на обръщението си от \"Демократична България\" призовават за оставката му заради втората атомна централа.  Посланикът потвърди: китайска компания преговаря за АЕЦ \"Белене\" Министерският съвет реши вчера да рестартира проекта \"Белене\", след като миналата седмица бе обявено, че китайска компания има интерес да инвестира в централата. Проектът бе спрян с решение на първия кабинет \"Борисов\", скрепено и с гласуване в Народното събрание през 2012 г. Тогава самият Борисов се аргументира, че втората атомна централа не е рентабилна, а и има сеизмичен риск на определената за нов АЕЦ прощадка - факт, който е известен още от доклад на БАН от 90-те години на миналия век.  Властта забърза АЕЦ \"Белене\" Подкрепа за рестарт на проекта вече обявиха от БСП - позиция, в която левицата винаги е била последователна. Ето призива за свикване на национален протест след решението:  Властта забърза АЕЦ \"Белене\"", "date": "2018.05.17", "title": "Протест срещу \"Белене\": Борисов зави към Кремъл, изпълнява програмата на БСП"}
{"url": "http://clubz.bg/67969-kato_dete_uitni_hyustyn_bila_seksualno_nasilena_ot_bratovchedka_si", "text": "Като дете Уитни Хюстън е била изнасилена от своята братовчедка Ди Ди Уоруик. Това се твърди в нов документален филм за поп звездата, съобщава Би Би Си. Филмът \"Уитни\" имаше премиера в Кан снощи. Полубратът на Уитни Гари Гарланд-Хюстън, както и нейната асистентка Мери Джоунс обвиняват Ди Ди Уоруик, която почина през 2008 г., че сексуално е насилила певицата. Режисьор на филма \"Уитни\" е шотландецът Кевин Макдоналд. Дъщерята на Уитни издъхна след 6 месеца в кома Ди Ди Уоруик е по-малката сестра на соул певица Даян Уоруик и е племенница на майката на Уитни. Уитни Хюстън, която продаде милиони копия на плочи и остана в историята на музиката с хитове като  I Will Always Love You и I Wanna Dance With Somebody, почина през 2012 г. на 48 г. Тя се удави във вана в хотел и според заключението на съдебния лекар причина за смъртта ѝ беше свръхдоза кокаин и инфаркт. През 2007 г. тя се разведе след 15 години брак и много скандали с певеца Боби Браун. Дъщеря им Боби Кристина Браун умря в хоспис през 2015 г. в кома на 22-годишна възраст, шест месеца след като беше открита в безсъзнание във вана. Критиката в Кан похвали документалния филм.  ", "date": "2018.05.17", "title": "Като дете Уитни Хюстън била сексуално насилена от братовчедка си"}
{"url": "http://clubz.bg/67971-vtora_instanciq_obvinenieto_sreshtu_rumen_ovcharov_ne_stava", "text": "Апелативният спецсъд потвърди постановлението на първата инстанция - че обвинителният акт срещу бившия енергиен министър Румен Овчаров трябва да бъде върнат, а делото прекратено. Делото \"Овчаров\": няма факти, не е ясно в какво го обвиняват Втората инстанция намира - както и първата - до такава степен несъответствие между заключителната същинска част на обвинението и обстоятелствената част на акта, внесен от прокуратурата, че обвиняемият дори не може да разбере в какво го обвиняват. Не става ясно, след като самата прокуратура твърди, че вследствие на договор между държавните Мини \"Бобов дол\" и \"Ораново\" АД на Христо Ковачки са настъпили вредни щети в цели 5 пункта, защо включва в обвинението само 3 от тях. Което обаче все пак според съда не съставлява съществено процесуално нарушение. Другояче стоят нещата с двете обвинения - за умишлена безстопанственост и престъпление по служба. Непосочената причинно-следствената връзка между претендираното конкретно бездействие на Овчаров в качеството му на министър на икономиката и енергетиката, и която и да е от паричните суми, явяващи се „последвали значителни щети“ в резултат на същото, прави обвинителната претенция неясна, казват магистратите. Съдът потвърждава нещо претендирано от защитата още от самото начало - че липсва конкретизация на неизпълнените контролни задължения, за да има безстопанственост. Не е посочено дори на кои дати е трябвало Овчаров като министър да извърши...неясно какви действия, за да има нарушение. Не е уточнено защо за начало на престъпната му дейност се приема датата на сключването на договора за наем, а създадената специално от него работна група - кога му е докладвала, какво и какви мерки е следвало да се вземат в отговор. Нататък съставът заключава, че няма как по този начин да реализираш основно свое право на защита, а именно - да разбереш за какво те обвиняват. По второто обвинение - за престъпление по служба, ето какво установява втора поред инстанция: - несъответствие между обстоятелствената част и диспозитива на обвинителния акт, изразяващо се   – настъпването на значителни вредни последици; - бланкетно описание на настъпилите вредни последици и то едва в диспозитива на обвинителния акт, същевременно при липсата на  „незаконен добив на подземни богатства, изключителна държавна собственост, уронване престижа и авторитета на държавните институции в лицето на Министерството на икономиката и енергетиката, разколебано доверие на обществото в правовия ред“. През февруари 2017 г. прокуратурата - съпъствано от шумна пресконференция - обвини Овчаров за деяния от 2006 г. \"на ръба\" на 10-годишната давност. Още тогава бе ясно, че един път СГП е водила досъдебно производство за отдаване на мина \"Бобов дол\" под наем и го е прекратила през 2012 г. След това материалите са предоставени на Окръжна прокуратура  - Кюстендил, като на свой ред тя е разследвала и също е прекратила прозиводството през 2014 г. Същевременно срещу Христо Ковачки няма нищо. И Румен Овчаров е обвиняем за \"Белене\" Говорителят на главния прокурор Румяна Арандудова тогава обясни активността с това, че са се събрали допълнителни материали. Срещу Румен Овчаров има още едно разследване - за АЕЦ \"Белене\".   И Румен Овчаров е обвиняем за \"Белене\"", "date": "2018.05.17", "title": "Втора инстанция: обвинението срещу Румен Овчаров не става"}
{"url": "http://clubz.bg/67966-deklaraciq_ot_sofiq_na_sreshtata_es_zapadni_balkani_pylen_tekst", "text": "Ние, ръководителите на Европейския съюз (ЕС) и на неговите държави членки, в консултации с нашите партньори от Западните Балкани и в присъствието на съответните заинтересовани страни от региона, днес стигнахме до следните заключения: 1. ЕС приветства споделената ангажираност на партньорите от Западните Балкани с европейските ценности и принципи, както и с визията за силна, стабилна и обединена Европа, основана на нашите исторически, културни и географски връзки и взаимни интереси в областта на политиката, сигурността и икономиката.  2. Като припомня срещата на високо равнище в Солун през 2003 г., ЕС потвърждава отново недвусмислената си подкрепа за европейската перспектива на Западните Балкани. Въз основа на постигнатия досега напредък партньорите от Западните Балкани отново потвърждават ангажираността си с европейската перспектива като свой категоричен стратегически избор и с активизирането на своите усилия и взаимна подкрепа. Надеждността на тези усилия зависи от ясното информиране на обществеността  3. ЕС е решен да укрепи и засили своята ангажираност на всички равнища в подкрепа на политическата, икономическата и социалната трансформация на региона, включително чрез засилена помощ, въз основа на постигнатия от партньорите от Западните Балкани съществен напредък в областта на принципите на правовата държава и на социално- икономическите реформи. 4. ЕС приветства ангажираността на партньорите от Западните Балкани с върховенството на демокрацията и принципите на правовата държава, по-специално борбата с корупцията и организираната престъпност, доброто управление и зачитането на правата на човека и правата на лицата, принадлежащи към малцинства  Ефективното изпълнение на реформите от тяхна страна се крепи на тези основи. \n\tГражданското общество и независимите медии играят ключова роля в процеса на демократизация 5. ЕС подкрепя ангажимента на партньорите от Западните Балкани да продължат да укрепват добросъседските отношения, регионалната стабилност и взаимното сътрудничество. Това включва по-специално намирането и изпълнението на окончателни, приобщаващи и обвързващи решения на двустранните им спорове, които се коренят в наследството от миналото, и полагането на допълнителни усилия за помирение.  6. Създаването на тесни връзки и възможности в рамките на региона и с ЕС е от основно значение за сближаването на гражданите и икономиките ни, както и за подобряването \n\tна политическата стабилност, икономическия просперитет и културното и социалното развитие. Въз основа на постигнатия напредък, включително чрез регионални инициативи, се ангажираме да повишим значително свързаността във всичките ѝ измерения: в областта на транспорта и енергетиката, цифровата и икономическата сфера, както и между хората. 7. ЕС е съгласен да насърчава благоприятна за пазара и инвестициите среда в Западните Балкани, за да се постигне по-бърз напредък към цифрова икономика и устойчиви и благоприятни за климата общества в съответствие с Парижкото споразумение. Енергийната сигурност ще бъде приоритет, включително чрез подобрена енергийна ефективност, по-добри трансгранични междусистемни връзки, диверсификация на източниците и маршрутите, както и балансиран енергиен микс, в който по-добре е интегрирана енергията от възобновяеми източници.  8. Специално внимание ще бъде отделено на създаването на нови възможности за младите хора, като същевременно се гарантира, че това допринася за социално-икономическото развитие на Западните Балкани. 9. За тази цел ЕС приветства ангажимента, поет от партньорите от Западните Балкани, наред с другото, да ускорят прилагането на достиженията на правото съгласно Договора за създаване на енергийна общност и Договора за създаване на транспортна общност, да премахнат всички административни пречки на границите, да завършат изграждането на регионалния пазар на електроенергия и спешно да изпълнят многогодишния план за действие от юли 2017 г. за изграждането на регионално икономическо пространство. ЕС ще продължи да подкрепя тези усилия. 10. ЕС и партньорите от Западните Балкани имат много общи предизвикателства в областта на сигурността, които изискват координирани индивидуални и колективни действия. Чрез съвместна работа можем да се справим ефективно с тези предизвикателства. Сътрудничеството ни по отношение на пресичането на незаконните миграционни потоци доказа стойността си и ще продължим да го развиваме. 11. За борбата с тероризма и екстремизма, включително финансирането, радикализацията и връщането на чуждестранните бойци терористи, е нужно засилено сътрудничество помежду ни. 12. ЕС и партньорите от Западните Балкани признават, че резултатите в борбата с корупцията и организираната престъпност са от съществено значение за политическата и социално-икономическата трансформация на региона, както и за регионалната стабилност и сигурност, съответстващи на висшия интерес на гражданите им. ЕС приветства ангажираността на партньорите за предприемане на решителни действия — в сътрудничество с ЕС и помежду им, срещу трафика на хора, отглеждането на наркотици и контрабандата на хора, наркотици и оръжия. 13. ЕС приветства приноса на партньорите от Западните Балкани за общата външна политика и политика на сигурност (ОВППС) във всичките ѝ аспекти и очаква постепенно задълбочаване на сътрудничеството в тази област, особено по-голяма степен на хармонизиране, по-специално по въпроси, отнасящи се до значителни общи интереси. 14. С дезинформацията и други хибридни дейности ще се борим съвместно чрез по-голямо сътрудничество в областта на устойчивостта, киберсигурността и стратегическата комуникация. 15. За да ускорим подобряването на живота на нашите граждани в областта на свързаността и сигурността с оглед на европейската перспектива на Западните Балкани, днес ЕС стартира приложената към настоящата декларация приоритетна програма от София за ЕС и Западните Балкани, стъпвайки на съответните аспекти от приетото на 6 февруари 2018 г. съобщение на Комисията. 16. ЕС приветства намерението на Хърватия да бъде домакин на среща на върха между ЕС и Западните Балкани по време на председателството си през 2020 г.  17. Отбелязваме, че нашите партньори от Западните Балкани са съгласни с изложените по-горе точки. • Засилване на подкрепата за съдебната реформа и усилията за борба с корупцията и организираната престъпност, включително изграждане на капацитет за превенция на корупцията • Разширяване на консултативните мисии в сферата на правовата държава с по- голямо подпомагане от държавите членки и от ЕС • Засилване на мониторинга на реформите чрез по-систематични мисии за партньорски проверки по конкретни случаи • Въвеждане на мониторинг на съдебните процеси в областта на тежката корупция и организираната престъпност • Работа за по-добро измерване на резултатите в съдебната реформа • Поетапно предоставяне на подкрепа за Западните Балкани в областта на независимите и плуралистични медии и гражданското общество чрез Европейския фонд за \n\tдемокрация • Активизиране на съвместната работа за борба с тероризма и предотвратяване на радикализацията и насилствения екстремизъм, в съгласуваност с инициативата за борба с тероризма в Западните Балкани • Значително засилване на оперативното сътрудничество в борбата с международната организирана престъпност в приоритетни области като огнестрелни оръжия, наркотици, контрабанда на мигранти и трафик на хора • Изготвяне на обновен план за действие за сътрудничеството в областта на огнестрелното оръжие с цел по-ефективна борба с незаконните огнестрелни оръжия и големите запаси от оръжия • Засилване на сътрудничеството в областта на миграцията и управлението на границите • Допълнително засилване на сътрудничеството между служителите за връзка, разположени от ЕС (Европейската комисия и Европейската агенция за гранична и брегова охрана), държавите членки и компетентните органи от Западните Балкани • Създаване на междуведомствена специална работна група на ЕС по въпросите на ПВР, координирана от Комисията • Задълбочаване и разширяване на сътрудничеството и диалога по същество относно Общата външна политика и политика на сигурност/Общата политика за сигурност и отбрана • По-нататъшно развитие на сътрудничеството по линия на дейностите, свързани с хибридните заплахи, включително посредством засилване на стратегическата комуникация • Разширяване на Инвестиционната рамка за Западните Балкани за допълнително привличане и координиране на инвестициите от двустранни донори и от международните финансови институции • Съществено стимулиране на предоставянето на гаранции от Инвестиционната рамка за Западните Балкани за привличане на частни инвестиции • Увеличаване на подкрепата за образованието, по-специално стартиране на пилотен проект за мобилност в областта на професионалното образование и обучение • Удвояване на финансирането по линия на програмата Еразъм+ за региона, включително създаване на „Лаборатория за младежта на Западните Балкани“ през 2018 г., която да осигурява платформа за иновативно изработване на политики, насочени към потребностите на младите хора, и да се бори с „изтичането на мозъци“   • Гарантиране на напредък в реализирането на регионалното икономическо пространство, включително засилване на работата по признаване на квалификациите, както и напредък при улесняването на търговията в рамките на Западните Балкани • Напредък на Босна и Херцеговина и Сърбия в процеса на присъединяването им към Световната търговска организация • Стартиране на нов пакет от проекти в областта на свързаността (със значителен размер безвъзмездни средства от ЕС като стимул) чрез Инвестиционната рамка за Западните Балкани, включително подкрепа за „синята магистрала“ и „магистралата на мира“ (Ниш—Прищина) • Подкрепа за по-активно използване на възможностите по линия на настоящите разпоредби на Механизма за свързване на Европа на Западните Балкани Разширяване на енергийния съюз на ЕС с цел обхващане на Западните Балкани, като се постави акцент върху енергийната сигурност и диверсификацията на източниците и доставчиците, включително стратегия на регионално равнище за извличане на ползи от възобновяемите източници на енергия, по-специално водноелектрическата енергия  • Завършване на изграждането на регионалния пазар на електроенергия на Западните Балкани и осигуряване на интегрирането му във вътрешния пазар на електроенергия на ЕС, включително посредством инициативата за свързаност на газопреносната система в Централна и Югоизточна Европа (CESEC) • По-голяма подкрепа за създаването на единно регулаторно пространство и провеждането на ефективен процес на реформи на енергийния пазар в контекста на Договора за Енергийната общност • Започване на изпълнението на Договора за Транспортната общност и на пълноценното функциониране на свързания с договора секретариат • Подписване на споразумението за седалището на Договора за Транспортната общност (Белград) • Одобряване на декларацията на министрите на транспорта от дните на TEN-T в Любляна, включително плана за действие за списъка на приоритетните гранични пропускателни пунктове • Одобряване на декларацията на министрите на транспорта относно пътната безопасност от дните на TEN-T в Любляна и на плана за действие към нея  • Подкрепа за нова стратегия за железопътния транспорт, за да могат Западните Балкани да бъдат включени в основната мрежа и пазар на ЕС Програма в областта на цифровите технологии за Западните Балкани • Стартиране на пакет за съществена техническа помощ за набелязване на потенциални инвестиции в цифровата област (включително широколентов достъп) чрез Инвестиционната рамка за Западните Балкани/Инструмента за предприсъединителна помощ. Подкрепа за помирението и добросъседските отношения на Западните Балкани • Подкрепа за борбата с безнаказаността чрез подпомагане на Механизма за международните наказателни трибунали и на специализираните състави за Косово  посредством EULEX • Разкриване на компонент в програмата на ЕС „Творческа Европа“ • Насърчаване на задълбочаването на връзките между гражданските общества на Западните Балкани, включително посредством подпомагането на проектите по линия на \n\tфонда за Западните Балкани Настоящата приоритетна програма ще се изпълнява по начин, неутрален по отношение на статута, и без да се засягат обсъжданията на следващата многогодишна финансова рамка. -----------   Това название не засяга позициите по отношение на статута и е съобразено с Резолюция 1244 (1999) на Съвета за сигурност на ООН и становището на Международния съд относно обявяването на независимост от страна на Косово.", "date": "2018.05.17", "title": "Декларация от София на срещата ЕС-Западни Балкани (ПЪЛЕН ТЕКСТ)"}
{"url": "http://clubz.bg/67952-borisov_za_gyrciq_i_makedoniq_po_malko_prikazki_po_dobri_shansove", "text": "Премиерът Бойко Борисов заяви пред медиите в НДК, че след 15 години прекъсване имаме отново възможност да говорим за темата \"Западни Балкани\". Борисов каза това преди срещата ЕС - Западни Балкани. Всички са в София. Срещата ЕС-Западни Балкани започна (СНИМКИ + ВИДЕО) На въпрос за разговорите между Гърция и Македония относно спора за името на Македония Борисов отговори: Според Борисов вече всички разбират колко са важни Западните Балкани. Той изтъкна, че днес, в рамките на форума, ще участват и банките с интерес към общите инфраструктурни проекти. Сред тях са тези в областта на газовите връзки, електропреносната система, жп и пътната инфраструктура по коридорите 8, 4 и 10. Сред общите теми е и тази за дигиталната свързаност на региона. По темата за рестарта на проекта за АЕЦ \"Белене\" Борисов напомни тезата на кабинета, че той ще се реализира, ако има възможност да се осъществи  без държавна гаранция, без задължително изкупуване на ток, с частен инвеститор, а държавното участие ще е в рамките на вложеното досега по проекта. Тогава сядаме и говорим, категоричен бе премиерът. По темата за новите еврорегламенти за превозвачите Борисов изтъкна, че снощи по време на разговорите с президента на Франция и германския канцлер в детайли са били обсъдени отделните текстове.", "date": "2018.05.17", "title": "Борисов за Гърция и Македония: По-малко приказки, по-добри шансове"}
{"url": "http://clubz.bg/67950-%E2%80%9Epileshkiqt%E2%80%9C_tanc_na_netanqhu_s_pobeditelkata_ot_%E2%80%9Eevroviziq%E2%80%9C_video", "text": "Министър-председателят на Израел Бенямин Нетаняху демонстрира как играе „пилешкия“ танц, с който певицата Нета Барзалай спечели „Евровизия“. Видео от срещата между двамата бе публикувано на профила на Нетаняху в туитър. \"Пилешка\" песен спечели \"Евровизия\", България след първите 10 (ВИДЕО) Премиерът на Израел изказа подкрепа за Нета още по време на състезанието в Лисабон, а на следващата сутрин демонстрира типичните движения от танца и преди началото на заседанието на министрите. „Нета, ти си голям сладур. Ти донесе толкова гордост за Държавата Израел! Догодина в Йерусалим!“, написа Нетаняху в социалната мрежа. Израелският премиер е голям фен на Нета. Той написа в туитър и boker toy вместо обичайното boker tov (добро утро) – по аналогия с името на песента победител Toy.    ", "date": "2018.05.17", "title": "„Пилешкият“ танц на Нетаняху с победителката от „Евровизия“ (ВИДЕО)"}
{"url": "http://clubz.bg/67953-neochakvana_ataka_ot_vss_kym_godishniq_doklad_na_lozan_panov", "text": "По коренно различен начин минаха днес през ВСС традиционните годишни доклади - на Прокуратурата на Република България и на Върховния касационен съд - две съседни точки от дневния ред, представени съответно от ръководителите на двете институции. Законодателят е отредил, че ВСС  след което ги внася в Народното събрание и е посочил дата - до 31 май. Процедурата общо взето е стандартна и скучна, обичайно никога не повдига дискусии, освен че Цацаров преди време дори се оплакваше, че не му ги четат в парламента. Забавно беше и когато преди няколко години в пристъп на спонтанен възторг един член на ВСС искаше за доклада на прокуратурата изрично безпрецедентно да се впише, че Съветът  написаното от Цацаров. Та се наложи да му се напомня да не дописва закона - че там няма предвидено \"одобряване\"... Свършеното от прокуратурата през 2014 г. - одобрение дебне отвсякъде Днес правната комисия излезе с еднакви становища: и  Отчетът за  за няколко минути мина със стандартните 2-3 думи от Сотир Цацаров и бе приет с пълно единодушие от 22-мата присъстващи на заседанието на Пленума. Отчетът на прокуратурата: всяка трета кражба - разкрита Тогава дойде ред на този на ВКС. Думата взе Даниела Марчева, която беше дошла с няколко страници забележки, включително - защо Лозан Панов 4-та година отчита, че има пробелми и дисбаланси в натовареността на съдиите Същевременно тя го обвини - защо не взима отношение към идеите на представители на Софийския районен съд - да се измести подсъдността на някои дела от при тях, защо се занимава с дребнотемия, свързни със Съдебната палата и най-вече \"закриването на ненатоварени съдилища и защо според него това е единственият метод за преодоляване на натовареността\" - нещо, което пък въобще не се твърди в доклада. Тя попита председателя на ВКС - дава ли си сметка какъв социален ефект ще предизвика с това. И продължи по любимата \"дъвка\" на съветите от години насам: прекрояването на съдебната карта, което, разбира се, всички \"желаят\", но никой не се наема да начене нещо. И това - при положение че главният прокурор Цацаров вече издейства, след съответното питане до КС, правото да закрива и обединява ненатоварени прокуратури. Панов отговори, че едва ли ще убеди някого в нещо, но включил в доклада проблемите на Съдебната палата - включително изреждане на кабинети един по един, защото сградата, както определи, \"наистина се разпъва по шевовете\". Така споменал и очаквания положителен ефект от даването на сградата на Механотехникума на Спецсъда. Председателят на ВКС каза, че е абсолютно зад идеите на съдиите от СРС - да се изместят различни дела от подсъдност в София, но това касае сериозни законови промени, както има и доста противници ( . Панов открай време ядосва определени кръгове с това, което изреди и днес записано в доклада: че ако един съдия от САС гледа 14,17 дела месечно, в апелативния спецсъд те са 3,3 броя на магистрат, а във Военноапелативния съд -  . Съдийската колегия блокира искани от Панов съкращения във ВКС Тук се намеси Атанаска Дишеа, която напомни на Марчева, че най-важните теми, които повдига - макар и анализирани от Панов, всъщност не са от компетенцията му:  За да е още по-\"весело\", тя напомни, че най-тежката зачекната тема е от кометността на Комисия \"Съдебна карта и натовареност\", чиито председател е.... самата Марчева. След това Марчева са запъна, че ако ще се праща докладът в Народното събрание, иска да е не само той, а и протоколът от днешния разговор. Членовете изпаднаха в дискусия - дали в Парламента, аджеба, имат нужда от това и дали се интересуват и редовно гледат онлайн излъчването на ВСС. Министър Цецка Цачева изрази непреодолима увереност в последното... Настана дълго умуване - дали ще пращат протокола, в кои случаи и дали досега въобще са процедирали така. Тук вече се ядоса Цацаров, който нарече дискусията . Той предложи \"соломоновски\" (по собственото си определение) двата доклада да бъдат третирани еднакво и пратени в НС. В крайна сметка анализът на ВКС бе приет с 20 гласа \"за\", вкючително този на Цацаров. Срещу гласуваха двама - членовете от квотата на БСП - Марчева и Драгомир Кояджиков. Трима отсъстваха. По второто предложение - дали да се прати протоколът с разправиите им в НС, 18 гласуваха \"за\" - включително и Лозан Панов, и то бе прието. Отчетът на прокуратурата: всяка трета кражба - разкрита Съдийската колегия блокира искани от Панов съкращения във ВКС", "date": "2018.05.17", "title": "Неочаквана атака от ВСС към годишния доклад на Лозан Панов"}
{"url": "http://clubz.bg/67956-makron_ne_razdelqj_evropa_snimki", "text": "На национален протест в София и още десетина големи градове в страната превозвачите заявиха недоволството си срещу промените, предвидени в европейския Пакет за мобилност. Протестни шествия ще има и във Варна, Бургас, Свиленград, Смолян, Пловдив, Русе, Видин, Враца, Плевен, Велико Търново и на няколко гранични пункта. Борисов обсъждал цяла нощ шофьорите с Меркел и Макрон Денят е избран неслучайно - точно когато в столицата се провежда европейската среща на върха, за да бъдат убедени лидерите на Общността за щетите, които ще бъдат причинени на българския транспортен сектор и заетостта. Около 190 хиляди души са заети в бранша.  Вече стана ясно, че късно снощи премиерът Бойко Борисов е обсъдил исканията на превозвачите, които българското правителство подкрепя, на 3-часова среща с германския канцлер Ангела Меркел и президента на Франция Емануел Макрон, сочен за основен поддръжник на мобилния пакет. Резултатът от нея е, че ще се водят преговори по българските предложения. Всички се наредиха зад превозвачите София протестите започнаха на две места. Тежкотоварни автомобили са паркирали в дясната лента на булевард \"Цариградско шосе\" в района на Четвърти километър, като камионите са с транспаранти, на които се четат послания като: \"Макрон, не убивай транспорта в България!\", \"Има ли място българският бизнес в ЕС?\" и \"Макрон, не разделяй Европа!\" В близост до румънското посолство в столицата се събират и автобуси, като се очакват около стотина да се подредят в протестна колона. Шофьорите ще останат до 17 часа, след което поетапно ще се изтеглят от София. По-късно от Съюза на международните превозвачи ще проведат мирно пешеходно шествие от площад \"Македония\" до НДК. Васил Пиронков от националното сдружение на автобусните превозвачи, коментира по БНР: Българските превозвачи и власти предлагат да се променят изискванията в Пакета за мобилност, като шофьорите да се прибират при семейството си след 3-седмичен курс да е право, а не задължение. Освен това да се запази правото на водача да почива в кабината на камиона, а не задължително на хотел - докато не се изгради подходяща инфраструктура за охрана на тировете. България има предложение и за по-високи командировъчни на шофьорите, но чак след 7 последователни дни командировка. \"Няма нещо, което да не съм обяснил и очаквам да намерим решение. И президентът Макрон също обеща, Меркел се разпореди на нейните експерти още веднъж да прегледат всеки детайл. Основният им аргумент е, че българските шофьори са третирани лошо, не подържат хигиенни навици\", обясни премиерът Бойко Борисов по-рано днес.   Всички се наредиха зад превозвачите", "date": "2018.05.17", "title": "\"Макрон, не разделяй Европа!\" (СНИМКИ)"}
{"url": "http://clubz.bg/67955-makron_i_merkel_bez_amerikanski_mita_za_evropejskite_stoki", "text": "Европейският съюз настоява за категоричен отказ от страна на Съединените щати от митата в търговията с европейските страни. Тази обща позиция бе изразена от германския канцлер Ангела Меркел и френският президент Еманюел Макрон при пристигането им за форума ЕС-Западни Балкани в НДК в София днес. ЕС трябва да защити европейските фирми, които правят бизнес в Иран от американските санкции, наложени отново срещу Техеран заради неговата ядрена програма, заяви френският президент. ЕС настоява и за категоричен отказ на САЩ от митата в търговията с европейските страни, каза Макрон. Истинската цел на Тръмп: да свали режима в Иран  \"Ние защитаваме търговския суверенитет на Европа и настояваме да бъдем изключени без условия и ограничения от временните мита на САЩ\" (върху стоманата и алуминия), допълни Макрон. \n\tЕвропейският съюз е готов да обсъжда със САЩ намаляването на търговските бариери, но ако Вашингтон освободи за постоянно Европа от митата за металите, каза и Ангела Меркел. \"По търговията със САЩ имаме единна позиция. Искаме да бъде изключени (от списъка на облаганите с митата) за постоянно. След това ще бъдем готови да говорим за взаимно намаляване на бариерите пред търговията\", подчерта Меркел. За ЕС запазването на ядреното споразумение с Иран е изключително важно, макар да има нужда от подобрение. Това заяви германският канцлер Ангела Меркел при пристигането си в НДК, заедно с френския президент Еманюел Макрон и британския премиер Тереза Мей. \n\t\"Споразумението има недостатъци, но въпреки това ще се стремим да го предоговорим, особено балистичната програма на Иран. Така че споразумението може да бъде основа за следващи договорки\", посочи Меркел. САЩ временно изключват ЕС от митата върху стоманата и алуминия Австрийският федерален канцлер Себастиан Курц разкритикува американските мита, определяйки ги като част \"от американската политика, която просто застрашава нашите икономически интереси. САЩ временно изключват ЕС от митата върху стоманата и алуминия", "date": "2018.05.17", "title": "Макрон и Меркел: Без американски мита за европейските стоки"}
{"url": "http://clubz.bg/67963-djidji_bufon_spira_s_yuventus_no_ne_i_s_futbola", "text": "Джанлуиджи Буфон приключва с \"Ювентус\" в събота, когато шампионът на Италия приема \"Верона\" в последен мач от Серия А. Днес той даде пресконференция, за да обяви плановете си. И хвърли в смут мнозина с изявлението, че се колебае дали и къде да продължи да играе. Смяташе се, че 40-годишният капитан на Юве ще прекрати кариерата си. Той обаче заяви, че получил интересни предложения, върху които иска да помисли. Аниели седеше до Буфон пред журналистите. Стана ясно, че той е предложил и работа в клуба на един от най-добрите вратари на нашето време. Буфон добави, че на 40 години се чувства отлично и все още е гладен за постижения, но иска да прецени офертите и възможностите си предвид възрастта. Подчерта, че не желае да играе в нискоразредни отбори и първенства. Радва се, че се разделя с \"Ювентус\" на върха. В бъдеще възнамерява да покрие необходимите лицензи за треньор. Ако продължи да играе, няма амбиции отново да облича националната фланелка на Италия. Джанлуиджи Буфон е спечелил почти всички големи отличия във футбола. Липсва му само успех в Шампионската лига. Той държи куп рекорди в Серия А. Изиграл е 175 мача за \"скуадра адзура\". Световен шампион от Германия през 2006 г.", "date": "2018.05.17", "title": "Джиджи Буфон спира с \"Ювентус\", но не и с футбола"}
{"url": "http://clubz.bg/67964-bsp_predupredi_nov_zaem_za_izgarqne_na_otpadyci_i_stolichnoto_parno_falira", "text": "БСП се обяви срещу решението на Столичния общински съвет (СОС) за започване на третата фаза от изграждането на завода за преработка на отпадъци на територията на ТЕЦ-София, а ГЕРБ нарече твърденията манипулация и опит да се омаловажи срещата на върха ЕС-Западни Балкани. Проектът за инсталацията за горене на преработен битов отпадък (RDF) е одобрен от Европейската инвестиционна банка, която отпуска заем от 67 милиона евро за него със срок на изплащане 19 години. Предвижда се в инсинератора да бъдат горени преработените битови отпадъци, които сега се изпращат за целта в циментовите заводи, за което Столичната община плаща по над 5 милиона лева годишно. Освен БСП, срещу проекта възразиха и от .ДСБ, \"Да, България\" и \"Зелените\", обединени в \"Демократична България\". Аргументът им против проекта е, че новата ис.нсталация ще доведе до замърсяване на и без друго мръсния въздух на София с фини прахови частици.  От \"Демократична България\" дни наред събираха подписка против новата инсталация за горене на отпадъци, настояваха и за свикване на местен референдум. \"Демократична България\" иска референдум за боклука в София Според Калоян Паргов, лидер на БСП-София и общински съветник, за да се изгради проектът, Столична община иска \"Топлофикация\" да поеме дълг от 134 милиона лева, което на фона на повече от 700 милиона лева задължения означава  . Социалистите също предупредиха, че подобна инсталация в рамките на града ще създаде и екологични проблеми. За 2016 г. столичната топлофикация е със дългове за 640 000 000 лева и загуба от 41 милиона лева. Подобно единомислие между леви и десни относно проекта накара депутатът от ГЕРБ Тома Биков да заяви, че вижда \"възстановка на Отечествения фронт в София\". От ГЕРБ нарекоха твърденията на левите \"манипулация\". Те показаха документи от гласуване, според които и столични общински съветници от групата на социалистите, в т.ч. и Паргов, са гласували за дофинансирането на проекта. Това е завършващият етап от решението на проблема с боклука на София, всички европейски столици имат подобни инсталации и така София се нарежда сред зелените европейски градове, казаха депутати от управляващата партия. Председателят на екокомисията в парламента Ивелина Василева (ГЕРБ) подчерта:  Василева припомни, че отпадъците могат да бъдат използвани за генериране на топло- и електроенергия. С инсталацията за RDF-отпадъци ще депонираме под 10% отпадъци, с което ще покрием изискванията на Европейската комисия за 2030 г., заяви днес кметът на София Йорданка Фандъкова на днешното заседание на СОС. Фандъкова посочи, че депонирането е най-сериозният проблем, когато говорим за битови отпадъци и свеждането му до минимум е било и остава основна цел на Столична община, за да се погрижи за здравето на хората. \"В момента София депонира 16% от отпадъците си благодарение на Първа и Втора фаза от Системата за преработка на отпадъци. С третата фаза, за която говорим днес, ще депонираме под 10%, с което ще покрием изискванията на Европейската комисия за 2030 г.\", каза още тя и посочи, че фирмата \"Рамбол\", която проучи инсталацията, е сред водещите в света. По думите ѝ тя е избрана от редица големи държави, сред които Дания и Сингапур. С пускането на новата инсталация част от старите мощности на ТЕЦ-София вече няма да работят на пълен капацитет и така ще се намалят емисиите на фини прахови частици с 9.5%, на въглероден двуокис - със 7% и азотните окиси с 2%.  \"RDF представлява остатъка, който няма как да бъде преработен. Искаме да създадем нова модерна мощност, която да спестява 65 млн. куб. м и така се спестяват милиони евро и това допринася за стабилизиране цената на топлинната енергия на столичани. София има уникалния шанс да изградим системата с 58% безвъзмездна стойност от ОП \"Околна среда\". Общата стойност на проекта е 157.5 млн. евро, а съфинансирането е на стойност до 65.7 млн. евро. Срокът е 19 години, от които 4 години гратисен период, като се предполага, че това ще бъде и срокът за изграждане на инсталацията, и 15 години срок за изплащане. Предварителните анализи сочат, че на годишна база инсталацията ще реализира печалба от 10 млн. евро, а оперативните разходи за поддръжката ѝ ще са до 7 млн. евро годишно\", обясни Фандъкова. ", "date": "2018.05.17", "title": "БСП предупреди: нов заем за изгаряне на отпадъци - и столичното парно фалира"}
{"url": "http://clubz.bg/67957-vsichko_e_lyubov_v_sofiq_snimki", "text": "Както е известно, владеенето на чужди езици не е силната страна на премиера Бойко Борисов, домакин на срещата на ЕС за Западните Балкани в София. При общуването с останалите лидери на страните членки на ЕС, на представителите на Брюксел и на съседите от Балканите той компенсира със завидни умения в невербалната комуникация. Всеки жест на Борисов, а той не спестява прегръдки, целувки и пощипвания, трябва да подчертае неговото балканско гостоприемство. И действа заразително - от всички присъстващи струи толкова много любов. Меркел на (почти) чист български: Сичко наи хубаго (СНИМКИ)          ", "date": "2018.05.17", "title": "Всичко е любов в София (СНИМКИ)"}
{"url": "http://clubz.bg/67947-vsichki_sa_v_sofiq_sreshtata_es_zapadni_balkani_zapochna_snimki_video", "text": "Срещата на върха на Европейския съюз и страните от Западните Балкани започна в София. Премиерът Бойко Борисов лично посрещна всеки един от европейските лидери, както и тези на страните от региона. Преди това Борисов проведе кратък разговор с премиера на Великобритания Тереза Мей, която сама сподели, че се радва на първата си визита в страната ни.  На среща двамата обсъдиха подкрепата на европейските държави за свързаността в региона, а Мей потвърди пред Борисов, че темата Балкани няма да слезе от дневния ред на Великобритания.     Великобритания разбира важността на Западните Балкани и приветства извеждането на въпроса за свързаността във фокуса на усилията на европейските държави, каза Тереза Мей. Тя подчерта ролята на премиера Борисов и на Българското председателство за фокусирането на вниманието на ЕС върху обвързаността между развитието на региона и стабилността в Европа. Британският премиер посочи, че независимо от Брекзит, ангажираността на Лондон към страните от Западните Балкани ще остане и ще продължат усилията за надграждане на постигнатото. През следващия месец британската столица ще приеме лидерите на държавите от Берлинския процес, за да се обсъдят различни аспекти на сигурността, изтъкна Мей. „За нас стабилността и сигурността на Балканите е много важна тема. Като работим съвместно ще постигнем много повече и организирането на тези две събития на високо равнище - в София и Лондон, показва, че сме способни да го правим“, каза Тереза Мей. Преди да бъдат посрещнати от Борисов, лидерите на Великобритания, Франция и Германия Тереза Мей, Еманюел Макрон и Ангела Меркел преминаха пеша по Моста на влюбените. Българският премиер излезе отвън, за да ги посрещне.      В кулоарите на срещата преди нейния официален старт среща на четири очи провеждат премиерите на Македония и на Гърция Зоран Заев и Алексис Ципрас. Отношенията между двете страни са ключови заради продължаващите спорове за името на Македония, което Гърция не признава.  Какъв е резултатът от срещата се очаква да стане ясно по-късно днес.   По-рано лидерите на ЕС излязоха с общо становище за споразумението с Иран и излизането на САЩ от него. Лидерите на ЕС от София: Няма да преговаряме с Тръмп с опрян в главата пистолет", "date": "2018.05.17", "title": "Всички са в София. Срещата ЕС-Западни Балкани започна (СНИМКИ + ВИДЕО)"}
{"url": "http://clubz.bg/67944-merkel_na_pochti_chist_bylgarski_sichko_nai_hubago_snimki", "text": "Лидерите на Европейския съюз вечеряха заедно преди срещата ЕС - Западни Балкани, която се провежда в четвъртък в София. Българските домакини предложиха на всеки от гостите да напише послание върху масата, която бе произведена от рециклиран картон. Всичко е любов в София (СНИМКИ) Държавните и правителствените ръководители се бяха подготвили предварително и екипите им бяха подбрали по някоя дума на български език. Е, понякога стават и малки грешки:  ", "date": "2018.05.17", "title": "Меркел на (почти) чист български: Сичко наи хубаго (СНИМКИ)"}
{"url": "http://clubz.bg/67943-fajnenshyl_tajms_trymp_si_igrae_s_ogynq_v_blizkiq_iztok", "text": "Що се отнася до Близкия изток, президентът на САЩ Доналд Тръмп си играе с огъня. Това пише британският \"Файненшъл таймс\", съобщи БТА. Решението на Тръмп да прехвърли посолството на САЩ в Йерусалим доведе до кръвопролитни сблъсъци на границата между Израел и ивицата Газа, при които загинаха десетки палестини, напомня вестникът. Йерусалим - преден пост на Тръмпландия Същевременно вицепрезидентът на САЩ Майк Пенс сравни Тръмп с библейския цар Давид, победил враг, по-силен от него самия. Ако Тръмп желаеше всъщност да разпали най-дълбоко възмущение в Арабския свят, би трябвало да направи точно това, което стори. Но тук не става дума за някакъв добре обмислен план, по-скоро за небрежно отношение към този регион. \"Един велик ден за Израел\" (ОБЗОР, СНИМКИ) Гневът на палестинците бе само случаен \"страничен ефект\" от стремежа на Тръмп да буди възхищение. За да лансира успешно търговската си марка, той е готов да се държи безразсъдно в световната политика, коментира събитията в Йерусалим изданието, цитирано от Би Би Си.  Доналд Тръмп смята, че що се отнася до Близкия изток, той ще постигне успех - за разлика от своите предшественици в Белия дом.  Решението му да премести посолството в Йерусалим обаче е в пряко противоречие с традиционната роля на САЩ като независим посредник в преговорите между Израел и палестинците. Той създава и трудности за лидерите на арабските държави.  За жалост обаче става все по-вероятно в Близкия изток да избухне война. С действията си Тръмп налива масло в този огън. И в този смисъл не прилича на предишните американски президенти. Дори Джордж Буш-младши, започнал война в Ирак, обръщаше внимание на общественото мнение в арабските страни.  Тръмп се интересува само от мнението на управляващите класи, най-вече в страните от Залива. Те се радват, че Тръмп ги подкрепя в конфликта им с шиитски Иран. С това обаче Тръмп фактически кара САЩ да вземат страна в сунитско-шиитския конфликт. И така оставя ролята на арбитъра в ръцете на Владимир Путин. Десетки палестинци убити край ивицата Газа Тръмп изпълнява обещаното по време на изборната си кампания - прехвърли американската мисия в Йерусалим и скъса ядреното споразумение с Иран. Не ще може обаче да спази друго обещание - че само той може да реши близкоизточния конфликт. И виждаме как това обещание се превръща в най-скъпоструващото в човешката история, заключава наблюдателят на \"Файненшъл таймс\". Палестинците искат да продължат своя \"пацифистки\" и \"консенсусен\" протест, наречен Големия поход на завръщането, дори след кръвопролитията от понеделник, когато десетки демонстранти бяха убити от израелските сили за сигурност. Това заявява в интервю за френския \"Либерасион\" Ахмад Абу Ратима, говорител на акцията. Всички изпитват днес мъка след това клане, но най-вече гняв, защото в международен план не е направено нищо, за да бъде Израел наказан за това военно престъпление срещу мирни демонстранти, твърди активистът. Според него от началото на протеста през март са убити 110 палестинци и хиляди са ранени, \"а няма нито един ранен израелец\". \"Консенсусната инициатива\" поставя на преден план палестинското национално единство, обединява всички политически сили в ивицата Газа, казва Ратима. Още от самото начало бяха предвидени демонстрации всеки петък до началото на юни - годишнината от войната през 1967 г., когато Израел окупира Газа и Западния бряг, посочва той.  , предупреждава активистът пред \"Либерасион\". \"Един велик ден за Израел\" (ОБЗОР, СНИМКИ) Десетки палестинци убити край ивицата Газа", "date": "2018.05.17", "title": "\"Файненшъл таймс\": Тръмп си играе с огъня в Близкия изток"}
{"url": "http://clubz.bg/67945-sekretna_operaciq_na_germanskoto_razuznavane_e_razkrila_novichok", "text": "Западът дължи информацията за секретното руско нервнопаралитично вещество, използвано според Великобритания срещу бившия агент Сергей Скрипал и дъщеря му, на образец, с който Германия се сдобила през 90-те години, съобщиха германски медии, цитирани от Ройтерс. Съвместна публикация в. \"Зюддойче цайтунг\", седмичникът \"Цайт\" и радиотелевизионните компании Ен Де Ер и Ве Де Ер твърди, че германското разузнаване (БНД) получило образеца от нервнопаралитичния агент новичок от руски учен. Пробата е била анализирана в Швеция и химическата формула е била предоставена на германското правителство и армията. Западните държави са използвали информацията за разработването на насрещни мерки. Скоро ще може да си купите бутилка \"Новичок\" Публикацията би могла да хвърли светлина върху това как Великобритания успя да идентифицира отровата, която според нея е била използвана срещу Скрипал и дъщеря му, отбелязва Ройтерс. Великобритания обвини Русия за отравянето. Москва отрече и обвини Лондон, че крие как е анализирал отровата при разследването. Говорител на министерството на отбраната потвърдил, че германската армия е извършила изследвания с цел защита срещу химически, биологически, радиоактивни и ядрени оръжия в съответствие с международното право, но не може да разкрие подробности, за да не излага на риск военнослужещите и населението, като компрометира разработените в резултат от анализа средства за защита. БНД също е отказала коментар. Според публикацията германското разузнаване е информирало за случая американските и британските разузнавателни служби след анализа и малки количества от отровата по-късно са били произведени в няколко държави членки на НАТО, за да се изпробват западните защитни средства, оборудване за тестове и антидоти.", "date": "2018.05.17", "title": "Секретна операция на германското разузнаване е разкрила новичок"}
{"url": "http://clubz.bg/67942-sreden_pryst_za_vsichki_amerikanski_liberalni_oplakvachi", "text": "Добър или лош, новият филм на Ларс фон Триер със сигурност обърква критиците, много от които се затрудняват да кажат дали „Къщата, която Джак построи“ е комедия (пък макар и черна), политическа сатира, екзистенциална драма, философско разсъждение за същността на изкуството или просто маниакално бълнуване на човек с увредена психика. Филмът бе показан в Кан извън конкурсната програма за „Златна палма“ – но е най-обсъжданото заглавие на фестивала. И както вече писахме, част от зрителите са напуснали възмутени официалната премиера в понеделник, но на прожекцията за медии повечето критици са изпълнили служебните си задължения – останали са до края на филма, а някои от тях са останали и доволни. Истерия и отвращение от новия филм на Ларс фон Триер (ВИДЕО) Предлагаме ви откъси от първите публикувани отзиви за филма.    ", "date": "2018.05.17", "title": "\"Среден пръст за всички американски либерални оплаквачи\""}
{"url": "http://clubz.bg/67946-borisov_obsyjdal_cqla_nosht_shoforite_s_merkel_i_makron", "text": "Премиерът Бойко Борисов е обсъждал през цялата нощ пакета “Мобилност” с европейските лидери. \"Макрон, не разделяй Европа!\" (СНИМКИ) Всички са в София. Срещата ЕС-Западни Балкани започна (СНИМКИ + ВИДЕО) Срещата започна днес и Борисов не пропусна да се похвали, че всички лидери “до един” са дошли. Испанският премиер Мариано Рахой обаче отпътува още снощи, тъй като страната му не признава Косово. Все пак Испания има свой представител. Това е посланикът в ЕС Пабло Гарсия-Бедой. Сред основните теми, които се обсъждат, е свързаността между ЕС и страните от Западните Балкани чрез транспорт, енергетика, цифрова инфраструктура, образование и други. Лидерите на ЕС от София: Няма да преговаряме с Тръмп с опрян в главата пистолет Всички са в София. Срещата ЕС-Западни Балкани започна (СНИМКИ + ВИДЕО) Лидерите на ЕС от София: Няма да преговаряме с Тръмп с опрян в главата пистолет", "date": "2018.05.17", "title": "Борисов обсъждал цяла нощ шофьорите с Меркел и Макрон"}
{"url": "http://clubz.bg/67948-parlamentyt_prie_qloviq_doklad_za_chez", "text": "Временната комисия за ЧЕЗ излезе ялова, каза председателят на енергийната комисия Делян Добрев (ГЕРБ), но депутатите приеха днес доклада й, макар и без гласовете на ДПС. Временната комисия беше създадена на 14 март по искане на левицата и трябваше да провери фактите и обстоятелствата около обявената продажба на \"ЧЕЗ-България\" на фирмата \"Инерком\" на Гинка Върбакова. Според Добрев комисията не е допринесла с никаква нова информация от последните 2 месеца, нито е препоръчала нещо, което да не е обсъждано и да не е приемано преди това. На последното заседание на временната комисия самият Бойчев констатира пред журналисти, че в работата си комисията не е отговорила на най-важния въпрос - за финансирането на кандидат-купувача за активите на ЧЕЗ, фирма \"Инерком България\" на Гинка Върбакова и кой стои зад нея. Бойчев заяви тогава, че на комисията е била отказвана непрекъснато информация с най-различни основания. ГЕРБ пробва да заличи Борисов от доклада за ЧЕЗ , каза Добрев и поясни, че управляващите са подкрепили БСП за тази комисия, за да не ги упрекнат, че искат да скрият нещо. ДПС не подкрепи доклада на Временната комисия за ЧЕЗ, заяви Елхан Кълков. По думите му правителството няма коалиционна съвместимост на програмите по този толкова важен и имащ отношение към всички български граждани сектор, какъвто е енергетиката. Това е достатъчно основание да не подкрепим доклада на комисията, заяви депутатът. ГЕРБ, ДПС и \"Воля\" не харесаха изводите в доклада за ЧЕЗ Всичко в сделката с ЧЕЗ прилича на една голяма лъжа - това повече не може да се случва, защото днес е това дружество, утре ще е цяла България, коментира по време на дебатите зам.-председателят на ПГ на \"БСП за България\" Крум Зарков.  Зам.- председателят на ПГ на „БСП за България“ попита как е възможно да бъде доказан произходът на средствата за финансиране на сделката в края на миналата година, а всъщност да става въпрос за финансови средства, които тепърва ще бъдат търсени. \"Това не е само логическа задача. То показва, че всичко в тази сделка прилича на една голяма лъжа.“ За разлика от БСП и ДПС от партия \"Воля\" смятат, че се е изчистило името на Гинка Върбакова и можело скоро да се поздравим с новия собственик на ЧЕЗ. Искаме да знаем гинките ГЕРБ, ДПС и \"Воля\" не харесаха изводите в доклада за ЧЕЗ Искаме да знаем гинките", "date": "2018.05.17", "title": "Парламентът прие \"яловия доклад\" за ЧЕЗ"}
{"url": "http://clubz.bg/67939-strqskashta_korupciq_i_stadioni_za_prestij_za_mondiala_v_rusiq", "text": "Има още месец до откриването на Световното първенство по футбол, но вече всичко е готово. Е, може би не всичко. Но когато след 14 юни ще се играе за световната титла, светът трябва да види каква великолепна, гостоприемна и процъфтяваща страна е Русия, пише в своя публикация за швейцарския в.   Флориан Рац. Във Волгоград и Самара покриват с огромни платна и реклами къщи съборетини, намиращи се в близост до бляскавите стадиони, където ще се провеждат срещи в рамките на мондиала. Грозните неща все някак трябва да се премахнат. И ако някой ще протестира срещу частично блокиране на интернет, го заплашва арест. Има нещо, което не може да се скрие от международните камери или да се захвърли нанякъде. От последните си десет срещи руският национален отбор спечели едва две – срещу Нова Зеландия и Южна Корея. Но не са само лошите резултати, за които познавачи говорят по адрес на “най-необичания национален отбор в историята”. Интересна смесица от самонадценяване, защита на честта на отечеството и разточителство отдавна характеризират руския футбол. През 2010 г. тогавашният президент на Руския футболен съюз Сергей Фурсенко обяви: И днес е валидно заданието, дадено на националния треньор Станислав Черчесов отборът да стигне до полуфинал. Така повечето руснаци ще празнуват като малко чудо победа в групата с Уругвай, Египет и Саудитска Арабия, тъй като напоследък Русия не създава изключителни футболисти. При това една практика се оказа като бумеранг. През 2005 г. в руските професионални лиги беше въведено ограничение за наемане на чужди футболисти. Сега във всеки отбор трябва да се състезават най-малко петима руснаци. Това, което трябваше да доведе до по-добро обучение, донесе стагнация. От една страна, липсва конкуренция. От друга - клубовете не инвестират в младото поколение футболисти, а примамват най-добрите руснаци с изключително високо дотирани договори, така че те дори нямат намерение да опитат да се състезават в чужбина. За подобни невероятни възнаграждения на руското население все по-често се напомня в инстаграм. Там руските футболисти показват страхотните си автомобили, вечерни празненства и почивки по плажовете на Дубай. И то по време, когато в болшинството си руснаците трябва да преживяват със заплати от 100-200 евро. Това е още една причина да не се проявява разбиране към скромните успехи на футболистите на терен, посочва авторът. При това в руския футбол се наливат големи суми от държавния бюджет, които впоследствие изчезват. Почти всички клубове от висшата лига получават дотации от държавни или полудържавни концерни. Така според запознати отборите от първата лига получават годишно около 1,4 милиарда швейцарски франка държавни средства. Тези пари са хвърлени през прозореца. Вместо да се изразходват за подрастващото поколение футболисти, тези суми се харчат за трансфери и заплати. Според автора на публикацията крайно разточителни са и разходите за стадиони, където ще се провеждат срещи в рамките на мондиала. Стадионите в Нижни Новгород, Волгоград, Калининград и Саранск са построени заради единия престиж. Там ще се играят няколко мача и после няма да се използват. Руската общественост е наясно и със скандала около строежа на новия стадион в Санкт Петербург. В крайна сметка строежът му стуваше 950 милиона швейцарски франка. Това е изключителен пример за въпиюща корупция. Корупцията бе в основата и на строежите за зимната олимпиада в Сочи преди 4 години. Тогава бяха хвърлени 51 милиарда долара - рекорд за подобни игри, за съоръжения, зали и стаи на олимпийците, които сега мухлясват и не се използват. Въпреки всичко много руснаци се радват на предстоящия шампионат и на феновете, които ще пристигнат от чужбина. Никой не се съмнява, че по време на мондиала в Русия няма да настъпи хаос, нито ще има погроми. В крайна сметка шампионатът има най-голямо значение като престижен проект на Владимир Путин. Най-лошото за него би било бързото елиминиране на руския национален отбор. В заключение Флориан Рац посочва:", "date": "2018.05.17", "title": "Стряскаща корупция и стадиони за престиж за мондиала в Русия"}
{"url": "http://clubz.bg/67935-senatori_publikuvaha_2_500_stranici_ot_razsledvaneto_za_ruska_namesa", "text": "Над   от разпити и други документи, свързани с руската намеса в изборите в САЩ, бяха публикувани вчера от комисията в Сената, отговаряща за разследването. В повечето от тях става дума за срещата на сина на президента – Доналд Тръмп-младши с руската адвокатака Наталия Веселницкая по време на предизборната кампания през 2016 г. Тръмп-младши: Руски компромат срещу Клинтън? Харесва ми Публикувана е стенограма от разпита на Тръмп-младши, писмените отговори на Веселницкая и на преводача й Анатолий Самочорнов, както и записи от други разпити. На базата на документите вчера водещи сенатори от комисията по разузнаването заключиха, че Москва се е намесила в изборите в полза на Доналд Тръмп. Решението им противоречи на извода на колегите им от съща комисия в Камарата на представителите - долната камара на парламента във Вашингтон. То бе разпространено през април от доминиращите в комисията конгресмени републиканци, а демократите отказаха да застанат зад извода. Сенаторите продължават работата си, продължава и разследването на специалния прокурор Робърт Мълър. Тръмп-младши знаел, че Русия иска да помогне на баща му Сега сенаторите Ричард Бър (републиканец и председател на комисията) и Марк Уорнър (демократ и зам-председател) обявяват в съвместно изявление, че \"нашият персонал стигна до заключението, че изводите (на разузнавателната общност) са акуратни и напълно прецизни\". \"Руските усилия са били обширни, сложни и наредени лично от президента Путин с цел да се помага на Доналд Тръмп да попречи на Хилъри Клинтън\", допълни Уорнър. Противоречието между изводите на комисиите от двете парламентарни камари усложнява задачата на Републиканската партия да даде ясно обяснение за действията на президента и то точно в навечерието на частичните избори за Конгрес този ноември. Сенатската комисия тепърва трябва да се произнесе по подозренията за сговор на щаба на Тръмп с руснаците. Това заключение трябва да попадне в окончателния доклад. Синът на държавния глава потвърждава пред сенаторите, думите, с които е отговорил на Роб Голдстоун - бивш журналист от британски таблоид – който му обещава документи, които  . Става ясно още, че три дни преди срещата Тръмп-младши е получил обаждане от скрит номер, докато е уговарял детайли по срещата с руския бизнесмен Емин Агларов, играл ролята на посредник. На въпрос дали баща му се е обадил, Тръмп-младщи отговаря с “Не знам.“ От разпечатки обаче става ясно, че разговорът е продължил 4 минути. Синът на президента отрича всякаква комуникация между него и баща му за срещата. В същия ден обаче държавният глава е обявил, че ще произнесе “важна реч“… което обаче така и не се случва, отбелязва Би Би Си. Публикувани са още бележките на бившия шеф на предизборния щаб на Тръмп Пол Манафорт, който бе първия обвиняем по разследването за руската намеса. Те съдържат записки като “Офшорка – Кипър“, “133 млн. акции“, които не мога лесно да бъдат тълкувани. Намесва се и името на Бил Браудър, бизнесмен и ключов лобист за приемане на “Закона Магнитски“, който налага санкции срещу нарушители на човешките права в Русия, а по-късно и по целия свят. Самият Браудър в показанията си пред сената през лятото твърди, че срещата е имала за цел именно да уреди отмяната на санкциите, които според него може да засегнат личното богатство на руския президент Владимир Путин. Тръмп-младши знаел, че Русия иска да помогне на баща му", "date": "2018.05.17", "title": "Сенатори публикуваха 2 500 страници от разследването за руска намеса"}
{"url": "http://clubz.bg/67940-podkupyt_v_poduqne_zaradi_tyrg_za_sanirane_na_blok", "text": "Подкупът от 10 000 лв., заради който бе арестувана Лилия Геринска - главен юрисконсулт на столичния район \"Подуяне\", е бил за спечелване на търг за саниране на блок, съобщи Нова тв. Преди месец служителката на Столичната община е взела капаро от 5000 лева. Парите са дадени от фирма „Арт Елит” ЕООД, за да бъде спечелена обществена поръчка за саниране на блок. Стойността на търга е 2 000 000 лева. Има данни и за още изнудвани фирми. Една от тях е пратила Геринска на почивка в хотел. Геринска бе арестувана вчера, но без показност, както се случва в други случаи на акции за корупция в последно време - например при арестите на кметицата на \"Младост\" Десислава Иванчева, а и преди това при акцията в Септември срещу кмета на общината Марин Рачев. Кметицата на район „Подуяне” Ева Митова коментира тази сутрин пред Нова тв, че е изненадана от задържането на Геринска. В момента се проверява цялата документация назад във времето.", "date": "2018.05.17", "title": "Подкупът в \"Подуяне\" - заради търг за саниране на блок"}
{"url": "http://clubz.bg/67938-vuchich_i_tachi_sa_gotovi_za_dialog_obqvi_mogerini", "text": "Лидерите на Сърбия и Косово Александър Вучич и Хашим Тачи са готови на интензивно сътрудничество за нормализиране на отношенията в рамките на политическия диалог с посредничеството на ЕС. Това съобщи външнополитическата служба на съюза след преговори на двамата лидери с шефката на дипломацията на ЕС Федерика Могерини в София, където днес ще се състои среща на върха между ЕС и Западните Балкани, предаде ТАСС. Брюксел настоява за договорено решение на конфликта между Белград и Прищина и е посредник в диалога им. Лидерите на Сърбия и Косово ще участват в днешната среща на върха ЕС - Западни Балкани в София, на която са поканени и колегите им от Черна гора, Албания, Босна и Херцеговина и Македония. На този форум Брюксел смята да потвърди \"европейската перспектива\" на тези страни, отбелязва БТА.", "date": "2018.05.17", "title": "Вучич и Тачи са готови за диалог, обяви Могерини"}
{"url": "http://clubz.bg/67941-muzika_pod_prozorcite_na_evrosreshtata_za_zapadnite_balkani", "text": "Непредвидено събитие ще стане част от културната програма за българското европредседателство – протестен концерт пред НДК, съобщи бТВ. Музикалното събитие е на оркестрантите и хористите от Българското национално радио, а с него те ще заявят исканията си за достойно заплащане, докато тече срещата на върха на Евросъюза. Мотото на протеста е \"Връщане на достойнството на българския музикант\".  Борисов възмутен: Извинявайте, 4 оркестъра – не знаех, че това работи БНР Тромбонистът проф. Атанас Карафезлиев коментира, че комисията по културата в Народното събрание, чийто председател е бившият министър Вежди Рашидов, не е взела сериозно решение и е върнала топката към БНР и генералния директор. Дадени са му били препоръки да извърши преразпределяне на бюджета. Самият Рашидов неотдавна обяви, че не подкрепя протеста на музикантите, а премиерът Бойко Борисов дори се възмути колко оркестъра има в националното радио.  Музикантите посочиха, че защитават достойнството на всички, занимаващи се с музика в България. Всички се наредиха зад превозвачите Днес и превозвачите излизат на планирания отдавна протест заради т.нар. закон на Макрон, който въвежда ограничения за шофьорите за престой в страните от ЕС, където работят, регламент за почивките им и т.н. Браншът е категоричен, че приемането на новата европейска регулация ще доведе до масови фалити и в България, и в други страни от географската периферия на ЕС. Всички се наредиха зад превозвачите", "date": "2018.05.17", "title": "Музика под прозорците на евросрещата за Западните Балкани"}
{"url": "http://clubz.bg/67933-potvyrdeno_%E2%80%93_diktaturite_manipulirat_dannite_za_bvp", "text": "Китай, Русия и други държави с авторитарни режими надуват официалните данни за своите БВП между 15 и 30 на сто годишно, пише в. „Вашингтон пост“. Това показват анализи на сателитни данни, събирани в продължение на 25 години. Работният документ е изготвен от Луис Мартинес от университета в Чикаго. В него се казва също, че авторитарните режими имат навика да преувеличават своя БВП в годините преди избори. Разликите в данните на демократичните и недемократичните държави не може да бъде обяснена със структурни фактори като градоустройството, секторите на икономиката и достъпа до ток. Икономиката през 2018 г. - висок ръст на БВП, високи лихви по кредити Изводите на Мартинес са въз основа на нов източник – сателитни снимки, проследяващи промените в в нощното осветление в страните и между тях в продължение на години. Луис Мартинес изтъква, че този цитат обобщава смисъла на неговия проект. Изследване, публикувано през 2012 г. от икономисти от университета „Браун“ и Националното бюро за икономически изследвания, показват колко тясно са вързани промените в нощното осветление с тези в икономическата активност. В резултат увеличаването на нощното осветление като цяло е свързано с нарастването на БВП. Това може да бъде видяно в следните нощни снимки на Индия, направени от американската космическа агенция НАСА през 2012 и 2016 г. За този период икономическата продукция в страната се е увеличила от 1,9 трилиона на 2,3 трилиона долара. Луис Мартинес искал да провери дали съотношението между увеличаването на нощното осветление и на БВП е различен в страните с по-авторитарно управление. И установил, че отговорът е „да“. Ученият подредил страните според показателите на организацията „Фрийдъм хаус“, която ги класира в спектъра между „свободни“ и „несвободни“. Класирането се основава на категории като защита на гражданските права и гражданските свободи. След това Мартинес проверил как промените в нощното осветление са съотносими към съобщаваните от управниците ифри на БВП. В най-демократичните страни в света – САЩ, Канада и Западна Европа, 10-процентният скок на средната годишна интензивност на нощното осветление била съотносима с увеличението на годишния БВП с 2,4 на сто. По-несвободните и по-затворени държави огласявали по-големи БВП при същия процент промяна в осветлението през нощта. А в най-малко свободните страни се твърдяло за голямо увеличение на БВП през определена година в сравнение с най-демократичните, както и за увеличението с цял процентен пункт на допълнителен БВП за същото увеличение на нощното осветление. Най-вероятното според Луис Мартинес обяснение е, че целта е създаване на положителен образ на лидерите на недемократичните държави. Специалистът обаче се опитал да види дали няма и други фактори. И се коазало, че това не е икономиката, нито градоустройството, а някои политически характеристики. Така например се оказало, че БВП се раздува по-малко в страни, които, макар и без демократично управление, имат независими политически, икономически и съдебни институции. Т.е. тези, където парламентът е избран свободно, националната банка има голяма автономия и съществува конституционен съд.", "date": "2018.05.17", "title": "Потвърдено – диктатурите манипулират данните за БВП"}
{"url": "http://clubz.bg/67936-specprokuroryt_mylyr_ne_moje_da_obvini_trymp", "text": "Екипът на специалния прокурор Робърт Мълър е казал на Белия дом, че не може да повдигне обвинения на президента Доналд Тръмп, без значение какви доказателства може да е събрал срещу него в разследването за руска намеса изборите в САЩ, заяви адвокатът на Тръмп Руди Джулиани, предадоха Франс прес и ДПА. Бившият кмет на Ню Йорк заяви за Си Ен Ен и Фокс нюз, че екипът на Мълър, който разследва дали е имало съглашателство между Русия и предизборния екип на Тръмп за изборите от 2016 г., е приел да се съобрази с указание на Министерството на правосъдието от времето на президента Никсън, което е било потвърдено при управлението на Клинтън. Според този документ не може да се повдигат обвинения на действащ президент. Може ли Робърт Мълър да повдигне обвинения срещу Тръмп? Мълър бе назначен за специален прокурор преди точно една година, на 17 май 2017 г. Говорителят му Питър Кар отказа да коментира изявлението на Джулиани. Ако казаното от Джулиани се окаже вярно, дори и Мълър да разполага с доказателства за наказуеми действия на Тръмп, той ще може само да ги докладва на Министерството на правосъдието, на което е подчинен. Докладът и описаните в него доказателства обаче биха могли да послужат за основа на евентуална процедура за импийчмънт на Тръмп от Конгреса, отбелязва АФП.", "date": "2018.05.17", "title": "Спецпрокурорът Мълър не може да обвини Тръмп"}
{"url": "http://clubz.bg/67937-liderite_na_es_ot_sofiq_nqma_da_pregovarqme_s_trymp_s_oprqn_v_glavata_pistolet", "text": "Лидерите на страните от ЕС, които се събраха на работна вечеря в София снощи, са единни в колективния си отговор на \"капризното поведение\" на президента на САЩ Доналд Тръмп по темите на иранското ядрено споразумение и международната търговия, предаде Франс прес. Продължилата над три часа работна вечеря не завърши с официални решения. 28-те обаче се съгласиха, че \"ЕС ще продължи да се бори за основана на правила международна система въпреки неотдавнашните решения за климата, митата и Иран\", каза европейски източник. Основна тема на обсъждане на тази вечеря бяха силните смущения в трансатлантическите отношения. 28-те се постараха да покажат твърдо единство пред американските предизвикателства, по-специално изтеглянето на САЩ от иранското ядрено споразумение и санкциите срещу работещи в Иран фирми от ЕС. Туск: Някой би помислил, че с приятели като Тръмп не ни трябват врагове Държавните и правителствените ръководители на ЕС ще продължат да подкрепят споразумението,   уточни източникът. Европейците обсъждат по-конкретно възможността за прилагане на блокиращ закон, който позволява защита на работещите в Иран техни фирми от заплахата от американски санкции. Френският енергиен гигант \"Тотал\" вече предупреди, че ще сложи край на газовия си проект в Иран, който започна през юли 2017 г., освен ако американските власти не направят изключение за него с помощта на Франция и ЕС. Страните от ЕС се ангажираха и да отговорят на тревогите за регионалната роля на Иран в Близкия изток и програмата му за балистични ракети, каза европейският източник. 28-те обсъдиха и хода на текущите дискусии с американците за митата върху стоманата и алуминия. САЩ направиха до 31 май в полунощ изключение за ЕС за митата си от 25 процента върху вносната стомана и 10 процента върху вносния алуминий. За безсрочно изключение Вашингтон настоява за по-отворен европейски пазар. Ако обаче американците им дадат исканото безсрочно изключение, европейците са готови да започнат дискусии по редица теми като подобряването на взаимния достъп до пазарите, по индустриалните продукти, включително автомобилите, и за отварянето на обществените поръчки, каза източникът. Федерика Могерини: Срещата ЕС-Западни Балкани показва, че целият регион е Европа Днес лидерите на страните от ЕС ще се срещнат с колегите си от шест страни от Западните Балкани (Албания, Босна и Херцеговина, Сърбия, Черна гора, Македония и Косово), за да укрепят връзките с този регион, където Русия се опитва да разшири влиянието си, отбелязва БТА. Федерика Могерини: Срещата ЕС-Западни Балкани показва, че целият регион е Европа", "date": "2018.05.17", "title": "Лидерите на ЕС от София: Няма да преговаряме с Тръмп с опрян в главата пистолет"}
