{"url": "http://clubz.bg/58568-martin_shulc_ot_alkoholik_do_bitkata_za_kancler", "text": "Лидерът на германските социалдемократи Мартин Шулц се изправя в неделя, 24 септември, срещу Ангела Меркел в надпреварата за канцлерството. Макар социологическите проучвания да вещаят провал за Шулц, той не унива. Трябва обаче да стане чудо свисше, за да може за четири дни до вота да стопи преднината от 14 на сто в полза на десницата на Меркел – ХДС/ХСС. Още по-драматичен за Шулц е друг резултат от последните социологически проучвания. Ако канцлер се избираше пряко, 51 на сто от запитаните биха пуснали бюлетина за Ангела Меркел, едва 25 на сто за кандидата на социалдемократите за правителствен ръководител. Роден е на 20 декември 1955 г. в 55-хилядния град Ешвайлер, западната федерална провинция Северен Рейн-Вестфалия. Той е най-малкият от петте деца в семейството. Бащата Алберт Шулц е полицай, симпатизира на социалдемократите. Майката Карла е от буржоазно семейство, членува в консервативния ХДС. Синът Мартин записва гимназия, на два пъти повтаря класове, стига до 10-и клас, но не успява да продължи и да вземе матура. Става продавач в книжарница. Мечтата му е да стане футболист, играе в отбора на Кьолн, но тежка травма попарва амбицията му за футболна кариера. Дави мъката си в алкохол, но успява да се излекува. През 1974 г. стъпва в Германската социалдемократическа партия, а 10 години по-късно е избран за общински съветник в град Вюрзелен. През 1987 г., едва на 31 г., е избран за кмет на града. Той е най-младият градоначалник в цялата федерална провинция Северен Рейн-Вестфалия. През юни 1994 г. вече е депутат в Европейския парламент, където гради завидна кариера. През 2004 г. с внушителната подкрепа от 98,1 от гласовете е избран за председател на фракцията на социалдемократите. През 2012 г. вече е председател на Европарламента, на същия висок пост е избран и през 2014 г. Шулц: Не харесвам Путин, Лавров е покерджия Меркел го познава като човек с обиграна реторика и с богат опит в политически битки. Самата тя през 2014 г. подкрепи кандидатурата му за председател на Европейския парламент. През декември м. г. Шулц обяви, че няма да се кандидатира за още 2 години начело на ЕП и че се връща в родината си, за да се посвети на националната политика. Истинската му цел е да бъде избран за канцлер. Докато политикът Мартин Шулц обича светлините на прожекторите и публичните изяви, личния си живот държи далеч от камери и журналисти. На страницата си в интернет е написал: Наскоро обаче заяви, че без съпругата си не би бил това, което е. Не можел да си представи живота си без нея.   Пред сп. “Бригите” Шулц признава, че любовта му с Инге е била от пръв поглед. Запознали са се на 15 май 1985 г. На 21 май вече заживели заедно, а на 15 ноември с. г. минали под венчило. Приятели го укорявали: Шулц бил убеден в правилността на избора си: И така вече 32 години. От брака им се раждат син и дъщеря. Шулц е благодарен на Инге за нейната всеотдайност и грижовност като майка и съпруга. Докато той се отдава на политиката, пътува постоянно, пребивава продължително време в Брюксел и Страсбург, съпругата му се грижи за децата и дома в град Вюрзелен. Неотдавна Мартин Шулц направи и интересно признание пред камера на тв Ве Де Ер. На 9 ноември 1989 г. съпругата му звъни по телефона и развълнувано казва, че Берлинската стена е паднала. Той отвръща, че това е абсурд, най-вероятно Инге е гледала някакъв филм и е изпаднала в заблуда. В един от крайно редките случаи съпругата отвръща гневно: Какви ще са новините за семейство Шулц в 18 ч на 24 септември, когато ще бъдат оповестени първите прогнозни резултати от парментарния вот? Най-вероятно не такива, на каквито се надява Мартин Шулц. Но дори и при загуба на битката за канцлерството, той няма да се раздели с политиката. При евентуална широка управленска коалиция начело с Ангела Меркел, каквато засега се очертава, лидерът на социалдемократите Мартин Шулц ще е вицеканцлер и ключов министър.", "date": "2017.09.20", "title": "Мартин Шулц - от алкохолик до битката за канцлер"}
{"url": "http://clubz.bg/58563-radev_vpechatlen_ot_trymp_i_voennata_mosht_na_sasht", "text": "Президентът Румен Радев, който е в Ню Йорк за сесията на ООН, коментира посланието в речта пред Общото събрание на американския държавен глава Доналд Тръмп. Той обясни, че е впечатлен от отправеното послание, че ООН ще бъде силна организация, ако в нея членуват силни и суверенни, независими държави. Това е послание, което подчертава необходимостта да отстояваш интересите на своята собствена страна и народ, независимо в какви организации и съюзи участваш, и от него може да се поучим, подчерта Румен Радев. От трибуната на Общото събрание на ООН Доналд Тръмп обяви вчера, че ще направи американската армия най-силна в цялата история. Тази година бюджетът на САЩ за военни разходи е 700 милиарда долара. Тръмп пред ООН: Нямаме избор, тотално ще унищожим Северна Корея Ще унищожим тотално Северна Корея, ако се наложи да се защитим и да защитим съюзниците си, заяви още Тръмп. Той остро критикува и Иран, и Венецуела. Общото мнение на наблюдателите по света е, че подобна остра реч в ООН не е произнасял нито един президент на САЩ. Димпломати и политически коментатори я характеризират като \"реч с езика на омразата\". За разлика от тях израелският премиер е положително настроен към казаното от Тръмп и заяви: Борисов: 10 милиарда за армията? Има пенсионери, МВР, лекари, артисти... Очаква се тази вечер към 19 часа българско време президентът Радев да говори пред Общото събрание на ООН.  Борисов: 10 милиарда за армията? Има пенсионери, МВР, лекари, артисти...", "date": "2017.09.20", "title": "Радев впечатлен от Тръмп и военната мощ на САЩ"}
{"url": "http://clubz.bg/58562-eto_18_te_ot_koito_deputatite_izbirat_11_za_vss", "text": "Народното събрание (НС) трябва да излъчи своите 11 членове във ВСС с мнозинство от поне 160 гласа \"за\". В парламента започна обсъждането на кандидатурите. За 11-те места във ВСС има 18 предложения. Не всички обаче са познати имена в магистратската гилдия, още по-малко извън професионалните среди. Ето кои са предложенията на партиите. Ще се събере ли 11 пъти мнозинство за новия ВСС? Един от кандидатите на ГЕРБ за новия ВСС е съдията от ВКС  . През годините е разглеждала ред шумни наказателни дела. През 2016 г. Имова и други двама съдии потвърдиха присъда от 6 г. затвор за Златомир Иванов-Баретата, който бе обвинен като тартор на наркобанда. От година Имова е начело на Комисията по атестирането и конкурсите към съдийската колегия на ВСС.  Шефът на парламента: Задкулисни договорки за ВСС? Не съм чувал От ГЕРБ искат във ВСС и друг върховен съдия –  , който е зам.-председател на Върховния административен съд (ВАС). Той вече веднъж е бил член на съвета - от 1999 до 2003 г. Десни партии към парламента: Не подкрепяйте тези 4-ма за ВСС! Ето кои... Други предложения на ГЕРБ са оглавява Бургаската окръжна прокуратура от 2010 г. Тя е един от прокурорите по делото за атентата на летище Сарафово през 2012 г. и поддържа обвиненията срещу канадския гражданин Хасан ел Хадж Хасан и австралиеца Мелиад Фарах в спецсъда.  е районен прокурор на Пловдив и за втори път ще се бори за място във ВСС. През май т.г. тя не успя да влезе от магистратската квота. Самостоятелна кандидатура издигна депутатът от ГЕРБ Георги Марков. Той номинира адвокат  , син на бившия депутат от СДС проф. Александър Джеров. От БСП имат шест кандидати. Едно от предложенията е съдията от ВАС  . Друга номинация на БСП е съдия  от ВКС. Хитова е свързана с БСП, вече е била соцдепутат, а през 2009 г. е избрана пак от социалистите за член на Комисията за защита на конкуренцията.  от Върховната административна прокуратура е третата номинация на БСП.  отново е предлагана от соцпартията. През 2011 г. тя стана съдебен инспектор, а след края на мандата през 2015 г. се върна на работа във Върховната касационна прокуратура.  от Апелативния съд в София и съдията от Апелативния спецсъд   са последните 2-ма номинирани от БСП. Марчева се занимава с търговски спорове. През 2012 г. Кояджиков и двама негови колеги си пуснаха от ареста цигарения бос Тодор Хаджижеков-Тошко Поршето и предизвикаха реплики от страна на тогавашния вътрешен министър Цветан Цветанов. Те са издигнали кандидатурите на зам.-шефа на Софийската апелативна прокуратура   и на адвокат  . За Новански препоръка са изпратили 13 съдии, адвокати, частни съдебни изпълнители и нотариуси. Сред тях са бившият зам.-директор на Националната следствена служба (НСлС) Свилен Тормаков, бившият и.д. шеф на Софийския районен съд Стефан Милев и др. Зам.-шефът на апелативния съд в София и ръководител на Търговската колегия   е едно от предложенията на ДПС. Повече от 2 г. Гроздев бе и.д. шеф на съда след отстраняването на Веселин Пенгезов през 2014 г. Следователката   е другата предпочетена от Движението. От 2014 г. тя завежда специализиран отдел \"Стопански\" в НСлС, а от лятото на м.г. е командирована в Софийската градска прокуратура, където е шеф на следствения отдел. \"Воля\" издига   от районната прокуратура във Варна. Другият кандидат на хората на Марешки е и   бивша съдийка от Търговище.  Независимият депутат Ангел Исаев също има номинация -   от София. един от най-ярките примери за съдия, чиито решения с години ерозират общественото доверие в интегритета на съдебната власт. Обществените съмнения около него са толкова силни, че дори настоящият състав на ВСС двукратно отказа да му гласува доверие като председател на САС. който беше основно действащо лице в порочния модел на администриране на Върховния административен съд, породил множество скандали и съмнения за манипулиране на дела. Ясно е, че г-н Магдалинчев не може да бъде лице на реформата в съдебната власт, независимо дали едно реално проучване би потвърдило или отхвърлило съмненията, че той в много отношения наследи ролята на Венета Марковска. чиито връзки с бившия следовател Петър Петров („Петьо Еврото“) са особено компрометиращи.  който потвърди отказа за образуване досъдебно производство по сигнала срещу Делян Пеевски, Цветан Василев, Николай Бареков и големия брой кредити към свързани лица, отпускани от вече фалиралата КТБ. Шефът на парламента: Задкулисни договорки за ВСС? Не съм чувал Десни партии към парламента: Не подкрепяйте тези 4-ма за ВСС! Ето кои...", "date": "2017.09.20", "title": "Ето 18-те, от които депутатите избират 11 за ВСС"}
{"url": "http://clubz.bg/58561-uchitelqt_bit_ot_uchenici_s_kol_e_s_hematom", "text": "Учениците, които вчера пребиха учител с дървен кол в Професионалната гимназия по селско стопанство, са задържани за срок от 24 часа, съобщи главният секретар на МВР Младен Маринов по Нова тв. \"Този случай е симптоматичен за обществото и за агресията, която е сред подрастващите, особено към учителите. Едно от лицата е на 19 години, два пъти е повтарял учебни години. Лицето, което реално е извършило удара, е в 10-и клас и е 17-годишен. Лицето се води непълнолетно, но ако е осъзнавало това, което извършва, то е наказателно отговорно\", уточни той. На извършителите на побоя ще бъде повдигнато обвинение по чл. 325 за лека телесна повреда по хулигански подбуди. Главният секретар на МВР няма обяснение какви са мотивите за побоя над учителя. \"Хулигански подбуди, няма обяснение. Такъв тип хора са склонни към такъв тип поведение\", каза той, без да се уточни какво точно има предвид. На 3-тия учебен ден: ученици пребиха с дървен кол преподавател „Започнало е бързо производство, което ще приключи в рамките на седем дни\", каза говорителят на главния прокурор Румяна Арнаудова. Това е първият подобен инцидент, твърди директорът на училището в Садово Димитър Йорданов. „Колегата е откаран в болница с хематом. Прегледан е и е пуснат за домашно лечение. Той е в добро състояние. Засега не е казал, че няма да се върне на работа”, уточни той. Директорът добави, че ще направи всичко необходимо да се изяснят причините за случилото се и учениците да понесат наказанието си. Трите момчета нямат криминални регистрации.  „Не съм разговарял с родителите им все още. Децата са от ромски произход. Родителите работят”, каза още Йорданов.", "date": "2017.09.20", "title": "Учителят, бит от ученици с кол, е с хематом"}
{"url": "http://clubz.bg/58554-kakvi_mrysni_trikove_shte_izpolzva_rusiq_za_izborite_v_germaniq", "text": "С наближаването на федералните избори мнозина в Германия се интересуват какви изненади готви Москва за Мути, или Мама, както доста хора наричат канцлерката Ангела Меркел с любов или ирония, пише изданието \"Дейли бийст\". Либералите по цял свят възлагат на 63-годишната фрау канцлер най-големите си надежди в момент на неустойчиво американско лидерство. И именно по тази причина чиновниците в Бундестага очакват \"руски иненади\" в последните дни преди вота на 24 септември. Нилс Анен - водещ експерт на Бундестага по външните работи, твърди, че Берлин вече три години наблюдава руските усилия, имащи за цел да дискредитират и да се подиграят с германските институции и европейските ценности. \"Строго секретно\": Чакат се руски хакерски атаки за изборите в Германия Очевидни са опитите на Москва да разпали и използва емоциите на близо 4 милиона руски говорещи граждани на Германия, отбелязва \"Дейли бийст\". Историята с \"момичето Лиза\" в крайна сметка се оказа фалшива новина, но тя вдъхнови много руски говорещи германци да подкрепят крайно дясната популистка партия \"Алтернатива за Германия\" (АзГ). Стотици имигранти от бившите съветски републики и яростни критици на европейската демокрация влязоха в редиците на АзГ през изминалите три години. Сред тях има няколко руски сътрудници, работещи в партийната централа в Берлин. В Германия все още недоумяват защо московските чиновници, включително външният министър Сергей Лавров, така и не се извиниха за започнатата от тях в Берлин кампания, основана върху очевидно фалшивата история за изнасилване. Политическият наблюдател Борис Райтшустер описва в книгата \"Скритата война на Путин\" мрежа от активисти, действаща в Германия с подкрепата на Кремъл. Рускинята Лиза не е била отвлечена и насилвана, скрила се при приятел Райтшустер е особено обезпокоен от редицата спортни клубове, носещи името \"Система\". Там се преподават бойни изкуства по системата на руските спецчасти, разработена от ГРУ - Главното разузнавателно управление към армията. Това привлича много ентусиасти. След това някои са подбирани за обучение в Русия,където могат да бъдат вербувани за агенти и да работят за Москва след завръщането си в Германия. Професор Мартин Емер от Свободния университет в Берлин наблюдава финансираните от Кремъл медии Sputnik и Russia Today (RT). Наскоро той видял в сайта на немскоезичната емисия на RT статия за доклад от 50-те години на ХХ век, в която се твърди, че ЦРУ заявило, че Хитлер бил оцелял от Втората световна война. Това е пример за антиамерикански новини по обичайната схема - \"RT се подиграва с идиотите от ЦРУ\". А изданието заключава, че антиамериканската риторика е ориентирана както към немски говорещата, така и към руски говорещата аудитория, като превръща бъдещите отношения между Русия и Германия в една от ключовите теми на изборите. Велман се надява, че след загубата във Франция на крайно дясната кандидатка Марин льо Пен, която бе подкрепяна от Кремъл, Москва ще престане да харчи напразно милиони долари и сериозно ще се замисли за помирение с Европа. Рускинята Лиза не е била отвлечена и насилвана, скрила се при приятел", "date": "2017.09.20", "title": "Какви мръсни трикове ще използва Русия за изборите в Германия?"}
{"url": "http://clubz.bg/58558-qsno_e_che_dyrjavata_e_po_silna_ot_grupirovkite", "text": "Това заяви главният секретар на МВР Младен Маринов пред Нова тв. Така той коментира случая с отвлечения Адриан Златков, който бе освободен след платен откуп от баща му. От думите на Маринов стана ясно, че залавянето на извършителите на това отвличане е въпрос на време. Бащата на отвлечения Адриан: Платих откуп, сам водих преговорите Бойко Борисов посрещнал вкъщи бащата на отвлеченото момче Той заяви, че МВР не чака да се случи второ и трето отвличане, но в момента събраната информация не позволявала да се предприемат реални действия. Той коментира и случая с убития в с. Виноградец Наско Тонкев, чийто син бе арестуван за наркотрафик. Същевременно Лазар Влайков, бивш общинар от ГЕРБ в Септември, с чието оръжие бе прострелян Тонкев, е под домашен арест. Маринов отрече да става дума за отмъщение срещу семейството на Тонкев, което не си замълча и не прие версията на Влайков, че изстрелът е произведен от 6-годишно дете. Той допълни, че разработката срещу сина на Тонкев е започнала много преди инцидента. Арестуваха сина на убития във Виноградец На въпрос защо синът на Тонкев е арестуван, а Влайков е под домашен арест, Маринов отговори: По отношение на фирмата \"Емко\" Маринов коментира, че тя е съхранявала неправилно боеприпаси. Маринов изтъкна, че ако стане инцидент, тогава служителите на МВР ще бъдат питани колко проверки са извършил и какви мерки са предприели. Бойко Борисов посрещнал вкъщи бащата на отвлеченото момче Арестуваха сина на убития във Виноградец", "date": "2017.09.20", "title": "\"Ясно е, че държавата е по-силна от групировките\""}
{"url": "http://clubz.bg/58557-anton_kutev_nqma_kak_rusiq_da_e_zaplaha_tq_e_syyuznik_sreshtu_terorizma", "text": "Няма как Русия да бъде заплаха за националната сигурност. Това заяви депутатът от БСП Антон Кутев пред БНТ по повод доклада за състоянието на националната сигурност за 2016 г. Той ще бъде дебатиран днес във вътрешната и външната комисия на парламента. Борисов: Ако стане война, руските ракети са насочени към България Според него има евроатлантически натиск Русия да бъде поддържана като основен противник на НАТО. Кутев обаче заяви, че основните противници са терористичните организации.  Той припомни, че Русия е имала резултатни действия срещу \"Ислямска държава\". Кутев посочи, че отношенията между Полша, Литва, Латвия и Естония с Русия са различни от тези с България. Той призова да не си създаваме изкуствени проблеми с мощни държави. И даде пример с доставките на нефт, газ, енергетика. По отношения на Украйна Кутев заяви, че Майдана не е бил създаден от руснаците. Той припомни, че промените след 1989 г. са започнали с договорката, че НАТО няма да влиза в Източна Европа, която не е била спазена.", "date": "2017.09.20", "title": "Антон Кутев: Няма как Русия да е заплаха, тя е съюзник срещу тероризма"}
{"url": "http://clubz.bg/58566-bylgariq_i_polsha_za_es_na_edna_skorost", "text": "Министър-председателите на България и Полша Бойко Борисов и Беата Шидло се обявиха днес за единен Европейския съюз, който да се гради върху комромиси между старите и новите му членки и не скриха различията си за продължаването на европейските санкции срещу Русия. Изявленията идват почти месец, след като френският президент Еманюел Макрон демонстративно изолира Полша и Унгария от своя източноевропейска обиколка, която включи срещи с лидерите на България, Румъния, Чехия, Словакия и Гърция. Борисов, чиято партия ГЕРБ принадлежи към Европейската народна партия и Шидло, чиято формация \"Право и справедливост\" е част от евроскептичните Европейски консерватори и реформисти, формулираха общи позиции по ред въпроси от енергетиката, миграцията, европейската перспектива на Западните Балкани до запазването на кохезионната политика и на свободата на движение на работна сила в ЕС и неговото бъдеще.  Докато обаче полската премиерка потвърди категоричното несъгласие на страната си с евентуална отмяна на санкциите срещу Русия, Борисов каза, че страната ни ще постави този въпрос на обсъждане по време, докато председателства Съвета на ЕС през първата половина на 2018 г. Правителството на Шидло е обект на остри критики в ЕС заради съдебните реформи, които провежда. Според Варшава те довършват остатъците от комунистическото минало на страната, според Брюксел поставят правосъдието под политическия контрол на изпълнителната власт. Дебатът опъна до крайност отношенията между полските власти и Европейската комисия, която има подкрепата на държави от тежка категория като Германия и Франция. Очаква се идния понеделник Комисията да опита почвата сред държавите членки, за да задейства срещу Полша процедура за най-тежката санкция в ЕС - ограничаване на членските права. Борисов и Шидло не коментираха темата. Процедурата може да започне със съгласието на квалифицирано мнозинство от държавите членки (55 на сто от тях, представляващи 65 на сто от населението на съюза), но за налагането на санкцията е необходим консенсус между държавните и правителствените ръководители. Борисов и Шидло не коментираха темата пред журналистите, но нямаше и въпроси по нея. Те обаче обещаха, че България и Полша ще си сътрудничат в ред конкретни области като например - да се удължи максимално срокът на експлоатация на топлоелектрическите централи на въглища, от които и двете икономики са силно зависими. И двамата премиери се изказаха за това ЕС да запази и след края на сегашния си седемгодишен бюджетен период през 2020 г. своята политика за социално икономическо сближаване, известна като кохезионна. И двете страни са нетни получателки на пари от бюджета на ЕС, които им позволяват да наваксват изоставането си в икономиката, социалната сфера, инфраструктурата, опазването на околната среда. Българският премиер подчерта, че източно и централноевропейците трябва да се стремят да наваксат изоставането си от Западна Европа, но не може да им бъде вменявана отговорност за това, че исторически са попаднали в съветския блок след Втората световна война. Той и Шидло се изказаха в полза на компромис със западновропейските държави членки за правилата, по които източноевропейски фирми могат да командироват персонал в други страни на ЕС, особено в транспортния сектор. Страни като Белгия и Франция се оплакват от \"социален дъмпинг\" и искат ревизия на европейска директива за командированите работници, която да задължително да изравни заплащането и социалното осигуряване на командированите работници с това на местните. Единадесет източноевропейски страни повече от година блокират такава ревизия като противоречаща на свободата на движение на работната сила и на конкуренцията в ЕС. Макрон обаче я направи част от предизборната си кампания и спечели подкрепата на Комисията за промени във въпросното законодателство. Вишеградската четворка - Полша, Чехия, Словакия и Унгария предложиха свой проект за тях, който предвижда компромисни решения по ред пунктове като например срока на командироване, социалните придобивки. Шидло благодари на България за надеждната охрана на външната граница на ЕС и потвърди подкрепата на Варшава за приемане на страната ни в европрейската зона без вътрешен граничен контрол, извества като Шенген. Борисов посочи недопускането на България в Шенген като пример за двоен стандарт, но обеща да не \"напада\" страните, които пречат, а да ги убеждава и да търси компромиси с тях, цитирайки поименно Холандия и нейния министър председател Марк Рюте. Шидло разкритикува решенията на ЕС за релокация на имигранти, които нейната страна, подобно на останалите от Вишеградската четворка, отказва да изпълнява, като \"взети без задълбочена дискусия\" и \"грешни\". Борисов повтори известната си теза:  Русия \"Полша е против свалянето на санкциите\", заяви Шидло. \"Докато Русия не изпълни Минските споразумения, санкциите не могат да бъдат отменени\". Борисов посочи, че в самата Вишеградска четворка по този въпрос няма единодушие. Премиерът посочи, че въпреки спорадичните гласове за постепенно отхлабване на европейските санкции всички държави членки досега винаги единодушно са ги продължавали.  Той каза, че България възнамерява по време на предсадеталството си да постави въпроса за отмяна на санкциите \"единствено ако с аргументи убедим своите колеги\", че това е възможно.", "date": "2017.09.20", "title": "България и Полша - за ЕС на една скорост"}
{"url": "http://clubz.bg/58567-eto_kak_izglejda_remontiraniqt_tunel_vitinq_snimki", "text": "След повече от година ремонт тунелът „Витиня” в посока Варна вече е отворен.  Движението през пътното съоръжение беше пуснато днес с известно закъснение, защото се изчакваше да стане готов и мостът на Витиня, така че да не се налага да се отклонява движението веднага след тунела. Стойността на ремонта е 22 млн. лева.  Съоръжението има нова хидроизолация, отводнителна и електрическа инсталация, системи за видеонаблюдение, 374 осветителни тела, 15 вентилатора и система за пожароизвестяване. С възстановяването на движението в тръбата за Варна и на мостовото съоръжение непосредствено след тунела пътуващите към Велико Търново за честванията на Деня на Независимостта на България от 10 часа днес преминават без ограничения в двете тръби на „Витиня“. В понеделник - 25 септември, веднага след края на трите почивни дни, ще бъде затворена за ремонт тръбата за София и съоръжението преди тунела. Движението на леките коли и на превозните средства до 10 т ще бъде прехвърлено двупосочно в обновената тръба за Варна. Тежкотоварните МПС над 10 т ще продължат да преминават по задължителния обходен маршрут от София до Ботевград.  Целта е ремонтните дейности на „Витиня“ да завършат до края на ноември и през зимата по „Хемус“ да се пътува без ограничения от строителни дейности. След ремонта на десните тръби на тунелите „Ечемишка“ и „Витиня“ остава да бъдат ремонтирани още шест тръби на четирите тунела по магистралата. Необходим е ремонт и на мостови съоръжения. Необходимите средства са поне 220 млн. лв. и ако има наличен ресурс, ремонтът може да се направи за две години.   ", "date": "2017.09.20", "title": "Ето как изглежда ремонтираният тунел \"Витиня\" (СНИМКИ) "}
{"url": "http://clubz.bg/58560-proizvoditelite_syznatelno_tyrseli_razlika_v_sydyrjanieto_na_hranite_u_nas_i_v_es", "text": "Иззетите заразени с фипронил яйца вече са към 1,5 млн. броя. Това съобщи пред бТВ земеделският министър Румен Порожанов. Всеки ден кокошките, третирани със забранения препарат, добавят нови 100-120 хил. яйца и има натрупване на възбранените яйца. Тези яйца са били основно за българския пазар, като само за Кипър е имало около 7000. Порожанов уточни, че фипронилът е забранен за третиране на продуктивни животни, но може да се използва за обезпаразитяване на домашни животни. За пореден път той каза, че заразените яйца стават опасни за организма, когато човек, който е около 70 кг, консумира 70-80 яйца за около седмица. Министърът добави, че на страницата на министерството ще има качена информация за предприетите мерки и за нивата на опасност, като основната цел е да се върне доверието на хората. Порожанов заяви, че фипронилът не е параметър, който е задължителен в изискуемите лабораторните анализи и изследвания, тъй като е забранен. Земеделският министър коментира и темата за двойния стандарт в качеството и цените на храните в Европа и у нас. Той посочи, че темата вече ще влезе в дневния ред на евродепутатите и ще има решения на въпроса. Според българските анализи 20% от изследваните продукти са с различни съставки. Това не ги прави опасни за здравето, а изискването на опаковката да е посочено какво съдържа продуктът е спазено. Според данните има продукти с 90 до 107% по-скъпи при детските храни.", "date": "2017.09.20", "title": "Производителите съзнателно търсели разлика в съдържанието на храните у нас и в ЕС"}
{"url": "http://clubz.bg/58565-nap_otchita_masovi_lipsi_na_deklarirani_pari_v_kasite_na_drujestva", "text": "Масови са случаите на липсващи пари в касите на фирми, които според счетоводните данни би трябвало да са налични. Това установяват започналите преди 2 седмици проверки на Националната агенция за приходите (НАП). Данните от счетоводните баланси на хиляди юридически лица сочат, че имат голяма сума пари в брой. Инспекторите на НАП проверяват дали търговските дружества и нестопанските организации не са извършили скрито разпределение на печалбата. Според данните, които те сами са подали в НАП, 1289 от фирмите имат в касите си по над 1 милион лева в брой.  Над 10 000 са дружествата с налични пари в брой над 100 000 лв. НАП проверява фирми с над 1 млн. лв. в касите До края на септември фирмите, които са извършили скрито разпределение на печалба, имат възможност законно да подадат коригиращи декларации за 2016 г.  В началото на октомври спрямо компаниите нарушители ще бъдат възложени нови проверки и ревизии от страна на НАП. Проверките на данъчните потвърждават, че в масовия случай става въпрос за чисто счетоводно изписване на средства от касата в полза на съдружници за разходи, които не са свързани с дейността на дружеството – например скъпи командировки до екзотични държави, ползване на чужди активи за лични нужди на акционерите и др.  Подозренията се засилват и от факта, че в момента съществува забрана за разплащания в брой над 10 000 лв., уточняват данъчните.  Ако при проверките бъдат открити данъчни и осигурителни нарушения, ще започнат ревизии, за да бъдат установени неплатените данъци и осигурителни вноски за последните пет години с пълната строгост на закона. ", "date": "2017.09.20", "title": "НАП отчита масови липси на декларирани пари в касите на дружества"}
{"url": "http://clubz.bg/58564-nula_dokazatelstva_za_uchastie_na_%E2%80%9Ehizbula%E2%80%9D_v_atentata_ot_sarafovo", "text": "Няма нито едно доказателство за участие на военното крило на ливанската шиитска групировка \"Хизбула\" в атентата в \"Сарафово\" и тя няма да бъде присъединена дори като граждански ответник. Името на групировката, която навремето Цветан Цветанов спомена с прословутото \"обосновано предположение\", въобще не фигурира в големия над 100 страници обвинителен акт. Това стана ясно днес на поредния опит да се даде ход на делото в Специализирания наказателен съд. Може да призовем \"Хизбула\" като подсъдим по делото \"Сарафово\" На предното заседание през юли стана ясно, че пострадалите над 46 израелски граждани опитват да присъединят военното крило на \"Хизбула\" като ответник по делото освен двамата физически извършители - Мелиад Фарах и Хасан ел хадж Хасан. \"Хизбула\" бе намесена - според някои под външен натиск - на 5 февруари 2013 г. от тогавашния вицепремиер и вътрешен министър Цветан Цветанов, който каза: Днес обаче водилата разследването прокурор Калина Чапкънова  (избрана вече и за член на ВСС от парламентарната квота - б.р.) каза: Двамата бургаски адвокати, които защитават служебно извършителите, също се запитаха дори \"какво е \"Хизбула\". Адвокат Радослав Николов посочи, че ако се приеме молбата, това би довело до нови доказателства, експертизи, международни поръчки, разпити на свидетели. Той попита как ще се установява официален адрес, призоваване, какво ще е процесуалното им представителство и т. н. Адвокат Калина Тодорова зададе въпрос - какво лице е „Хизбула” – юридическо ли е, като няма дори административен адрес, на който да бъде призовано. В своето обстойно определение съдия Аделина Иванова напомни, че Законът за задълженията и договорите допуска  Тя посочи, че такива факти не са изтъкнати и в исковете на пострадалите и не прие за разглеждане предявените граждански искове срещу и не конституира като граждански ответник военното крило на „Хизбула”. Делото \"Сарафово\": над 40 иска срещу двамата живи терористи Делото днес продължи с произнасяне от съдебния състав по множеството различни граждански претенции от постадалите от терористичния акт - кръвнини, разходи за погребения, пропуснати ползи в бъдеще. Адвокатът на единия от извършителите обобщи, че вече над За пример само Ицхак Шрики, който изгуби жена си при атентата, иска 11 млн. лв. за смъртта ѝ и допълнително депозира финансови претенции за претърпени от него вреди в лично качество. На 18 юли 2012 г. мъж, разпознат като   взриви автобус с израелски летовници на бургаското летище. Загинаха той, петима израелци и българският шофьор Мустафа Кьосов. Адвокатът на подсъдимия Хасан ел Хадж Хасан Радослав Николов след процеса изрази задоволство, че за пръв път е доказано, че \"клиентът му няма нищо общо с \"Хизбула\".  \n\tПрокурор Калина Чапкънова също подчерта пред медиите, че никога разследващите не са твърдяли, че организацията има връзка със случая. Делото ще продължи на 15 ноември, когато най-вероятно вече ще му бъде даден ход. Делото \"Сарафово\": над 40 иска срещу двамата живи терористи", "date": "2017.09.20", "title": "Нула доказателства за участие на „Хизбула” в атентата от \"Сарафово\""}
{"url": "http://clubz.bg/58569-pratenik_na_putin_beshe_tuk_kakvo_ne_e_qsno", "text": "„Ето - с моя колега прокурора Цацаров ми е много комфортно, много приятно“, казва в единствената си медийна изява генералният прокурор на Руската федерация Юрий Чайка  ). Посещението на Чайка в София бе организирано и проведено така, че никой да не пропусне посланието: Владимир Путин изпрати един от най-верните си хора да очертае позициите, на които Русия може да разчита в България, за да защитава интересите си. Това не бе рутинно посещение, в рамките на някаква рутинна програма, каквито всички ведомства рутинно изпълняват – нищо че главният прокурор се опита да го представи така. Нищо не беше рутинно – нито гостът, нито появата му изневиделица в София, нито срещите му. „Глупост е да се говори, че Русия представлява заплаха за балтийските държави, за България. Как е възможно да се говори така?“, възмути се Чайка в споменатото единствено интервю. „Най-невярно и най-грешно е Русия да бъде определяна като заплаха за националната сигурност на България Тя е велика сила и незаобиколим фактор в световната политика“, подкрепя го Сотир Цацаров. И допълва: „Българският президент казва, че не бива да се говори за Русия, а с Русия, и смятам, че това е най-правилната ориентация на нашата политика.“ Юрий Чайка и Сотир Цацаров са прокурори. Това не им попречи да се изкажат единодушно политически, да се противопоставят на българското правителство и да маркират кой друг е в техния отбор. Ако още нещо не е ясно, да го кажа така – Путин изпрати Чайка да напомни на правителството кои са му капиите в България. Защо точно сега се е наложило това напомняне? Има ли то връзка с проектите за превъоръжаване, с някои процеси в българската отбранителна индустрия, с пореден опит за пробиване на европейското единство по въпроса за санкциите срещу Русия? Засега поводът не е видим, но рано или късно ще бъде. Така става винаги. Детайлите на това посещение също казват много. Първо, то не бе анонсирано официално предварително. Визитата контролирано „изтече“ няколко дни по-рано, за да бъде потвърдена от прокуратурата чак в деня на началото ѝ. Второ, размахът на посещението първоначално бе спестен на българската публика, която трябваше да научи от сайта на руската прокуратура, че Юрий Чайка ще се срещне освен със Стотир Цацаров, още с премиера Бойко Борисов, с вицепрезидента Илияна Йотова (президентът по това време бе в Ню Йорк), с министъра на правосъдието Цецка Цачева и с патриарх Неофит. Трето, Сотир Цацаров се опита да се оправдае, че няма общо с планирането на посещението, защото то било по споразумение, подписано от неговия предшественик Борис Велчев. Версиите очевидно не са съгласувани, защото Чайка казва, че сега са подписали втора програма за сътрудничество, а „предишната бе за 2017 г. и я подписахме през миналата година“. Четвърто, нито една от срещите не бе анонсирана предварително – нито един журналист нямаше шанса да присъства на някоя от срещите и да зададе въпроси. Единствената възможност бе той да бъде сниман отдалеч – обграден от внушителна охрана. Пето, прокуратурата на Република България обслужи информационно срещите на Юрий Чайка в София – с по два параграфа и със снимки, които бяха разпратени до медиите. Министерският съвет и Министерството на правосъдието не съобщиха за срещите съответно на Бойко Борисов и Цецка Цачева с Чайка. Така са преценили – понякога протоколно се провеждат срещи, с които не искаш да се хвалиш. Прокуратурата обаче бе така любезна да разпространи снимки и кратка информация за тези срещи. Така от прокуратурата научихме по нещо за руските туристи, за православието като „спояващ елемент между хората в обществото и православните народи“, а пък лично Цацаров се притесни да не би някой да постави под въпрос „общата ни история, факта, че сме братски славянски народи“. Това бе политическо посещение на един от най-близките хора в екипа на Владимир Путин. Споменатото сътрудничество в борбата срещу тероризма безспорно е важно, дори задължително. Но тези неща стават по един по-тих начин. А и каква работа има патриарх Неофит в борбата срещу тероризма?! Юрий Чайка и неговият български домакин искаха да усетим, че тук е дошъл човек от Кремъл. Усетихме. И по-добре това да беше казано в прав текст, вместо да слушаме за сътрудничество и обмяна на опит. Защото никак не е удобно прокуратарата на държава от Европейския съюз да обменя опит с военизираната руска прокуратура, която е на пряко подчинение на президента Путин: „Всяка година имаме много задачи, които ни дава президентът“, казва самият Чайка. А пък самият Чайка е символ на използването на руската държавна машина срещу неудобните на властта. Достатъчно е да си спомним ролята на управляваното от него ведомство в превземането на инвестиционния фонд „Хермитидж“ на Уилям Браудър и насилствената смърт в ареста на адвоката му Сергей Магнитски, чието име тези дни толкова често чуваме. Фондът за борба с корупцията на Алексей Навални разкри впечатляващо богатство и бизнес замах на синовете на Чайка и информацията не бе опровергана. А пък пънкарките от „Пуси райът“ записаха песен на име „Чайка“, в която се пее: „Когото трябва ще разпитаме, ще решим проблема, ще му бутнем навреме тухла върху главата, ще нахраним с него рибите...\" Защо ли такива неща пеят... Та, да обменяш опит с човек с подобна слава, а не с главния прокурор на Антикорупционната дирекция на Румъния например, не е много добра идея в Европа. Какъв точно натиск е оказан върху българското правителство с посещението на Чайка – засега не знаем. Но тези неща рано или късно стават публични. Като онзи задушевен разговор в пиано бар „Синатра“, където Путин и Медведев уговориха „Големия шлем“ с Първанов.", "date": "2017.09.20", "title": "Пратеник на Путин беше тук. Какво не е ясно?"}
{"url": "http://clubz.bg/58559-parlamentyt_nabyrzo_izbra_svoite_11_v_noviq_vss_eto_koi_sa_spisyk", "text": "Парламентът избра набързо и почти без дебати своите представители във Висшия съдебен съвет (ВСс) За бъде избран всеки кандидат трябваше да получи поне 2/3 от гласовете или 160 депутати. Ето 18-те, от които депутатите избират 11 за ВСС Ето имената на избраните, партиите, които ги издигат, гласовете \"за\", \"против\" и \"въздържал се\", които получиха и колегията във ВСС, в която ще участват: Гергана Мутафова - 222, 0, 3, прокурорска колегия Вероника Имова - 227, 0, 1, съдийска колегия Калина Чапкънова-Кючукова - 209, 0, 3 прокурорска колегия Боян Магдалинчев. - 213, 0, 6, съдийска колегия Даниела Маринова-Марчева - 226, 0,0, съдийска колегия Драгомир Кояджиев - 228, 1, 0, съдийска колегия Светлана Бошнакова - 224, 0, 1 прокурорска колегия Пламена Апостолова - 191, 5, 16, прокурорска колегия Стефан Гроздев - 198, 4, 14, съдийска колегия Йордан Стоев - 184, 7, 23, прокурорска колегия Боян Новански.- 200, 0, 11, съдийска колегия Не виждам нищо лошо, когато политиците постигат консенсус. Това заяви шефът на парламентарната група на ГЕРБ Цветан Цветанов по време на дебатите за избор на представители на парламента във Висшия съдебен съвет (ВСС). Той изтъкна, че днешният ден е очакван от цялото българско общество. Представителите на парламента във ВСС не са представители на политически партии. Това заяви депутатът от БСП Крум Зарков по време на дебатите. Той поясни, че квотното разпределение не може да бъде аргумент и това, че една партия е най-голяма, не може да й дава право на най-много представители във ВСС. Според него всички кандидати са се представили добре на изслушването и в техните концепции няма големи разминавания. Лидерът на \"Воля\" Веселин Марешки изтъкна, че не е без значение медийният образ на всеки кандидат. Според него в обществеността се прокрадва съмението, че за членове на ВСС ще бъдат избрани \"послушни магистрати\", които ще защитават интереси на различни олигархични кръгове.", "date": "2017.09.20", "title": "Парламентът набързо избра своите 11 в новия ВСС - ето кои са (СПИСЪК)"}
{"url": "http://clubz.bg/58570-puskat_gluposti_i_narodyt_gleda", "text": "Медиите ни научиха, че през лятото политически новини няма. (Сякаш бедните си вземат ваканция от бедността, офшорките започват да плащат данъци и даже джихадистите отиват на море.) И пак медиите ни обучиха да очакваме нов сезон на политическото риалити - когато започне есента. Ето че отпуските свършиха, есента започна, но... политика не се задава. Вероятно не съм единственият телевизионен зрител, който сутрин прещраква каналите с надеждата да попадне на нещо извън криминалната хроника и пътнотранспортната обстановка, преди да започнат медиийните ритуали на националистическа или образователна тема. Само че така и нищо не откривам. Първо: вече месеци наред ни захранват с безсмислени дебати, които след вълната фалшиви новини от миналата година създават усещане за умора и идиотизъм. По-рано ни лъгаха, че ЕС щял да ни забрани розовия домат, а Канада да ни изтрови с ГМО продукти. Сега хватката е друга - дискутираме седмици наред дали учебната година да започне на 1 септември, колко ни обиждат различните скорости в ЕС и дали черно-белите учебници са дискриминация. Към абсурдния жанр добавям и проточилата се с месеци дискусия за изтребителите, каквито очевидно г-н Борисов не се кани да купува. Ще кажете - дебати, нали това е демокрацията. Проблемът е, че принципът на \"всички гледни точки\" неизменно ги превръща в брътвеж. Обичайните заподозрени имат повод да се изкажат, пък и да се посчепкат, но с това нещата приключват. Защото не става дума за политически алтернативи, а за лични мнения. Ако погледнем от една по-цинична перспектива: самият комерсиален интерес на една медия не е да намери решение и да сложи точка на темата, а да проточва дебатите, докато се харчат. Нищо че на публиката ѝ втръсва. В България все по-натрапчиво става усещането, че повечето големи медии вече са овладени от един център. В тази посока строим конспиративната теория, че брътвежът, с който е запушено публичното пространство (както впрочем фалшивите новини по-рано), е изкусна манипулация за париране на обществената енергия. Последен аргумент към тази теза е свалянето от екран без обяснения на две водещи журналистки, г-жа Бенатова и г-жа Цолова (последната повдигнала в предаване въпроса дали Пеевски бил акционер в КТБ). Те, разбира се, не са уволнени; това би било скандал, би било \"новина\". Казват ни усмихнати, че и двете - и разследващата, и политическата журналистка - ще водят лайфстайл предавания. Вече усещате посоката, нали? Звезди ще ни разказват какво готвят, здравно-мистични гурувци ще ни съветват как да борим рака, ще научаваме в реално време шеметните новини от \"Фермата\", \"ВИП брадър\" или каквото е там - и, разбира се, ще има много гайди, носии, римляни в пластмасови брони. А после започва председателството на ЕС и всичко ще е за пред чужденците. Деполитизацията на страната обаче няма как да се инженира само отгоре. Ами ако просто пада рейтингът на политическите предавания? Това най-малко е повод невидимият център, овладял медиите, да се саморазправя с един или друг журналист. В бунтовни периоди хората намират откъде да се информират, а малки независими медии неочаквано повеждат общественото мнение. Защо днес не е така? Първо и най-просто: икономиката тръгна нагоре. България няма никаква заслуга за това, просто светът преодоля кризата. Протести \"срещу системата\" (като този от 11/09) или демонстрации за някакви политически алтернативи просто не събират публика. Обратно: успешно се провеждат секторни акции на групи, които искат да получат по-добър дял от набъбващата пица. Но подобни акции фрагментират обществото и вместо до общи политически действия водят до сепаративни договорки. Лоша услуга на радикалите от ляво и от дясно изигра това, че бежанската тема изведнъж изчезна и не се намира друго, което да я замени. Най-гласовитата опозиция днес е във властта, другата пък в лицето на ДПС мълчаливо подкрепя управляващите, третата отляво взе да чопли неразбираеми за хората тематики като това кой да назначава шефа на антикорупционното звено – грешка, която в началото на годината погреба десните. И с какво се занимаваме? С шума по дискотеките - за и против. Политическата енергия идва и си отива на вълни. Примиряваме ли се, отчайваме ли се, не знам, но в момента като че ли сме около нулевата точка. Това не значи, че не се възмущаваме, а че раздразненията ни не достигат до онова ниво на абстракция, което би ги превърнало в политическо действие. Гневът ми от дупката на улицата, в която пропадам вече много години, когато се прибирам с колата, не е политически. Макар и често да попържвам общинарите, както правят мнозина зад волана. Гневът ми би станал политически, ако заедно с други съграждани поискаме механизъм, който да търси отговорност от Софийската община. Става дума за много хора, организирани хора, които вярват в една алтернатива. Днес медиите си остават при дупката: снимат я, канят разни хора да я обсъждат от всички гледни точки. А властта си властва, по-необезпокоявана от всякога. ", "date": "2017.09.20", "title": "Пускат глупости. И народът гледа"}
{"url": "http://clubz.bg/58555-naj_malko_250_jertvi_na_trusa_v_meksiko_snimki", "text": "Най-малко 250 са вече жертвите от унищожителното земетресение в Мексико, съобщи Би Би Си. Броят им обаче най-вероятно ще нараства. Българското посолство в Мексико съобщи, че няма данни до този момент за загинали българи. Трусът със сила между 7,1 и 7,4 разтърси районите около столицата в 13,14 часа местно време във вторник. По данни на Националната сеизмологична служба на Мексико епицентърът е бил на 12 км югоизточно от селището Асочиапан (щата Морелос), разположено на 111 км южно от мексиканската столица.  Огнището на земетресението е на дълбочина 57 километра. Най-голям е броят на жертвите в щата Морелос, южно от Мексико сити, където са загинали 64 души, заяви Луис Фелипе Пуенте. В столицата са загинали най-малко 36 души.  В Морелос, Пуебла и Мексико сити има огромни разрушения. За няколко часа бе прекъсната работата на международното летище \"Бенито Хуарес\" в столицата. Близо 4 милиона души останаха без електричество. В страната бе обявено извънредно положение. Часове след първото, ново земетресение с магнитуд 4.9 по Рихтер разлюля бреговете на Мексико. Епицентърът му е на 98 км южно от град Сан Франсиско дел Мар в щата Оахака. Огнището е на дълбочина 15 километра. Трус със сила 8 по скалата на Рихтер разтърси Мексико Само преди няколко дни друго силно земетресение от 8.1 разлюля Мексико и отне живота на 98 души.  Спасителните екипи трескаво търсят оцелели под развалините. Хиляди жители панически избягаха на улиците. Кметът на Мексико Мигел Анхел Мансера съобщи, че 44 сгради са силно повредени или разрушени и в някои са избухнали пожари.  \n\t   ", "date": "2017.09.20", "title": "Най-малко 250 жертви на труса в Мексико (СНИМКИ)"}
{"url": "http://clubz.bg/58574-fandykova_otnovo_iska_asfalt_na_dondukov", "text": "Многоактната драма каква да бъде настилката на столичния булевард \"Дондуков\" очевидно няма скоро да приключи. След гласувания, обсъждания и вълнения се премина към вариант, в който основно се запазват паветата. Сега обаче кметицата на София Йорданка Фандъкова иска отново асфалт. Пътните платна по булевард \"Княз Александър Дондуков\" в участъка между ул. \"Г. С. Раковски\" и бул. \"Васил Левски\" да бъдат асфалтирани. Такова искане е отправила Фандъкова към министъра на културата Боил Банов, съобщават от Столичната община. Пускат части от бул. \"Дондуков\" в София (СНИМКИ) Ремонтът на бул. \"Дондуков\" започна в началото на юни, като различни участъци от него бяха затваряни поетапно. На 15 септември беше отворен за движение участъкът между улиците \"Сердика\" и \"Г. С. Раковски\". Първоначалните планове на Столичната община бяха да бъде положена комбинирана настилка от павета по линиите на трамвая и асфалт по пътните платна. Впоследствие от Министерството на културата дадоха становище за изцяло павирана настилка. Част от \"Дондуков\" - чисто нов от 15 септември. Е, без тротоарите (СНИМКИ) Фандъкова иска специализираният експертен съвет към Министерството на културата да разгледа отделно участъка между \"Г. С. Раковски\" и бул. \"Васил Левски\" и \"да се съобрази с внесения от Столичната община проект за полагане на асфалтова настилка\" в пътните платна. От общината се аргументират, че в този участък автомобилното движение е интензивно и при изпълнение на асфалтова настилка ще бъдат понижени нивата на шум и запрашаване. Освен това тази част от \"Дондуков\" била \"отдалечена от традиционните исторически туристически маршрути в центъра на София\". Според Фандъкова Столичната община е запазила характерните павета за историческата част на центъра на София - между бул. \"Цар Освободител\", Ларгото и ул. \"Г. С. Раковски\", каквото било изискването на Националния институт за недвижимо културно наследство и Министерството на културата. Част от \"Дондуков\" - чисто нов от 15 септември. Е, без тротоарите (СНИМКИ)", "date": "2017.09.20", "title": "Фандъкова отново иска асфалт на \"Дондуков\""}
{"url": "http://clubz.bg/58542-sedem_tochki_za_beata_shidlo", "text": "Днес в България пристига полската министър-председателка Беата Шидло, която ще се срещне с българския си колега Бойко Борисов.  \"Приоритетите по време на българското председателство на Съвета на ЕС, миграционният натиск към Европа и охраната на външните граници, както и други въпроси от европейския дневен ред\" ще са в центъра на разговорите според краткото   на сайта на Министерския съвет.  Ако питате правителствените пресслужби във Варшава и в София защо идва пани Шидло, се басирам, че ще отговорят, че това е отдавна планирано посещение. Сигурно могат да го докажат и черно на бяло. Работата на пресслужбите обаче не е непременно да казват важните неща. Господ е оставил малко от тях и за медиите. В изпълнение на това си задължение към публиката трябва да отбележим няколко акцента в днешната визита. Първо - тя е при следващия председател на Съвета на ЕС, от когото в значителна степен зависи дневният ред. Полша е най-голямата от членките на ЕС, приети след 2004 г. Поляк (Доналд Туск) е първият източноевропеец, заел длъжност на върха на Европейския съюз (председател на Европейския съвет). Полското правителство и президент в момента са от консервативната и евроскептична партия \"Право и справедливост\", която е в остри противоречия с Европейската комисия и най-големите от старите държави членки - Германия и Франция - заради спорни реформи, които въведе в Конституционния съд и в правосъдната система. Според управляващите те трябва да приключат с остатъците от комунистическото минало; според критиците им - те поставят Конституционния съд и правосъдието в политическа зависимост. Комисията смята, че полското правителство нарушава фундаментален принцип на ЕС - върховенството на закона - и го предупреди, че може да започне срещу страната му процедура за налагане на най-тежката санкция в ЕС - лишаване от членски права. По-рано Комисията постави Полша под наблюдение в рамките на специален механизъм, който следи, всички държави членки да се придържат към този принцип. Полша е в прицела на Брюксел и като част от Вишеградската четворка, където освен нея са Унгария, Чехия и Словакия - страни в една или друга степен евроскептични и противопоставящи се на схемите за релокация на мигранти от Гърция и Италия.  Ключовите думи в съобщението за визитата на Шидло са: председателство, миграционен натиск, европейски дневен ред. Тя идва у нас малко след френския президент Еманюел Макрон, който отправи остри думи към Варшава по време на източноевропейската си обиколка в края на август.  Макрон демонстративно се срещна в Залцбург, Австрия, с двамата по-умерени вишеградските лидери - премиерите на Чехия и Словакия Бохуслав Соботка и Роберт Фицо - и демонстративно изолира двамата хардлайнери там - Шидло и унгарския ѝ колега Виктор Орбан. Това беше символичен жест, с който искаше да покаже на останалите кого вижда като партньор във федералистката си визия за бъдещето на ЕС и кого - като аутсайдер. В този смисъл България беше поставена в противоположен лагер с Полша. Въпросът къде е България обаче трябва да се решава в София, а не в Париж, в Берлин или в Брюксел. И в него да се види какво ни свързва и разделя с поляците. Без претенция за изчерпателност тук се спирам на няколко пункта: . България и Полша споделят и успяха да наложат схващането, че преди да разпределя миграционната тежест, ЕС трябва да я намали като цяло, като засили контрола по външните си граници. Пълният отказ от солидарност обаче България като гранична страна, потенциално заплашена от мигрантска криза, не може да приеме. Утре може ние да сме в положението на Гърция и Италия. Отделен въпрос е дали сегашните очевидно неработещи схеми за релокация са най-доброто решение и дали предложението на Комисията за реформа на Дъблинския регламент (включително с постоянен механизъм за релокация и глоби за неприемане на квотите мигранти по него) биха работили по-добре. Тук има широко поле за дискусия, от която са заинтересовани и София, и Варшава. Ролята на председателството е тя да бъде конструктивна и резултатна.  И България, и Полша са под различни наблюдения за него, които могат да доведат до различни резултати. Българското правителство иска ЕС да прекрати тъй наречения Механизъм за сътрудничество и проверка, който би бил тежест за страната ни като председателка на Съвета на ЕС. Варшава иска да осуети процедура по член 7 от Лисабонския договор за лишаване от членски права, който би поставил Полша в изолация с потенциално тежки последствия за страната. И отмяната на българския механизъм, и предотвратяването на полския изискват единодушие между държавите членки. Общият интерес е очевиден, макар че в политиката се случва точно очевидните неща да не се признават. На 25 септември, т.е. идния понеделник, Комисията възнамерява да тества настроенията между държавите членки за начало на процедура по чл. 7 срещу Полша. Допускам, че и г-жа Шидло между другото би тествала настроението в София.   До края на тази година и по време на българското председателство в първата половина на следващата това ще е актуална европейска тема. Полша е сред най-твърдите поборници за санкциите срещу Русия. Може би те са сред редките точки на национален консенсус между сега управляващите и опозицията, към която принадлежи Туск (Шидло, апропо, беше единствената от 28-те лидери на среща на върха на ЕС, която гласува против втория му мандат от 2,5 години, който той получи през март т.г.). България досега винаги политически на европейско ниво е подкрепяла санкциите срещу Русия и аргументацията им. В същото време Борисов не е крил, че страната ни икономически страда от тях и предпочита нормализация на отношенията пред по-нататъшно обтягане. Полша е исторически преобладаващо русофобска, а България - преобладаващо русофилска страна.Това са реалности, с които правителствата са осъдени да се съобразяват.  Не е изключено в отделни пунктове на отношението си към ЕС полските консерватори да намерят споделени разбирания с коалиционните партньори на Борисов. Особено що се отнася до мигрантите, националния суверенитет и идентичност и \"намесата на Брюксел\".   . Полша е сред инициаторите на енергийния съюз. България също е една от страните, заинтересовани от него. Може да се окаже обаче, че сме заинтересовани по различен начин. София иска заместител на отменения \"Южен поток\" и газов хъб край Варна. Варшава една ли ще е вдъхновена от проект, който би помогнал на Русия да заобиколи Украйна и Полша, където сега минават главните тръби на \"Газпром\" към Европа.  Тук сме в един кюп. Конкуренцията на квалифицираните българи и поляци, които продават труда си в \"Стара Европа\" по-евтино от разглезената местна работническа класа, са вътрешнополитическо главоболие за лидери като Макрон. Той натиска с всички сили ЕС да промени директивата за командированите работници, за да отнеме ценовата конкурентоспособност на източноевропейската работна сила. Засега България и Полша заедно с още девет други страни от техния регион блокират опитите за ревизия на директивата, но тя се очаква да е отново на масата на Съвета на министрите през октомври.  ГЕРБ е част от еврофилското политическо семейство на Европейската народна партия. \"Право и справедливост\" - от свързаните с \"Брекзит\" \"Консерватори и реформисти\". Към тях клонят по-скоро в разбиранията си ВМРО и  НФСБ. \"Атака\", докато не беше част от управляващата коалиция, говореше като откровено еврофобска и прокремълска партия. Говоренето обаче е едно, а управлението - друго. ГЕРБ/ЕНП са за \"повече Европа\". Патриотичният съюз, както и \"Право и справедливост\" - за по-малко. Доколкото темата е философска, предполагам, Борисов ще се постарае да я избягва. В Берлин и в Брюксел той е \"златно момче\". Шидло е по-скоро в категорията \"черна овца\". Доколкото обаче някои от реформите на ЕС ще са тема на българското предеседателство, е възможно Шидло да ги засегне. Тук българският премиер ще трябва да върви по тънко въже и да не губи равновесие.", "date": "2017.09.20", "title": "Седем точки за Беата Шидло"}
{"url": "http://clubz.bg/58538-chrevni_bakterii_opredelqt_tegloto_ni", "text": "Чревна бактерия може да е причината за загубата или наддаването на тегло, сочат данните от ново изследване. Проучване на Департамента по хранене, упражнения и спорт на Университета на Копенхаген показва, че различните пропорции на чревни бактерии могат да определят колко килограма даден човек може да загуби.  Новината може да послужи като успокоение за тези от нас, които са пробвали без резултат най-различни диети за отслабване, съобщава \"Индипендънт\". Изследователите наблюдават 62-ма души, всичките от които имат широка обиколка на талията. Те получават инструкции да следват или Новата северна диета - боровинки, ядки, зелени растения, или Средната датска диета - яйца, чисто месо, кафе, маруля, без зърнести култури, като са групирани в зависимост колко от двата типа бактерии - Prevotella и Bacteroides, имат в червата си. Двете диети са много различни по отношение на количеството на поеманите фибри, като много по-богата на фибри е Новата северна диета. Участниците следват двете диети в продължение на 26 седмици, като се мери теглото им. След този начален период всички участници в изследването минават само на Северната диета - в продължение на една година. Учените откриват, че хората с по-висок процент на Prevotella спрямо Bacteroides, които са следвали Новата северна диета, са загубили повече телесни мазнини в сравнение с хората, които при същото съотношение са били на датската диета. Когато се променя съотношението, загубата на тегло при следването на двете диети е едно и също. \"Хората, при които има по-висок процент на Prevotella спрямо Bacteroides, са по-податливи на загубата на тегло при диета, богата на фибри и зърнени култури, в сравнение с тези на Датската диета\", обяснява авторът на изследването Мадс Хьорт. \"Положителните резултатите от Новата северна диета, свързани с отслабване, могат да се приложат само за определена част от населението\", добавя той. \"За около половината от населението.\" Изследването отново подкрепя тезата, че храненето трябва да е строго индивидуално и че това, което дава резултати при едни хора, не действа при други. Ако дадете за изследване проби от изпраженията си, ще може да откриете какво е процентното съотношение на бактериите във вашите черва и да съобразите храненето си с това. Все пак е най-добре да посетите доктор, преди да предприемете драстични промени. \n\t\"Тези резултати от проучването са пробив, те показват, че определени видове бактерии играят значителна роля в регулацията на теглото и загубата на килограми\", каза водещият изследовател Арне Аструп. \"Така може да обясним защо диета с много фибри невинаги води до загуба на тегло. Чревните бактерии са важна част от отговора и отсега нататък ще играят все по-голяма роля в лекуването на затлъстяването\", смята той.", "date": "2017.09.20", "title": "Чревни бактерии определят теглото ни"}
{"url": "http://clubz.bg/58541-ima_logika_prezidentyt_da_ne_odobri_nov_predsedatel_na_vas", "text": "Няма разпределение на квоти между партиите за избор на кандидатите на ВСС от страна на парламента, коментира пред Клуб Z зам.-председателят на Народното събрание от \"Обединени патриоти\" Явор Нотев. Но това носи риск за процедурата, отбеляза представителят на \"Атака\". Шефът на парламента: Задкулисни договорки за ВСС? Не съм чувал Според него това поставя под въпрос и избора. Ако 160 депутати не подкрепят 11 от 18-те кандидати, това ще провали избора на целия Висш съдебен съвет и старият ще продължи да работи, докато процедурата не се повтори, очаква Нотев. На въпрос дали не е редно парламентарните групи да обсъдят кандидатите, за да няма такъв риск, той отговори: Данаил Кирилов: Нямаше време за въпроси. Търсете позитивното Според него изборът ще е интересен, а и се наблюдава нова тенденция - броят на кандидатите и съгласните да се кандидатират за членове на ВСС и инспектората е нараснал. Десни партии към парламента: Не подкрепяйте тези 4-ма за ВСС! Ето кои... Дали това е знак за подобрение на отношението в съдебната система към висшия орган? Попитахме г-н Нотев дали президентът Радев е редно да задържа назначението на Георги Чолаков, когото ВСС избра за председател на ВАС, и дали Румен Радев е прав за това, че новият ВСС трябва да избере шефа на ВАС. Румен Радев за шефа на ВАС: Трябваше да го избере новият ВСС (ОБНОВЕНА) Нотев отбеляза, че не би си позволил да коментира как държавният глава упражнява своите правомощия. Данаил Кирилов: Нямаше време за въпроси. Търсете позитивното Десни партии към парламента: Не подкрепяйте тези 4-ма за ВСС! Ето кои... Румен Радев за шефа на ВАС: Трябваше да го избере новият ВСС (ОБНОВЕНА)", "date": "2017.09.20", "title": "\"Има логика президентът да не одобри нов председател на ВАС\" "}
{"url": "http://clubz.bg/58553-ne_vsqka_riba_koqto_mirishe_na_riba_moje_da_byde_izqdena_ot_kotki", "text": "Свикнали сме, когато говорим за детските книги на Йордан Радичков, да се сещаме за „Ние, врабчетата“ и „Малки жабешки истории“. Но писателят е автор и на много други нежни и красиви работи, насочени към по-малките читатели. Сега, повече от двайсет години след последното си издание, по книжарниците отново може да се намери „Шарена черга“, първата детска книга на Радичков. Магаре, което спори със собствената си сянка, жаба, която разваля детската фантазия, овни, които срутват цели дворци, прасе, което спори с ветровете, охлюв, тръгнал на околосветско пътешествие, и деца, откриващи света, са сред историите в „Шарена черга“, която Радичков издава през 1964 г. Освен въображението си писателят използва и собствените си детски спомени. Научаваме как е измислена стенобойната машина, колко котки са нужни, за да изядат един кит, как да се качим на небето, за какво се иска зурла, как се опознава светът, за какво се карат жабите и откъде идва силата на слънцето… „Шарена черга“ с илюстрациите на Мария Вълкова ще бъде представена в Детско-юношеския отдел на Столичната библиотека от 12,30 до 14 часа на 30 септември ( ). Тогава ще бъдат раздавани и безплатни карти за библиотеката за деца – нужно е само тяхното присъствие и снимка.", "date": "2017.09.20", "title": "Не всяка риба, която мирише на риба, може да бъде изядена от котки"}
{"url": "http://clubz.bg/58572-rabotnicite_ot_emko_na_protest_pred_parlamenta_snimki", "text": "Стотици работници от \"Емко\" се събраха на протест пред Народното събрание с настояване да бъде върнат лицензът на предприятието и те да запазят работните си места.  \"Емко\" брани лиценза с нов шеф – Гебрев отстъпва на Марийка Букорт В центъра на София пристигнаха автотобуси от различни градове на България – предимно от Трявна и Монтана, които настояват за спешни действия от страна на държавата. Решението за лиценза на „Емко“ е отложено На място се появиха и депутати от парламентарната група на БСП, които решиха да говорят с протестиращите.   Решението за лиценза на „Емко“ е отложено", "date": "2017.09.20", "title": "Работниците от \"Емко\" на протест пред парламента (СНИМКИ)"}
{"url": "http://clubz.bg/58556-shte_se_sybere_li_11_pyti_mnozinstvo_za_noviq_vss", "text": "Поне 11 пъти по поне 160 гласа мнозинство трябва да постигнат днес депутатите, ако искат да попълнят състава на новия Висш съдебен съвет. Мандатът на стария изтича на 3 октомври, а наследниците на съдебните кадровици трябваше да бъдат избрани преди 3 сепгември по закон. Единствено квотата на Народното събрание от 11 души не е запълнена. А изборът миналата седмица бе отложен с простичък мотив - все още се търси достатъчна подкрепа за кандидатите. Парламентът бави избора на членове на ВСС - търси се мнозинство Номинациите за членове на новия ВСС от депутати са 18, а местата - едва 11. За първи път изборът е по новите правила в конституцията, приети през 2015 г. и е нужно мнозинство от поне 2/3 за всеки от кандидадите, за да бъде избран.  \"Има логика президентът да не одобри нов председател на ВАС\"  Според кулоарните слухове местата са неофициално \"разпределени\" в поредица от преговори и би трябвало да са по следната формула 4 места за кандидати от ГЕРБ, 3 - за БСП, 2 - \"Обединени патриоти\" и по 1 за ДПС и \"Воля\".  Шефът на парламента: Задкулисни договорки за ВСС? Не съм чувал Според депутати от мнозинството, напрежение при парламентарните совалки е имало в рамките на мнозинството покрай лоша репутация най-вече на Магдаличев и Стоев в рамките на управляващото мнозинство на ГЕРБ и \"Обединените патриоти\". Недоволни в парламента имало и заради Стоев. Без гласове от БСП или ДПС обаче нито един кандидат за новия състав на ВСС не може да бъде избран.  Управляващите от ГЕРБ и \"патриотите\" имат едва 122 гласа, а ако се добавят хората на \"Воля\" и единият независим стават 135. Сметката до 160 гласа излиза точно с 25-имата депутати на ДПС, но един от тях, както знаем, май от началото на мандата се появи само на клетвата. Тоест - без гласове от БСП няма да има избран член на ВСС при тази подкрепа. ГЕРБ плюс БСП е единствената здрава парламентарна конструкция за квалифицирано мнозинство в този парламент - имат общо 175 гласа. Аритметиката излиза при опит за изолиране на малкия коалиционен партньор, но по-трудно при опит за изолиране на левицата от всички останали, заедно с ДПС.  Новият ВСС на финалната права - какво следва \"Има логика президентът да не одобри нов председател на ВАС\"  Шефът на парламента: Задкулисни договорки за ВСС? Не съм чувал Новият ВСС на финалната права - какво следва", "date": "2017.09.20", "title": "Ще се събере ли 11 пъти мнозинство за новия ВСС?"}
{"url": "http://clubz.bg/58571-izboryt_na_vss_v_parlamenta_edin_vdiga_ryka_drugite_go_sledvat_snimki", "text": "Парламентът избра днес членовете на Висшия съдебен съвет (ВСС) от парламентарната квота. Дебати почти нямаше, а най-много време отне представянето на кандидатите от страна на вносителите. По време на гласуването в пленарна зала обаче се наложи на депутатите от ГЕРБ да им бъде подсказвано как трябва да гласуват за всеки един от 18-те кандидати. Някои от тях вдигаха ръце и правеха определени знаци. Зам.-шефът на парламента Цвета Караянчева пък бе дочута да подсказва на шефа на парламента Димитър Главчев по време на гласуването  Подобни знаци бяха забелязани да дават и депутати от БСП.   ", "date": "2017.09.20", "title": "Изборът на ВСС в парламента - един вдига ръка, другите го следват (СНИМКИ)"}
{"url": "http://clubz.bg/58600-shouto_na_stoichkov_berbatov_naniza_hettrik_kamata_syshto_vkara", "text": "Звездният тим на Христо Стоичков победи с 3:2 ветерани на \"Барселона\" в шоумача на стадион \"Берое\" в Стара Загора. Над 10 хиляди зрители видяха спектакъл в изпълнение на някои от най-големите в българския футбол и на асове от първия \"Дрийм тим\" на Барса, подсилени с по-млади величия. Димитър Бербатов вкара хеттрик за \"Приятелите на Стоичков\", а Камата игра по едно полувреме и за двете селекции. След почивката той облече екипа на каталунците и се разписа от дузпа с добавка, след като вратарят Стоян Колев изби първия му удар. Резултатът се движеше 2:0, 2:2, 3:2. Атанас Узунов, кум на Ицо, съдийства срещата. Авторитетно. Но и не беше затруднен. Камата бе кротък този път. Българският тим излезе със страховитото нападение от миналото - Стоичков, Емил Костадинов, Наско Сираков, Йордан Лечков, Красимир Балъков, Димитър Бербатов... Любопитно е, че съотборници бяха Бербо и Лечков - публична тайна е, че Митко някога се отказа от националния отбор заради един от босовете на БФС. Точно гологлавият екзекутор на Германия обаче изведе бившият играч на \"Манчестър Юнайтед\" за 3:2. Треньори на българите бяха Димитър Пенев, Христо Бонев и старозагорската легенда Петко Петков, а в състава личаха още Стилиян Петров, Мартин Петров, Радостин Кишишев, Петър Михтарски, Даниел Боримиров, Ивайло Йорданов, Бончо Генчев, Илиан Илиев... Преди срещата Стоичков държа кратка реч, в която отново изтъкна, че не забравя как някога е бил войник в Стара Загора, а после е бил аплодиран като треньор на \"Литекс\". Той връчи свои екипи на близки на починалите наскоро легенди на пловдивския футбол Георги Славков и Аян Садъков. Най-голямата звезда в тима на \"Барселона\" бе Хулио Салинас, изявиха се също Джика Попеску, Яри Литманен, Серхи, Гойкоечея, Ферер, Надал, вратарят Ангой, който е зет на Йохан Кройф и т.н. и т.н. Накрая всичко свърши със заря и изпълнение на живо на великия химн \"Барселона\" на Монсерат Кабайе и Фреди Меркюри. А звездите на \"Барселона\" тепърва могат да се завръщат в България. Уговаря се подобен мач срещу румънски асове в Русе. Възможно е догодина да се изправят и срещу звезди на ЦСКА по случай 70-годишнината на \"червените\".  ", "date": "2017.09.20", "title": "Шоуто на Стоичков: Бербатов наниза хеттрик, Камата също вкара"}
{"url": "http://clubz.bg/58577-vlastta_v_budapeshta_pita_ungarcite_kakvo_da_se_pravi_sys_soros", "text": "Унгария готви национално допитване за милиардера филантроп Джордж Сорос, съобщиха от правителството в Будапеща във вторник, съобщава АФП. Това се случва шест месеца преди парламентарните избори. Кампанията трябва да проучи общественото мнение за \"Плана Сорос\" и вероятно ще страртира следващия месец, съобщи говорителят на правителството Бенце Тужон пред държавното радио, без обаче да дава повече подробности. През миналата седмица Лайош Коша, високопоставен представител от управляващата партия \"Фидес\", каза, че \"Планът Сорос\" включва приемането на милион мигранти годишно и събарянето на оградите по границите на страната. Кабинетът в Будапеща твърди, че 86-годишният милиардер работи усърдно, за да вкарва мигранти в Европа. Унгария спира кампанията срещу Сорос Премиерът Виктор Орбан обяви Сорос за най-големия враг на Унгария и поде от началото на годината редица действия за дискредитиране на магната и многото финансирани от него неправителствени организации, включително чрез плакати из Будапеща и други градове. Битка по Фройд: Орбан срещу Сорос Това допитване е поредното от финансирани от данъкоплатците кампании за проучване на общественото мнение. Първото беше през 2015 г., а темата му беше \"Имиграцията и тероризмът\". Това допитване беше силно критикувано особено от Върховния комисириат за бежанците на ООН, който определи въпросите като \"шокиращи\" и че могат да доведат до бум на ксенофобията в ЕС.    Друга кампания, озаглавена \"Да спрем Брюксел\", питаше унгарците за съвет как да се действа с политики на ЕС, които според правителството \"заплашват унгарската независимост\". Битка по Фройд: Орбан срещу Сорос", "date": "2017.09.20", "title": "Властта в Будапеща пита унгарците: какво да се прави със Сорос"}
{"url": "http://clubz.bg/58576-uiz_er_puska_poleti_ot_sofiq_do_malaga", "text": "Унгарският нискобюджетен превозвач \"Уиз ер\" пуска полети от София до Малага. От 27 март догодина те ще се изпълняват два пъти седмично - във вторник и в събота, съобщиха от авииокомпанията.  Местата по маршрута вече са в продажба и могат да бъдат резервирани на сайта или чрез мобилното приложение на компанията.  Цената на билетите започва oт 29,99 eвpo, или 58,99 лeвa, което включва безплатен ръчен багаж с максимални размери до 55x40x23 см. Πpeди вpeмe „Уиз ер“ съобщи, чe oт cлeдвaщaтa гoдинa щe oбcлyжвa и пътyвaния дo Hицa и Лиcaбoн oт бългapcĸaтa cтoлицa.  Защо \"Уиз Еър\" оставя пътници? Появата им накуп била прецедент  Πpeз лятoтo пъĸ cтapтиpaxa пъpвитe пътyвaния дo Бpaтиcлaвa, ĸoитo ce извъpшвaт чeтиpи пъти ceдмичнo. Днес компанията обяви и 20% намаление на всички билети по всички дестинации, купени в рамките на деня. Специалната оферта е валидна само за членовете на WIZZ Discount Club. „Уиз еър“ пуска нови тарифи и съди Летище София Пpeз пъpвитe oceм мeceцa нa 2017 г. пътницитe нa нискотарифния превозвач от България ca 1,6 милиoнa. „Уиз еър“ пуска нови тарифи и съди Летище София", "date": "2017.09.20", "title": "\"Уиз ер\" пуска полети от София до Малага"}
{"url": "http://clubz.bg/58578-arestuvaha_zam_ministyr_v_katalunq_zaradi_referenduma", "text": "Испанската полиция арестува днес 14 души при акция в Барселона срещу регионалното правителство на Каталуня, съобщи в. \"Ел Мундо\". Сред задържаните е зам.-министърът на икономиката Жозеп Мария Жове. Обискирани са регионалните дирекции с ранг на министерства на икономиката, на социалните въпроси и на външните работи, както и Технологичния център за информация и Агенцията за приходите на Каталуня. Почти всички арестувани са от екипа на каталунския вицепремиер Ориол Жункерас, който е и регионален министър на икономиката и финансите. Испания ще съди каталунските депутати, одобрили референдума Тези хора подготвят референдума за независимост, който автономното правителство на Каталуня насрочи за 1 октомври. Испанският Конституционен съд обаче отмени вота, след като централното правителство оспори неговата законност. Мотивът на кабинета в Мадрид е, че референдумът противоречи на конституцията от 1978 г., според която Испания е неделима. След арестите каталунският премиер Карлес Пучдемон - един от най-отявлените привърженици на отцепването, свика спешна среща на правителството. Хиляди протестиращи се събраха пред Министерството на икономиката в туристическия район на Барселона. Те започнаха да скандират   и знаменития лозунг   (\"Няма да минат!\") от времето на Гражданската война през 1936-1939 г. През последните дни полицията в Каталуня извърши редица акции, насочени срещу референдума. Властите в Каталуня обаче не дават признаци, че смятат да се подчинят. Пазителите на реда конфискуват принтери и обискират редакции на вестници и офиси на куриерски компании. Те търсят агитационна литература, урни и инструкции за ръководене на избирателни участъци. Вчера Гражданската гвардия конфискува над 45 000 плика, пакетирани в кашони. Каталунското правителство смятало да разпрати с тях известия до жителите на автономната област за предстоящото допитване. Днес пред Върховния съд на Каталуня застана Албер Бате - кмет на град Вайс. Той е първият от 700-те кметове, които се явяват пред магистратите по обвинение в подпомагане на провеждането на каталунския референдум.", "date": "2017.09.20", "title": "Арестуваха зам.-министър в Каталуня заради референдума"}
{"url": "http://clubz.bg/58573-kalina_chapkynova_emocionalno_svyrzana_sym_s_deloto_sarafovo", "text": "Днес, докато пледираше в съдебната зала по повод различни искания на страните по мегаделото за атентата в \"Сарафово\", шефката на бургаската окръжна прокуратура Калина Чапкънова-Кючукова бе избрана за член на бъдещия ВСС. Чапкънова се занимава с единствения терористичен акт в най-ново време - взрива в Сарафово, почти от самия старт на разследването. На излизане от залата на Специализирания наказателен съд, тя каза, че от медиите научава, че е избрана от 44-ото НС за член на ВСС от квотата на ГЕРБ. Отговори и на няколко въпроса на Клуб Z и други медии: \"От вас научавам, тъй като бях в зала – нямам нищо черно на бяло. Не знам какво се е случило на гласуването\", сподели на вратата Чапкънова. ... - (смее се) Ами аз, както казах – от вас научавам... - Това е част от моята работа. Не мога да кажа, че това дело е нещо много, много по-различно! - Да, разбира се. От тази гледна точка – като обем, като състав – действително в новата история на България друго такова дело няма. За мене беше също първо. Разбира се, имаше много трудности в началото, но целият екип, който работи по делото – не съм само аз... Така че няма как емоционално да не съм свързана. - Съжалявам, но всички тези неща аз ги научавам от публикаците. И не са ми известни. Изборът на ВСС в парламента - един вдига ръка, другите го следват (СНИМКИ) Даже и за резултата току-що научавам от вас, както казах. Дори не ми е известно как са се провели дебатите, за да мога да коментирам каквото и да е. Нула доказателства за участие на „Хизбула” в атентата от \"Сарафово\" - По делото такива данни никога не са съществували. Моето изявление беше във връзка с искането за конституиране на тази организация в качеството на граждански ответник. И позицията на държавното обвинение беше, че няма каквито и да са – нито данни, нито доказателства по делото за връзката на двамата обвиняеми с тази организация. - Всъщност сега не е етапът, на който следва да бъде коментиран размерът. Това е въпрос по същество. Днес съдът всъщност прецени само дали са допустими гражданските искове. И те бяха своевременно предявени от лица, които са активно легитимирани да сторят това. Така че съдът ги прие за разглеждане в настоящия наказателен процес. Делото \"Сарафово\": над 40 иска срещу двамата живи терористи А доколко, в какъв размер те ще бъдат уважени, това е въпрос по същество, по който накрая съдът ще се произнесе. - Това вече е съвсем друг въпрос – доколко тези суми биха могли по някакъв начин да бъдат получени от пострадалите лица реално. - Да, разбира се. Днес съдът обяви и в зала всички разбрахме, че   – това е всъщност призоваването на пострадалите лица и разяснаване на техните права в това им процесуално качество, за всички израелски граждани приключии днес. Т.е. - за следващото съдебно заседание реално ще бъде даден ход на делото, освен ако няма някакви обстоятелства, които не могат да бъдат предвидени – като заболявене на защитници и т.н. Говоря хипотетично. Но днес делото беше отложено предвид само на това, че не всички искания за конституиране в качеството на частни обвинители бяха уважени, съответно – определението на съда подлежи на обжалване. Това беше поводът да бъде отложено за друга дата. Нула доказателства за участие на „Хизбула” в атентата от \"Сарафово\" Делото \"Сарафово\": над 40 иска срещу двамата живи терористи", "date": "2017.09.20", "title": "Калина Чапкънова: Емоционално свързана съм с делото \"Сарафово\""}
{"url": "http://clubz.bg/58586-govorit_moskva_yurij_chajka_se_opynal_na_borisov_che_rusiq_ne_e_zaplaha_za_bylgariq", "text": "Този кратък абзац се съдържа в съобщение на руската Генерална прокуратура. То бе по повод посещението на руския обвинител № 1 Юрий Чайка у нас, приключило вчера. Цацаров и Чайка ще борят съвместно корупцията и ще защитават правата на човека След като отначало българските журналисти се информираха дори за старта на самата визитата от сайта на руската генерална прокуратура - genproc.gov.ru, а нашата реагираше с часове по-късно, вчера пък бяха разпространени 6 (шест!) съобщения, свързани с Чайка. И разбира се... В последното пише как министър-председателят \"отбеляза, че имаме интерес руски туристи да посещават България и благодари на службите на двете страни,  че са осигурили спокоен сезон за тях\". В съобщенията обаче няма и дума за \"дребната подробност\" с руската заплаха. На 13 септември стана ясно, че българското правителство е одобрило доклад, според който Русия е сред главните заплахи за националната ни сигурност. Предстои документът да бъде гласуван от парламента. Той вече предизвика гневни нападки от БСП и \"Атака\". Пратеник на Путин беше тук. Какво не е ясно? Руската генерална прокуратура първа съобщи и за пристигането на Чайка в България на 18 септември. Пратеник на Путин беше тук. Какво не е ясно?", "date": "2017.09.20", "title": "Говорит Москва: Юрий Чайка се опънал на Борисов, че Русия не е заплаха за България"}
{"url": "http://clubz.bg/58585-g_n_cacarov_vie_ste_v_systoqnie_na_beznakazanost_i_samovlyubenost", "text": "Господин Цацаров, нямате изобщо понятие какво е национален интерес и какво е защита на национален интерес. Толкова сте елементарен с повтарянето на мантрата на Пеевските медии. За Ваше сведение - питайте си хората от Библиотекарския институт, които са реалния център на ДС и които са Ви крепители. Това какво са си мислели, че правят от ДС с \"агентурните си разработки\", си е тяхна работа - важното е какво е станало, защото нито у нас, нито където и да е по света това не е било еднопосочна улица. Питайте \"библиотекарските\" си босове колко от хората, които са се опитвали да вербуват или измъкнат информация, са се съгласили да им сътрудничат. А това не става от само себе си. Става с работа, която и тогава и сега носи рискове. Хората са живи, макар и на пределна възраст, могат да свидетелстват. Антикорупционният фонд внесе сигнал до новия ни приятел Юрий Чайка Господин Цацаров - каня Ви по всяко време и на всяко избрано от Вас място, но в присъствието на медиите, да дискутираме темата \"национални интереси\" и как Вие и аз ги разбираме и защитаваме. Преди това обаче направете справка с книгите. Националният интерес се отъждествява с интереса не на институциите, а на гражданите - като данъкоплатци, като потребители и носители на граждански права и свободи. Не е национален интерес да фалирате банка, не е национален интерес да обслужвате олигарси, не е национален интерес на практика да абдикирате от изпълнение на възложените Ви функции, като не преследвате престъпността и корупцията - която е друга форма на нейната закрила. Ако не бях прав, нямаше обществената Ви подкрепа да е под 6 процента? Не е национален интерес да защитавате интереси на чужда корпорация срещу български министър. Този списък с това къде ни се разминават вижданията за национален интерес, вярвайте, е много дълъг. За това предлагам да го обсъдим пред публика. Бъдете спокоен, аз съм и оставам дипломат. Дължите не на мен, а на обществеността отговори защо криете съдържанието, разговорите и документа, който подписахте с главния прокурор Чайка, и се налага да разбираме от руската прокуратура, че български прокурори ще бъдат обучавани в Академията на РГП в занаята на защитата на човешките права и борбата с корупцията!?!!? Бихте ли казали с колко главни прокурори от ЕС и НАТО сте постигнали подобна дълбочина на сътрудничество и разбирателство? Пратеник на Путин беше тук. Какво не е ясно? Срещали ли сте се генерал Решетников, например? Тъй като тотално сте преминали в състояние на безнаказаност и самовлюбеност, като лансирате и неистини по мой адрес, и тъй като изобщо не ми пука от Вашата власт, защото сте \"на конци\", ще обсъдя с моите адвокати дали не е време да променя тоталния си отказ от завеждането на дела при дезинформация по мой адрес. Признавам, че хипотезата този път да Ви видя в съда предизвиква спонтанен интерес. Сигурен съм, че няма да напуснете своята зона на комфорт, включително медиен. Защото Ви е страх от публичен дебат. Истински страх.  В руския език има една прекрасна поговорка: \"Каждый понимает по мере своей испорченности\".  С Вас сме в различни лиги, включително по темата национален интерес и отдаденост към Отечеството. Тепърва ще го разбирате. Горният текст е изпратен с молба за право на отговор до главния редактор на \"24 часа\". ... Когато човек живее от чужди грантове или е бил секретен сътрудник на бившата Държавна сигурност, той вече е продал душата си После, каквото и да стане - министър или посланик, си остава глашатай под наем. За такива хора националните интереси не значат нищо\".   Пратеник на Путин беше тук. Какво не е ясно?", "date": "2017.09.20", "title": "Г-н Цацаров, вие сте в състояние на безнаказаност и самовлюбеност"}
{"url": "http://clubz.bg/58588-igraqt_li_kyurdite_va_banque", "text": "Знам, че звучи странно, но за България предстоящият референдум за независим Кюрдистан е много по-важен, отколкото този за независима Каталуня. Защо Барзани няма да обяви независим Кюрдистан на 25 септември?  А в българските медии за Кюрдистан се мълчи оглушително, макар напрежението в международен план всеки ден да ескалира с потенциална опасност за много голям военен конфликт, който би засилил нова бежанска вълна към Европа. Приходите от петрол и тяхното разпределение са основната разделителна линия. Ербил (\"столицата\" на автономен Иракски Кюрдистан) настоява сам да разпределя тези постъпления, докато според иракската конституция това прави федералното правителство в Багдад. В същото време кюрдите не са единодушни по отношение на референдума. И макар огромно мнозинство да подкрепя идеята за референдум, движението Горран, което е основна опозиция на Кюрдската демократическа партия на Барзани (с 38 депутата в автономния парламент), е категорично против провеждането му сега, в тази политическа ситуация. Събралият се миналата седмица за пръв път от две години кюрдски автономен парламент, състоящ се от 111 места, прие с едва 65 гласа решението за провеждане на референдума. Макар да се очаква над 90% да гласуват \"ЗА\" независимостта в безспорните кюрдски региони, са възможни и изненади, тъй като подобен  успех на Барзани ще утвърди неговата хероизация в кюрдския национален пантеон – нещо, което противниковите лагери не биха приели с такава лекота. Патриотичният съюз на Кюрдистан (18 депутата), който официално е в управляващата кюрдската автономия коалиция, е съоснован от Фуад Маасум, който понастоящем е президент на федерален Ирак. Смъртта на Наширван Мустафа, основател на опозиционното движение \"Горран\" (24 депутата), през май месец тази година създаде известно напрежение сред кюрдите, но неговият наследник Омар Саид Али публично обяви, че е против референдума в този момент и по този начин. Не бива да бъдат подценявани и кюрдските ислямисти, които държат 6 места в автономния парламент. Срещу Барзани ще се изправят и разоръжените на този етап леви ПКК (Кюрдска работническа партия), които имат силни позиции от двете страни на границата с Турция. В Сирийски Кюрдистан кюрдите, изтласквайки ДАЕШ, успяха да създадат Рожава – парадържавно образувание с антономно-анархистки характеристики, което зае политическо-административния вакуум в района.  е категорично против референдума, като Върховният съд определи, че е противоконституционен. Премиерът Хайдар Абади обяви, че няма да допусне \"нов Израел\" и предупреди, че е готов да вземе и военни мерки, за да защити териториалната цялост на Ирак. Един успешен референдум ще подкопае тотално доверието в него и ще обезличи всички негови успехи в борбата срещу ДАЕШ, каквито без съмнение са отвоюването на градовете Мосул, Тал Афар и  Тикрит. Това би подкопало официално заявената от САЩ подкрепа за Абади на предстоящите през април 2018 г. парламентарни избори в Ирак.  провежда в момента военни учения по границата с Ирак и е в готовност всеки момент да нахлуе в кюрдските автономни територии. Това се случваше неведнъж и единствено намесата на федералното иракско правителство предотвратяваше реалното избухване на война с кюрдските пешмерги. Ердоган, както и който и да било турски лидер, никога няма да приеме възможността за независим Кюрдистан, защото това при всички положения би изострило военно отношенията на Анкара с кюрдското население на турска територия. По тази причина настоящият президент на Турция експлицитно обяви, че е категорично против насрочения за 25-ти септември референдум. е готов всеки момент да хвърли в бой подкрепяните от него шиитски милиции от иракската \"Народна мобилизация\", които бяха основен фактор за победата над ДАЕШ, за да предотврати възможен кюрдски иредентизъм, който ще иска права на самоопределяне, а защо не и на присъединяване на населени с кюрди персийски територии към евентуален Независим Кюрдистан. В същото време Иран не е особено петимен да отваря нов фронт, защото вече има други три – срещу ДАЕШ в Ирак, срещу опозицията на Асад (джихадитска и светска) в Сирия и срещу законното правителство в Йемен (където е в прокси война срещу Саудитска Арабия) – но ще го направи, ако се наложи. В   подкрепените от САЩ Сирийски демократични сили са съставени от светски сирийски опозиционни войници и от кюрдски бойци. Те в момента изнасят на гърба си цялата операция срещу т.нар. \"столица\" на ДАЕШ - гр. Ракка.  Дълго време   се обявяваше хем за запазване на териториалната цялост в Близкия изток, хем не пропускаше да подчертае, че след като референндумът бъде проведен, ще преоцени своята политика, както на 9 септември тази година обяви заместник-външният министър Михаил Богданов. По-рано днес говорителят  на Кремъл Дмитрий Песков потвърди на пресконференция в Москва, че руският президент ще изчака резултатите, преди да коментира референдума. Това става на фона на обявената на 19.09. от говорителя на Роснефт Михаил Леонтиев сделка, според която руската компания е поела строежа на тръбопровод, който ще отвежда кюрдски газ до Турция. Предложението на  , вербализирано от генералния секретар Антонио Гутереш, е референдумът да бъде отменен и организацията да посредничи в разговорите между Ербил и Багдад. На този етап всички държави, които  членуват в  , се обявяват категорично против референдума на Ербил. Причина от първостепенна важност е, че подобно признаване на правото изобщо на  провеждане на референдум за независимост и промяна на границите, е неприемливо в контекста на предстоящия такъв референдум в Каталуня за отделяне от Испания. Това би насърчило също така подобни настроения и в Шотландия, където несигурността на пред-Брекзит-овата ситуация съживява желанието за повтаряне на опита от септември 2014 г.  на този етап желаят силен Ирак, който да се противопостави на всякакви бъдещи ислямистки заплахи от типа на ДАЕШ, а също и  да успее да затвори поне една част от широкия фронт, който зее в Близкия изток.  Като съюзник в НАТО нашата държава е задължена да спазва своите съюзнически задължения и разбираемо поддържа по-скоро тих профил по темата. Кюрдистан е важен търговски партньор на множество български фирми, включително и на такива, които произвеждат алкохол – стока, позволена за консумация в автономните кюрдски територии, които нямат собствено производство. Не е тайна вече, че български оръжейни продукти често акостират в Близкия изток. Също така вече се заговори малко по-смело за износа на цигари, произведени в България, който, разбира се, не винаги е съвсем редовен. Част от кюрдските пешмерги се въоръжават именно с българско оръжие и според запознати това е била една от важните точки в разговорите между премиера Борисов и президента на кюрдската автономия Масуд Барзани при  неофициалното и необявено посещение на последния в София в края на май тази година. Съдбата на референдума е от особена важност за сигурността не само в Близкия изток, но и в целия свят. От това горещо гърне може да пръсне искра, която да подпали много черги. Затова би било добре българската дипломация внимателно да следи случващото се и да има готови сценарии за действие в различни ситуации. Твърде вероятно е чрез натиска да проведе този референдум Масуд Барзани да се опитва да вдигне максимално високо залога при евентуални преговори с Багдад за бъдещ независим Кюрдистан. \n\tНа 25-ти септември предстои да разберем какво бъдеще очаква и без друго проблемния от десетилетия регион.", "date": "2017.09.20", "title": "Играят ли кюрдите va banque?"}
{"url": "http://clubz.bg/58581-ministyr_karanikolov_proverqva_kinteks_10_godini_nazad", "text": "Министърът на икономиката Емил Караниколов е наредил проверка в оръжейното дружество \"Кинтекс\" за 10 години назад. Това стана ясно по време на извънреден брифинг в министерството. Ще се проверява как са извършвани сделките и дали най-добрите оферти са спечелили. Проверка ще бъде направена и във ВМЗ – дали има техни патенти, които се ползват неправомерно от други предприятия Министърът на икономиката не пропусна да попита защо \"онзи, който се обявява за собственик на \"Дунарит\" (б.р. притежателят на \"Емко\" Емилиян Гебрев), не се е загрижил за това и не е пратил оферта, за да може предприятието да спечели.  \"Ще има проверка в \"Кинтекс\" какво се е случвало последните 10 години там – как са се извършвали сделките\", зарече се Караниколов. Проверка ще бъде направена и във ВМЗ – дали има техни патенти, които се ползват неправомерно от други предприятия. Докато работниците от оръжейните заводи \"Емко\" протестираха пред Народното събрание за отнетия лиценз на предприятието, групата на БСП покани техни представители за разговор в сградата на парламента. Делегацията бе съставена от работници, представители на Инициативния комитет и членове на ръководствата на заводите. Работниците от \"Емко\" на протест пред парламента (СНИМКИ) Още на влизане Славчо Демиев, ръководител на производството на \"Емко\" в Трявна, се възмути, че не са ги пуснали със сини фанелки с надписа на дружеството. Това било реклама, обяснили им гардовете на Народното събрание, но според Демиев това е лъжа - било просто работното облекло на служителите. На въпрос какви очаквания има от депутатите, той заяви: Демиев подчерта, че е искал среща с министъра на икономиката Емил Караниколов, но не получил такава до момента. Тук се намеси директорът на \"Емко\"-Монтана Красимир Пъдарев, който отбеляза, че на 8 протеста е канил министъра, но той не е дошъл на нито един. И даде пример - направили им забележка последно, че сандъци, в които има опасни материали, били с 2 см твърде близо до стените. Това е подигравка, смята той. И отбеляза, че 400 души работят в Монтана, а над 650 - в Трявна. Срещата с червените депутати - представители на региона и други - продължи близо час. Първи след това говори народният представител от левицата Жельо Бойчев. И отбеляза, че първо е важно да има информация за всички действия, които предприема българското правителство. Темата коментира и червеният депутат Румен Гечев: Той добави, че освен работещите в завода отнемането на лиценза му може да остави без работа и няколко хиляди поддоставчици. На въпрос дали е доволен от срещата, Демиев заяви: Той обаче благодари на депутатите за срещата и за това, че ще се опитат да помогнат за проблема. На въпрос какви отговори иска от Караниколов, който ще даде пресконференция по-късно днес, Демиев каза:", "date": "2017.09.20", "title": "Министър Караниколов проверява \"Кинтекс\" 10 години назад "}
{"url": "http://clubz.bg/58579-hristo_ivanov_parlamentyt_e_ednopeevski_s_korpulentno_mnozinstvo", "text": "Лидерът на Движение \"Да, България\" Христо Иванов коментира избора на членове на Висшия съдебен съвет от парламента, който бе проведен днес. Според него депутатите са избрали и четиримата кандидати, които са били неприемливи, а в парламента тържествуват скритите зависимости и пазарлъци. Иванов заяви, че в парламента няма опозиция, той не е многопартиен, а е\"едноПеевски\". Корпулентното мнозинство не падало под 200 депутати. Парламентът набързо избра своите 11 в новия ВСС - ето кои са (СПИСЪК) Ето какво написа Иванов във Фейсбук: Десни партии към парламента: Не подкрепяйте тези 4-ма за ВСС! Ето кои...   Десни партии към парламента: Не подкрепяйте тези 4-ма за ВСС! Ето кои...", "date": "2017.09.20", "title": "Христо Иванов: Парламентът е едноПеевски, с корпулентно мнозинство"}
{"url": "http://clubz.bg/58592-stoqn_mavrodiev_se_zavryshta_kato_shef_na_bylgarska_banka_za_razvitie", "text": "Бившият председател на Комисията за финансов надзор (КФН) Стоян Мавродиев е избран за директор на държавната Българска банка за развитие (ББР), като от назначението го дели само одобрението на БНБ. Заедно с него за член на управителния съвет е предложен и Румен Митров - бивш служител в комисията, съобщава \"Капитал\".  Иво Прокопиев осъди Стоян Мавродиев Ако бъдат избрани, двамата ще имат практически пълен контрол над оперативните решения в институцията с 2.2 млрд. лв. активи, уточнява изданието. Според публикация на \"Банкеръ\" номинацията на Мавродиев за изпълнителен директор на институцията вече е изпратена от Надзорния ѝ съвет в БНБ за одобрение, каквото е необходимо по закон. Освен Мавродиев за изпълнителен директор е предложен и един от най-доверените му хора в КФН - Румен Митров. Той беше директор \"Координация, анализ и политика на регулаторната и надзорната дейност\" (КАПРНД) - една от специално създадените с промени в правилника на комисията дирекции, чрез които бяха ефективно иззети правомощия от заместник-председателите. Кандидат-шефката на КФН обеща оценка за мандата \"Мавродиев\" По устав ББР се представлява само съвместно от двама изпълнителни директори (от общо максимум трима), което означава, че ако Мавродиев и близкият му Митров заемат тези постове, те ще имат практически пълен контрол над оперативните решения в институцията с 2.2 млрд. лв. активи към средата на годината.  И двамата нямат банкерски опит и досега няма яснота (освен спекулациите за лобиране и лансиране през \"Обединени патриоти\") за това как се е стигнало до техните номинации и кои техни качества са надделели. Освен това по устава на банката членовете на управителния съвет се избират от надзорния й съвет, като не е нужно да се свиква общо събрание на акционерите - освен държавата, символичен миноритарен дял има и Банка ДСК. Така чисто формално кандидатурите са внесени в БНБ от тричленния надзорен съвет на ББР. В него влизат бившият зам. - министър на финансите Атанас Кацарчев, който заемаше поста по времето на Милен Велчев, и настоящите зам.-министри на финансите - Кирил Ананиев, и на икономиката - Лъчезар Борисов.  Кандидат-шефката на КФН обеща оценка за мандата \"Мавродиев\"", "date": "2017.09.20", "title": "Стоян Мавродиев се завръща - като шеф на Българска банка за развитие"}
{"url": "http://clubz.bg/58582-kato_kreshtim_mafiqta_mre_ot_strah", "text": "Днес бяха избрани членовете на ВСС от парламентарната квота. Изборът се е състоял по формула 4-3-2-2 (ГЕРБ-БСП-ДПС-ОП). Единствено лицето Марешки имал нещо против, ама не конкретно по кандидатурите, а така, по принцип, щото го нямало във формулата. Изборът на ВСС в парламента - един вдига ръка, другите го следват (СНИМКИ) Какъв ще бъде ефектът върху качеството на работа на бъдещия ВСС от този избор предстои да видим. Със сигурност знам, че процедура, базирана не на общи за кандидатите критерии, а на договорка за бройка, е порочна. Казано с думи прости, ако една политическа сила има квота от две бройки, то тя може да предложи каквито си поиска \"звезди\" и те ще бъдат одобрени. Критерият е да не са повече от двама! Парламентът набързо избра своите 11 в новия ВСС - ето кои са (СПИСЪК) Такъв подход говори за желание формално да се премине през иначе смислено разписаните при промяната на конституцията процедури. Говори и за липса на политическа воля за промяна на системата. Христо Иванов: Парламентът е едноПеевски, с корпулентно мнозинство Какво следва от това: Очаквам до 16 00 ч. (за да може да се хванат централните информационни емисии :) ) двуцифрен брой партии, НПО-та, отделни граждани и цели трудови колективи да публикуват гневни позиции, в които да има градация. Който сколаса първи, ще каже, че е против, вторите ще са КАТЕГОРИЧНО против, за най-неоправните остава опцията да сезират ЕК, ООН и Вселенския разум и да призоват за протест. Протест може и да има утре в 9 30 ч.Това ще отговори на двете основни изисквания за организиране на протести, а именно - организаторите да са се събудили и нормалните хора да са на работа. Ще има 7 и 1/2 участници (щото Йоло Денев не го броя за цял такъв). Фактът, че такива случки бламират самия смисъл на понятието \"граждански протест\", няма значение, важното е, че ще сме се отчели, а и по телевизора може да ни дават, а може да дойдат и момичета... След тези събития животът ще си продължи точно по същия начин. По формулата. Как биха могли да се случат нещата в един по-различен свят: 1. В предишния парламент представителите на градската реформаторска десница не са се избили взаимно в опит да оглавят \"бащина дружина\" или най-малкото да си присвоят част от нея за собствени нужди. 2. Градската реформаторска десница се е явила единна на избори и е трета политическа сила в парламента. 3. Градската реформаторска десница е незаобиколима част от управленско десноцентристко мнозинство, защото е пълнолетна и знае, че промяна може да се постигне само при контол над лостовете на управление. 4. В коалиционнто споразумение за управление наред с други важни неща е разписана и процедура за избор на членове на ВСС от НС. Тя включва задължителни за всички кандидати обективни критерии като: оценка на кариерното развитие (парашутист или човек, минал по стъпалата на професията), оценка на резултатите от работата му (гледа ли си делата, издържат ли обвинителните му актове...), пълна проверка на имотния и финансовия статус на кандидата и свързаните с него лица и още и още... Не на последно място - пълна яснота за това отговарят ли представите на кандидата за работата му на целите на парламентарното мнозинство (тоест на целите на мнозинството български граждани) за развитие на съдебната система. Само отговорилите на всички критерии са допуснати до изслушване и гласуване и вече не е важно кой ги е предложил. Резултат: никакви съмнения за качеството на парламентарната квота във ВСС. Ако и професионалната квота е подбрана по сходни критерии, имаме стабилен и неподвластен на медийни атаки или скрити влияния съдебен съвет, който да управлява системата с професионализъм и почтенност. И както казва един приятел, днешният ден щеше да е просто един красив есенен ден, в който хората си говорят за любов или си спомнят за любовта. :) Това обаче е, както казах, в един по-различен свят. В нашия не е важно какво правим, а какво крещим, че искаме да направим, самоаконипадненеговатамама... Щото като крещим, мафията мре от страх, а борбата с мафията е най-важната от всички борби! И само в Северна Корея са я преборили както трябва! Парламентът набързо избра своите 11 в новия ВСС - ето кои са (СПИСЪК) Христо Иванов: Парламентът е едноПеевски, с корпулентно мнозинство", "date": "2017.09.20", "title": "Като крещим, мафията мре от страх"}
{"url": "http://clubz.bg/58590-novo_video_na_lenard_koen_s_leaving_table", "text": "Невероятно красиво видео на  Leaving the Table на Ленард Коен е налице от вчера в YouTube. Ако се съди по  , който си е активен, то е дело на Кристофър Мийлс. Големият поет, композитор, изпълнител, писател и художник почина на 7 ноември миналата година. Песента Leaving the Table е от 14-ия му и последен студиен албум You Want It Darker, реализиран чак на 21 октомври 2016 г. - дни преди смъртта на Коен на 82 г. Насладете се на това импресионистично видео, съчетано с изключителните глас и поезия на Коен.      ", "date": "2017.09.20", "title": "Ново видео на Ленард Коен с Leaving the Table"}
{"url": "http://clubz.bg/58580-kojto_ne_e_bil_v_kazana_na_politikata_a_neopetneno_stoi_otstrani_moje_samo_da_psuva", "text": "Слави Трифонов влиза в политиката", "date": "2017.09.20", "title": "Който не е бил в казана на политиката, а неопетнено стои отстрани, може само да псува"}
{"url": "http://clubz.bg/58595-tatqna_doncheva_korneliq_ninova_prodade_macha_za_vss", "text": "Лидерът на \"Движение 21\" Татяна Дончева заяви пред БНТ, че председателят на БСП Корнелия Нинова е \"продала мача\" за избора на членове на Висшия съдебен съвет от парламента. Парламентът набързо избра своите 11 в новия ВСС - ето кои са (СПИСЪК) Според нея ако поне двама от отпадналите трима кандидати на БСП са били избрани, е било възможно да се получи \"нещо по-различно\". Кандидатите на БСП, които бяха избрани са Даниела Маринова-Марчева и Драгомир Кояджиков за съдийската колегия и Светлана Бошнакова за прокурорската колегия. Тримата, които не получиха достатъчно гласове, за да влязат във ВСС, са Диана Хитова, Маринела Тотева и Марина Дойчинова. Тя обясни, че ВСС, независимо, че съдебната система е независима, е доста свързан с парламентарните партии. Според нея има значение дали кандидатите са търсени като реформатори, или като хора, които закрепват статуквото. Дончева изтъкна, че кандидатите на \"Обединени патриоти\" са свързани с ДПС. Слави Трифонов: #Кой си нае и съдии, и прокурори във ВСС. Честито! Тя определи антикорупционния закон на БСП като \"пълна простотия\".. Христо Иванов: Парламентът е едноПеевски, с корпулентно мнозинство Тя изтъкна, че в законопроекта няма никаква структура на антикорупционния орган, а е записано единствено, че тя ще се определя от директора. Според нея посещението на генералния прокурор на Русия Юрий Чайка е демонстрация пред ЕС по неподходящ начин. Говорит Москва: Юрий Чайка се опънал на Борисов, че Русия не е заплаха за България Пратеник на Путин беше тук. Какво не е ясно? Според нея в България има гласност, но няма чуваемост.   Слави Трифонов: #Кой си нае и съдии, и прокурори във ВСС. Честито! Христо Иванов: Парламентът е едноПеевски, с корпулентно мнозинство Говорит Москва: Юрий Чайка се опънал на Борисов, че Русия не е заплаха за България Пратеник на Путин беше тук. Какво не е ясно?", "date": "2017.09.20", "title": "Татяна Дончева: Корнелия Нинова продаде мача за ВСС"}
{"url": "http://clubz.bg/58583-prokurorskata_kolegiq_na_vss_mashteha_za_edni_majka_za_peto_evroto", "text": "Прокурорската колегия на ВСС днес се стовари почти с цялата възможна строгост върху двама обвинители - районния прокурор на Варна Цветанка Гетова и Димитър Захариев от Плевен. Затова пък колегията прекрати дисциплинарното производство срещу \"знаковия\" Петьо Еврото - бивш шеф на Столичното следствие, наречен от Пеевски \"гениален изрод\", който можел за една бутилка уиски да образува на всекиго всичко... Цветанка Гетова бе освободена от ръководния пост и остава редови магистрат - най-тежкото дисциплинарно наказание след тоталното уволнение от системата. То идва в резултат на събирани касови бележки от кръчма и показания на келнери... Бе гласувано от прокурорската колегия днес на закрито заседание, а това е едното от двете дисциплинарни дела, тръгнали след предложение на Сотир Цацаров, пише \"Де факто\". „Ще обжалваме санкцията пред ВАС“, категорично е заявил пред сайта адвокатът на Гетова Антон Станков. Доказателствата не са събрани по законовия ред и нищо не доказват, казва той. . Първо, през април срещу районния прокурор Цветанка Гетова и заместничката й Милена Даскалова тръгнаха две дисциплинарни дела –  и за  . Провиненията бяха огласени от прокурорския пресцентър, уведомяваше се, че обвинител №1 Сотир Цацаров настоява за уволнението на двете дами. Съобщението за натиска звучеше сериозно, притеснителното обаче е, че наказателни производства за това няма. Днешното наказание е за „залавянето“ на Гетова в заведение в работно време, за което обвинители от окръжно и апелативно ниво бяха събирали касови бележки и разпитвали келнери. Колегията на ВСС още не е произнесла за оказвания натиск. А пък в началото на май и Гетова, и Даскалова са командировани – районната прокурорка на Варна във Видин, зам.-районната - в Монтана, без посочен срок. За и.ф. шеф на РП-Варна на свой ред бе командирован зам.-окръжния прокурор на града Красимир Конов. Подобни размествания навремето бяха чести при управлението на Никола Филчев.  Знаменателното е, че мандатът на Гетова на ръководния пост изтичаше на 8 октомври, напомнвя правният сайт. Според някои магистрати, След като е била изпратена във Видин, Гетова впоследствие е местена и в Козлодуй. В момента вече е във Варна – промените в съдебния закон предвидиха, че командировката без съгласие на магистрата не може да е повече от 3 месеца. Прокурорът Захариев вече е много известен – най-вече с ареста му в съдебна зала от служители на , без изпратена предварителна призовка да се яви където и да било. Задържането дойде в хода на процес срещу Захариев, че някога е натискал основен свидетел по „Октопода“ да даде показания срещу тогавашния обвинител по делото и шеф на спецпрокуратурата Светлозар Костов, за да заемел мястото му. И след отказ на прокурорската колегия да уволни прокурора Захариев заради несъвместимост като магистрат – защото докато е бил отстранен, развивал търговска дейност. Тази година, след радзпространени от Нова тв кадри и журналистическо разследване, Захариев стана обвиняем и за участие в организирана престъпна група на плевенчанина Камен Балбузанов-Куката, както и за изнудване на лекар преди 7 години. За предявяването на това обвинение бе и зрелищният арест, определен от много правници като скандален. След новото дело тръгна и дисциплинарно производство във ВСС за уволнението на Захариев по предложение на Сотир Цацаров. Днешната втора поред дисциплинарка е по същия повод – кадрите от Нова тв, но вече след извършено проверка на Инспектората В други знакови проверки, като „ЦУМгейт“, провинения от страна на инспекторите не бяха установени. Неговата дисциплинарна история също е сага, пълна с откази, съдебни решения, връщания, образувания. В случая всичко се завъртя, след като ВКС обяви, че следователят Петров е участвал в „класическа провокация към подкуп“ по делото срещу бившия военен министър Николай Цонев, съдията Петър Сантиров и бизнесмена Тенчо Попов. Рекорд: 300 000 лв. обезщетение за акция на дуото Пепи Еврото-Роман Василев Дисциплинарното предложение бе направено още от Христо Иванов като правосъден министър, тогава ВСС отказа, а Петров напусна благополучно системата с оставка  В крайна сметка ВАС отмени отказа на кадровиците за дисциплинарка. Днес обаче прокурорската колегия се позова на друго влязло в сила решение на Върховния административен съд, цитирано от Сотир Цацаров: че Петров „твърдо няма качество на магистрат“.", "date": "2017.09.20", "title": "Прокурорската колегия на ВСС: мащеха за едни, майка за Петьо Еврото"}
{"url": "http://clubz.bg/58587-morgan_frijman_putin_podkopava_demokraciqta_ni_video", "text": "Американският актьор Морган Фрийман обвини руския президент Владимир Путин в тайно водене на кибервойна, предаде Нюз.Ру. Носителят на \"Оскар\" призова Доналд Тръмп да признае руската намеса в президентските избори в САЩ през 2016 г.. Той казва на сънародниците си, че е необходимо да продължат битката за демокрацията. Това става в рекламен клип на току-що създаденото в САЩ сдружение с идеална цел Комитет за изследване не Русия (КИР), на английски - Committee to investigate Russia, или CIR.   Кой е Бог, пита се Морган Фрийман Като главна своя цел КИР обявява да се помогне на американците да осъзнаят опасността от продължаващите руски атаки срещу демокрацията. Клипът на Морган Фрийман е придружен със следното обяснение: Видеото трае 1 минута и 50 секунди. След това той накратко описва биографията на Путин и го обвинява в опити да подкопае демокрацията по цял свят, включително в САЩ. Той обяснява и методите, чрез които Путин се опитва да дестабилизира демократичните режими: В сайта на КИР има раздел с ключови фигури, които според Комитета са свързани с намесата в демократичните процеси в САЩ. Освен Путин от руска страна в него влизат и други висши функционери. Сред тях са външният министър Сергей Лавров, шефът на Генщаба на армията Валерий Герасимов, министърът на отбраната Сергей Шойгу, зам.-министърът на външните работи Сергей Рябков, прессекретарят на Кремъл Дмитрий Песков, бизнесменът Араз Агаларов и синът му Емин, адвокатката Наталия Веселницкая (последните трима са хора, с помощта на които Доналд Тръмп е търсил компромат срещу Хилъри Клинтън – б.р.) и други. Има и американци, обвинени в подкопаване на ценностите на собствената държава. Това са президентът Доналд Тръмп, синът му Дон, зет му Джаред Къшнър, държавният секретар Рекс Тилърсън, главният прокурор Джеф Сешънс и други. Изявлението на Морган Фрийман не се основава на факти и за това към него не трябва човек да се отнася сериозно, заяви говорителят на Кремъл Дмитрий Песков.", "date": "2017.09.20", "title": "Морган Фрийман: Путин подкопава демокрацията ни (ВИДЕО)"}
{"url": "http://clubz.bg/58584-huawei_mate_10_pyrvi_ubiec_na_iphone_x", "text": "Новият iPhone X вече е представен, а скоро ще бъде и на пазара - и конкуренцията вече се готви за контраатака срещу Apple. От една страна някои вече изпревариха компанията в Купертино - например Samsung, които изкараха както нов Galaxy S8 и S8 Plus, така и фаблета Galaxy Note 8. Google пък не бърза с Pixel 2, който вероятно ще гони цената на скъпия нов iPhone. Следващия месец обаче идва Huawei Mate 10 - новият флагман на китайската компания, която за краткото време, в което продаваше и на западните пазари, бързо намери своето място, и то не само с копия на iPhone. Блогърът Еван Блас публикува първа снимка, която изглежда като достоверно изображение на Mate 1. Устройството видно следва новата мода - тънка рамка отстрани и малко по-дебели рамки отгоре и отдолу. Видно, за разлика от Apple, Huawei са запазили основния бутон. Корпусът изглежда издължен спрямо предишния модел. Nokia и Zeiss отново заедно! Huawei, страхувай се... Според слуховете Mate 10 също ще излезе солено - над 1000 долара. Като всеки флагман, Mate 10 ще бъде в няколко версии - стандартна, Pro и Lite. Хардуерът няма да има прекомерни изненади - най-мощното, което може да се наблъска в тънкия корпус на съвременен смартфон. Изненада е новият чип Kirin 970, който, подобно на епълския A11, има обособен блок за невронни изчисления и съответно ще може да работи по-добре с изкуствен интелект. Дали от Huawei са предвидили специален софтуер, който да се възползва от новия чип, не е ясно. Но едно е сигурно - от Apple няма да останат едниствени  на върха.", "date": "2017.09.20", "title": "Huawei Mate 10 - първи убиец на iPhone X?"}
{"url": "http://clubz.bg/58599-radev_pred_oon_mirno_i_politichesko_reshavane_na_konflikta_sys_severna_koreq", "text": "За да се справи с коренните причини за продължителните военни конфликти ООН се нуждае от всеобхватен подход, който да обединява усилията на превантивната дипломация, посредничеството и изграждането на мира. Само така можем да възстановим управлението и да стабилизираме политическите, икономическите и социални условия в засегнатите от кризи държави. Това заяви днес президентът Румен Радев в първото си обръщение пред Общото събрание на ООН в Ню Йорк. Той е начело на българската делегация за участие в 72-ата сесия на Общото събрание на ООН, чиято тема е „Стремеж към мир и достоен живот за всички на устойчива планета“. Радев подчерта, че нестихващите конфликти в много региони на света продължават да подкопават международния мир и сигурност и човешките права. „Проявите на насилие опустошават местните икономики, предизвикват мащабни движения на бежанци и мигранти и водят до разпространението на болести, глад и огромно човешко страдание“, заяви той, цитиран от прессекретариата си. Радев впечатлен от Тръмп и военната мощ на САЩ „Международната миграция е глобален феномен и само чрез съвместни усилия, като Глобалния пакт по миграция, можем да осигурим балансиран подход, който да включва спазването на човешките права и международното хуманитарно право, както и ефективен контрол на границите и реадмисия“, смята Радев. Според него държавите имат права и отговорности да охраняват своите граници като основен елемент от своята национална сигурност. Държавният глава открои конфликтите в Украйна, Близкия Изток, Северна Африка и Афганистан, като основни заплахи пред международния мир и сигурност. Той подчерта, че разоръжаването, неразпространението на оръжия за масово унищожение и контролът над въоръженията са сред основните стълбове на международната сигурност. България препотвърждава своята пълна подкрепа за приетия през 2015 г. Съвместен всеобхватен план за действие по иранската ядрена програма, като ключов за регионалната и глобалната сигурност. Тръмп пред ООН: Нямаме избор, тотално ще унищожим Северна Корея Президентът изтъкна също така, че насърчаването на равнопоставеността, борбата с дискриминацията и съблюдаването на правата на човека са от ключово значение за постигането на траен мир и устойчиво развитие, като подчерта убедеността си, че зачитането на правата на човека трябва да бъде основен приоритет на ООН. Румен Радев до Доналд Тръмп. Заедно с първите дами Тръмп пред ООН: Нямаме избор, тотално ще унищожим Северна Корея Румен Радев до Доналд Тръмп. Заедно с първите дами", "date": "2017.09.20", "title": "Радев пред ООН: Мирно и политическо решаване на конфликта със Северна Корея"}
{"url": "http://clubz.bg/58589-bsp_pak_iska_zakrivaneto_na_komisiqta_po_dosietata", "text": "Народното събрание прие днес процедурните правила, по които ще се избират новият председател и членовете на Комисията за разкриване на документите и за обявяване на принадлежност на български граждани към Държавна сигурност и разузнавателните служби на Българската народна армия. Мандатът на сегашния състав изтича тази година. Кандидатурите ще се приемат в следващите две седмици, кандидатите ще бъдат изслушвани във вътрешната парламентарна комисия. Кандидатите трябва да са с висше образование, да представят бележка от Националната следствена служба, че нямат образувани предварителни производства, и медицинско удостоверение за добро психическо здраве. Очаквано, БСП за пореден път поиска Комисията да прекрати дейността си. Защо точно сега БСП реши да закрива Комисията по досиетата БСП имаше най-много бивши сътрудници на Държавна сигурност сред кандидат-депутатите си - 16 души. Четирима от тях са народни представители и днес, от общо 12 души с досие сред всички парламентарни групи.", "date": "2017.09.20", "title": "БСП пак иска закриването на Комисията по досиетата"}
{"url": "http://clubz.bg/58596-slavi_trifonov_koj_si_nae_i_sydii_i_prokurori_vyv_vss_chestito", "text": "Днес депутатите избраха 11-те представители на парламента в новия Висш съдебен съвет. Избраха ги с подсказване, с пръсти, с вдигане на ръце, химикалки, очила и в пълно съглашателство между управляващи и опозиция. Избраха ги без обсъждане на качествата на кандидатите, без неудобни въпроси към тези със скандални дела, със спорна репутация и с неясен произход на притежаваното от тях имущество.  Изборът на ВСС в парламента - един вдига ръка, другите го следват (СНИМКИ) Христо Иванов: Парламентът е едноПеевски, с корпулентно мнозинство Като крещим, мафията мре от страх     Христо Иванов: Парламентът е едноПеевски, с корпулентно мнозинство Като крещим, мафията мре от страх", "date": "2017.09.20", "title": "Слави Трифонов: #Кой си нае и съдии, и прокурори във ВСС. Честито!"}
{"url": "http://clubz.bg/58594-oferta_za_novi_f_16_vliza_v_nadprevarata_za_iztrebiteli", "text": "Нова оферта за нови изтребители може да се включи в надпреварата за самолети за Военновъздушните сили. Това стана ясно от последното заседание на временната парламентарна комисия, която \"разследва\" хора на процедурата до момента. Проектът за изтребителите - топката е обратно в парламента? Депутатите приеха проекта за доклад на комисията, който трябва да бъде гласуван от Народното събрание. Сред препоръките са Министерството на отбраната да направи промени в инвестиционния проект, приет през юни миналата година, той да мине през Министерския съвет и парламента, да се промени методиката за оценка на офертите и да се изпратят нови искания за предложения към страните, от които бихме искали да закупим техника. Самият документ продължава да не е публичен, но председателят на комисията Емил Христов (ГЕРБ) представи част от доклада и изводите му. Против доклада гласуваха само депутатите от БСП, другите представители на опозицията - от ДПС, го подкрепиха. След като получи новите оферти и ги оцени, министерството трябва да информира Министерския съвет за избора си. След това правителството трябва да проведе преговори и да сключи междудържавен договор за покупката, са другите препоръки. Христов коментира и въпроса дали процедурата по избор се връща на ниво парламент (което според чисто законовите правила ще я забави с неясно колко месеци) )със следните думи: Схемата за плащане на изтребителите стана актуална в комисията, след като от мнозинството заявиха, че през юни миналата година Бордът, който управлява инвестиционния проект и се води от шефа на ВВС (Румен Радев по онова време) е променил методиката за оценка на офертите и е сложил като нов задължителен критерии \"примерната\" финансова схема от приетия от парламента Проект за инвестиционен разход. В хода на заседанието Жельо Бойчев от БСП обаче обясни, че въпреки това последвалите на база на тази нова методика писма с искане за предложение за оферта  са подписани от министрите Николай Ненчев и Божидар Лукарски - тоест от кабинета \"Борисов\" 2. Той припомни още, че БСП не са гласували инвестиционния проект, за разлика от ГЕРБ, а сред това в бюджетните рамки за 2017, 2018 и 2019 г. за ВВС отново управляващите са заложили суми за закупуване на нови изтребители именно според финансовата схема за плащане, описана от тях самите като \"примерна\". Каракачанов: С ремонт на МиГ-овете постигаме повече за по-малко пари Интересно е как и дали Министерството на отбраната ще се съобрази с препоръките, след като самият военен министър Красимир Каракачанов преди дни заяви, че не бива да се бърза. Каракачанов: С ремонт на МиГ-овете постигаме повече за по-малко пари", "date": "2017.09.20", "title": "Оферта за нови F-16 влиза в надпреварата за изтребители"}
{"url": "http://clubz.bg/58597-chetiri_tima_ot_pyrva_liga_otpadnaha_za_kupata_na_bylgariq", "text": "Четири отбора от Първа лига отпаднаха още на 1/16-финалите в турнира за Купата на България.  Най-изненадващо може би е крушението на \"Черно море\". Тимът на Георги Иванов-Гонзо отстъпи с 1:2 като гост на \"Монтана\". Бившият футболист на варненци Атанас Илиев изведе домакините в 23-тата минута, а в 88-ата Марек Кузма изравни.  Още от центъра обаче Петър Атанасов донесе драматична победа за \"Монтана\". Това е четвърта поредна загуба на \"Черно море\" - предишните три са за първенство. \"Ботев\" (Враца) и \"Пирин\" (Благоевград) играха продължения, отборът от Втора лига е краен победител след 3:1. Врачани догонваха, но стигнаха до пълен обрат и триумф. Третия скалп на тим от Първа лига падна в София, където столичният \"Локомотив\" срази с 2:1 раздирания от финансови проблеми \"Верея\". \"Левски\" пребори \"Ботев\" (Гълъбово) за Купата чак в продълженията Последен по ред от \"групата на майсторите\" тази вечер си отиде тимът на новака \"Витоша\" (Бистрица), който отстъпи с 0:1 пред \"Литекс\" в Ловеч. Победният гол падна от спорна дузпа в средата на второто полувреме - точен бе Ивайло Раденцов, но \"оранжевите\" категорично заслужиха да продължат напред. \"Поморие\" - \"Етър\" 2:4 след продължения (2:2 в редовното време),  \"Струмска слава\" - \"Созопол\" 2:1, \"Черноморец\" (Балчик) - \"Славия\" 0:2.", "date": "2017.09.20", "title": "Четири тима от Първа лига отпаднаха за Купата на България"}
{"url": "http://clubz.bg/58593-rumen_radev_do_donald_trymp_zaedno_s_pyrvite_dami", "text": "Президентът Румен Радев се видя и се снима с американския си колега Доналд Тръмп, съобщиха от \"Дондуков\" 2. Българският държавен глава участва в приема на Тръмп за ръководителите на делегации на 72-ата сесия на Общото събрание на ООН в Ню Йорк. Радев впечатлен от Тръмп и военната мощ на САЩ Това е първата обща снимка на Радев и Тръмп. Пред камерите застанаха и съпругите им - Десислава Радева и словенката Мелания Тръмп. Двамата лидери се срещнаха само ден след изключителната според мнозина реч на Тръмп. Тя бе първата му изява пред Общото събрание и наблюдателите смятат, че беляза важна промяна в американската външна политика.", "date": "2017.09.20", "title": "Румен Радев до Доналд Тръмп. Заедно с първите дами"}
