{"url": "http://clubz.bg/77940-prodadeni_sa_100_miliona_ustrojstva_s_umni_asistenti_alexa", "text": "Техногигантът Amazon за пръв път разкри данни за това как се справя на пазара гласовият им асистент Alexa, съобщи Engadget. \"Умният\" софтуер е инсталиран в над 100 млн. устройства. Не става дума само за устройствата на Amazon Echo, а общ 28 000 различни устройства - смартфони и други. Amazon Echo Dot - умният домашен асистент за 50 долара Не е известно точно за какъв обхват става дума и колко от тези устройства са активирани - много хора просто не ползват гласовия асистент, независимо дали Siri на Apple, Cortana на Microsoft, или Alexa. Не може да се прецени и по тези данни как се справя софтуерът на Amazon в сравнение с конкуренцията. Това ще е трудно, дори ако Google например публикуват данни за своя гласов асистент - Google Now.", "date": "2019.01.06", "title": "Продадени са 100 милиона устройства с \"умни\" асистенти Alexa"}
{"url": "http://clubz.bg/77941-v_bylgariq_kartini_se_kradat_za_opredeleni_hora_koito_gi_porychvat", "text": "В България картини се крадат за определени хора, които ги поръчват - това обяви колекционерът Игор Марковски. Според него явно има някой, който поръчва крадени картини, защото са му евтини.  Той прогнозира, че до броени дни откраднатите картини на Владимир Димитров – Майстора, Димитър Киров и други големи български художници ще бъдат върнати. Те бяха откраднати от къща на един от наследниците на Майстора. Разследващите откриха картините, арестувани са двама антикварни търговци, а крадците все още се издирват. По думите на Игор Марковски кражбата е „кокошкарска” история. За картините от трезора на КТБ, които са иззети и дадени на Националния исторически музей, Марковски съобщи, че има решение на съда да му бъдат върнати. Той припомни, че 275 негови картини са били на съхранение в трезор на банката, но са взети като веществено доказателство по делото за КТБ. Той отбеляза още, че картините са вече с 39 по-малко. „Това е лична колекция, наследство от дядо ми”, добави Марковски.  ", "date": "2019.01.06", "title": "В България картини се крадат за определени хора, които ги поръчват "}
{"url": "http://clubz.bg/77942-kiril_despodov_ot_cska_sofiq_e_futbolist_%E2%84%961_na_bylgariq", "text": "Кирил Десподов от ЦСКА-София е Футболист №1 на България за 2018 г. в традиционната анкета, в която този път гласуваха 118 спортни журналисти. 22-годишният нападател за първи път в историята е №1. Той наследява на \"трона\" Ивелин Попов, негов съотборник от националния отбор. Капитанът на първия ни тим беше №1 в последните три години. А преди него - вратарят Владислав Стоянов, който до днес бе последният играч от нашето първенство с наградата. Втори е вратарят на \"Славия\" Георги Петков, а трети - Тодор Неделев от \"Ботев\" (Пловдив). За първи път в 58-годишната история на класацията челното трио се побра в десет точки. Десподов има 159 точки, Петков е втори със 151, а Неделев е получил 149 т. Стражът си тръгна от Военния клуб с две отличия - той е №1 при вратарите. Журналистите дадоха предпочитания на националния селекционер Петър Хубчев при треньорите, следват Димитър Димитров-Херо и наставникът на \"Славия\" Златомир Загорчич. В индивидуалните категории победителите са очаквани. ЦСКА-София доминира и там с две награди. Клаудиу Кешеру от \"Лудогорец\" е първи сред чужденците, а \"вечният\" Мартин Камбуров - при нападателите. Всички в залата и онези, които гледаха шоуто в интернет (нито една телевизия не го излъчи, а водещ спортен сайт) се трогнаха от историята на 10-годишния Михаел Ангелов. Момчето е болно от тежко и рядко заболяване, водещо до обездвижване. Михаел среща трудности да се движи, но въпреки това продължава да тренира футбол. Заради това получи наградата \"Лъвско сърце\" на името на Трифон Иванов.", "date": "2019.01.06", "title": "Кирил Десподов от ЦСКА-София е Футболист №1 на България "}
{"url": "http://clubz.bg/77932-pochina_aktoryt_ivan_laskin", "text": "Актьорът Иван Ласкин почина на 48-годишна възраст. На 28 декември м.г. той беше приет във ВМА. Ласкин има множество роли в театъра, снимал е в български и чужди филми. През 1986 г. детският сериал „Васко да гама от село Рупча” го превръща в най-популярното момче у нас. По-късно завършва ВИТИЗ. Помнят се ролите му и в сериали като „Хайка за вълци” и „Дунав мост”. \"Трудно ни е да вярваме, че това е краят!\", написаха неговите колеги от Съюза на артистите в България.      Илия Лингорски, който изигра ролята на Женя - най-добрия приятел на Васко (Иван Ласкин) от едноименния филм, написа: \"Сбогом, Ваньо. Ще ми липсваш...\" \n\t    \n\t    Няколко години по-рано той призна в телевизионно интервю, че има проблеми с алкохола. „Аз съм един средноедър българин, който обича да пие вино с приятели”, отговаряше иронично Ласкин.  \n\t През последните години актьорът разказваше, че пише поеми и есета. Поклонението ще бъде във вторник (8.01) от 12.30 в храма \"Свети Седмочисленици\". Малко по-късно погребението ще се състои в Алеята на творците на Централните софийски гробища.", "date": "2019.01.06", "title": "Почина актьорът Иван Ласкин"}
{"url": "http://clubz.bg/77937-kartini_sybirani_ot_nacistite_se_syhranqvat_v_muzeq_v_bern", "text": "Когато Жорж Келер започнал да дарява на Кунстмузеум в Берн, Швейцария, картини от майстори като Анри Матис и Салвадор Дали, никой не се съмнявал в репутацията му, предаде Франс прес. Този уважаван търговец на произведения на изкуството дарил 116 картини на музея от 50-те години на миналия век до смъртта си през 1981 г. Но преди няколко месеца служител в Кунстмузеум попаднал на документ, свързващ Келер с французина Етиен Биню, смятан днес за скандален търговец на произведения на изкуството, който търгувал с германци през Втората световна война, съобщава БТА. Не за пръв път музеят в Берн има вземане-даване с произведения на изкуството, за които се смята, че са били конфискувани от нацистите. Той наследи колекцията на починалия през 2014 г. Корнелиус Гурлит, чийто баща Хилдебранд бил натоварен със задачата да продаде творби, които нацистите са конфускували от евреи. Аферата привлече общественото внимание и предизвика отново дебати относно неутралитета на Швейцария през Втората световна война. \"Постигнат е напредък - заяви директорката на музея Нина Цимер. - Атмосферата се промени. Смятам, че всички са съгласни, че сред задачите на музея е да провери произхода на колекциите.\" ", "date": "2019.01.06", "title": "Картини, събирани от нацистите, се съхраняват в музея в Берн"}
{"url": "http://clubz.bg/77939-myj_zagina_na_pyt_za_vryh_botev", "text": "Мъж на средна възраст е загинал на път за връх Ботев, съобщи агенция „Фокус“. Той е от Карлово, бил е опитен планинар, но се е подхлъзнал и паднал в пропаст. Инцидентът е станал на 40 минути път от хижа „Рай“, в началото на Тарзановата пътека. Кметът на Калофер Румен Стоянов посочи пред агенцията, че това е лятна пътека и през зимата преминаването й е изключително рисковано. До загиналия мъж е вървял друг турист, който се е върнал в хижата. Предстои той да бъде разпитан от полицията за инцидента. Румен Стоянов допълни, че се очаква екип на Планинска спасителна служба да открие и да свали тялото.", "date": "2019.01.06", "title": "Мъж загина на път за връх Ботев"}
{"url": "http://clubz.bg/77928-stotici_se_vklyuchiha_v_pochistvaneto_na_bregovete_na_borkum", "text": "Около 200 души помогнаха вчера да бъдат почистени разпилелите се предмети от товара на контейнеровоза \"Ем Ес Си Зоуи\", изплували преди няколко дни на брега на германския остров в Северно море Боркум, предаде ДПА. При произшествието, което стана по време на буря в сряда, общо 277 контейнера паднаха във водите на Северно море от борда на товарния кораб \"Ем Ес Си Зоуи\", един от най-големите контейнеровози в света. Около 20 контейнера бяха забелязани или локализирани със сонар в германски води. Компанията собственик на кораба заяви, че два от контейнерите съдържат опасни вещества. \n\tГоворителят на екипа добави, че вчера по 15-километровата брегова ивица на Боркум са били събрани разпилели се предмети, които като количество общо се равняват на един контейнер. Към момента на злополуката корабът имал на борда си около 8000 контейнера. По-рано през седмицата холандските власти разположиха войници, които да подпомогнат разчистването в териториалните води на Холандия. Швейцарската компания Ем Ес Си обеща вчера да покрие разноските по разчистването, предаде Асошиейтед прес. В съобщение компанията заявява, че поема задължението да открие и прибере падналите на 2 януари контейнери, \"докато и последният не бъде намерен\". Тя допълва, че е наела специализирана фирма, която да помогне да бъде координирано търсенето с властите. БТА", "date": "2019.01.06", "title": "Стотици се включиха в почистването на бреговете на Боркум"}
{"url": "http://clubz.bg/77938-papa_francisk_prizova_es_da_prieme_blokirani_v_malta_migranti", "text": "Папа Франциск призова лидерите на ЕС да проявят \"конкретна солидарност\" към 49-те мигранти, които все още са блокирани на два кораба на неправителствени организации край Малта, предаде Франс прес, цитирана от БТА. Малко по-късно испанската морска спасителна служба съобщи, че е спасила 549 мигранти, които се опитвали да прекосят Средиземно море. \"От няколко дни 49 души, спасени в Средиземно море, се намират на борда на два кораба на НПО в очакване на сигурно пристанище, където да слязат. Отправям настоятелен призив към европейските управници да проявят конкретна солидарност към тези хора\", заяви папата пред хиляди вярващи на площад \"Свети Петър\" на традиционната служба за Богоявление. Част от мигрантите на двата кораба на германски НПО са вече втора седмица в Средиземно море, а някои и третата, без да се очертава решение. Днес Италия и Малта потвърдиха, че няма да допуснат тези два кораба в свои пристанища. Холандия и Германия изразиха готовност да приемат мигрантите, стига операцията да се извърши в европейска рамка. Папата призова вярващите да следват пътя на смирената любов и да се грижат за хора, които страдат или са другояче уязвими, предаде Асошиейтед прес. Милостта към тези, които \"няма с какво да ни се отплатят е ценна в очите на Господ\", заяви Франциск. \n\t ", "date": "2019.01.06", "title": "Папа Франциск призова ЕС да приеме блокирани в Малта мигранти"}
{"url": "http://clubz.bg/77931-blizo_400_mashini_sa_izvadeni_da_pochistvat_pytishtata", "text": "Близо 400 машини са обработвали пътните настилки през нощта, за да се осигури безопасността на пътуване при зимни условия. В районите със снеговалеж работата им продължава. А от Агенция \"Пътна инфраструктура\" (АПИ) призоваха шофьорите трябва да тръгват на път с автомобили, подготвени за зимни условия. Поради снегонавявания е ограничено движението на всички автомобили през проход \"Троянски\". Временно е ограничено движението на товарни автомобили с ремаркета и полуремаркета по път ІІІ-866 Девин – Михалково и през прохода \"Превала\". Движението по останалите републикански пътища е без ограничение. Агенция \"Пътна инфраструктура\" апелира шофьорите на тежкотоварни превозни средства и на леки автомобили да тръгват на път само с подходящи гуми, да спазват дистанция и указанията на контролните органи. Блокирането на движението от автомобили, които не са подготвени за зимни условия, затруднява работата на снегопочистващата техника и възпрепятства пътуването на всички останали шофьори. При необходимост е възможно да се спира движението за извършване на снегопочистване и превантивна обработка на пътните участъци, за да се избегне възникването на пътни инциденти. 27-те областни пътни управления и снегопочистващите фирми работят на 24-часов режим и са в готовност за поддържане на републиканската пътна мрежа. Всички граждани и транспортни фирми могат да получават информация за актуалната пътна обстановка от интернет страницата на АПИ –  , и по всяко време от денонощието на тел. 0700 130 20 в АПИ. В агенцията целогодишно работи Ситуационен център, който събира и обобщава данните за състоянието на републиканските пътища.", "date": "2019.01.06", "title": "Близо 400 машини са извадени да почистват пътищата"}
{"url": "http://clubz.bg/77925-vypreki_studa_15_000_na_protest_sreshtu_vuchich", "text": "Хиляди хора излязоха вчера на митинг в Белград въпреки студа, за да протестират срещу сръбския президент Александър Вучич за пети пореден уикенд, предаде ДПА. \n\tОколо 15 000 души преминаха с шествие през центъра на града. По време на митинга си те се спряха пред държавната компания за радио и телевизия \"Радио-телевизия Сърбия\" (РТС), която е твърдо под контрола на Вучич, отбелязва ДПА. \n\tНа високоговорители бяха пускани записи с неспазени обещания на президента, придружени от оглушителния шум от хиляди свирки и вувузели, а група протестиращи бяха разпънали транспарант с надпис: Продължаващите протести бяха предизвикани от нападение срещу опозиционен политик в края на ноември и отначало минаваха под лозунга \"Стоп на кървавите ризи\". Вучич се зарече, че няма да отстъпи пред нито едно искане, дори и по думите му да излязат \"пет милиона\" демонстранти. Това накара организаторите на протестите да излязат с нов главен лозунг: Оттогава фокусът на протестното движение, което не е пряко обвързано с някоя политическа сила, но се подкрепя от опозицията, се разшири, за да включи корупцията и потисканите медии в Сърбия, отбелязва ДПА. Протест в Белград: \"Вучич е крадец\" От формална гледна точка Вучич има ограничени правомощия, но на практика той ръководи правителството. \n\tНеговата консервативна Сръбска прогресивна партия е доминиращата сила в парламента от 2012 г. Миналата година Вучич започна петгодишен мандат като президент. \n\tВ същото време сръбската опозиция, която е отслабена от вътрешни борби, корупционни скандали и слабо отразяване в държавните и проправителствените медии, беше маргинализирана. \n\tТрябва да се отбележи, че по време на вчерашната протестна акция в Белград не се забелязваха представители на органите на реда, отбелязва ТАСС. По кръстовищата дежуряха само коли на пътната полиция, които спираха движението по маршрута на колоната на протестиращите, за да може тя да преминава свободно. Няколкостотин души от участниците в шествието бяха с жълти жилетки. \n\tКакто съобщават сръбските медии, немногочислени протестни акции е имало и в Ниш, Нови Сад, Крагуевац и Пожега, пише БТА.", "date": "2019.01.06", "title": "Въпреки студа - 15 000 на протест срещу Вучич"}
{"url": "http://clubz.bg/77936-izteglqneto_na_vojskite_na_sasht_ot_siriq_zavisi_ot_pobedata_nad_idil", "text": "Съветникът за националната сигурност на президента Тръмп Джон Болтън заяви, че изтеглянето на американските войски от Североизточна Сирия ще се извърши, след като бъдат победени остатъците от групировката \"Ислямска държава\" (ИДИЛ) и след като Турция даде гаранции за сигурността на съюзените със САЩ кюрдски бойци, предаде Асошиейтед прес. Болтън заяви в Ерусалим, че няма график за американското изтегляне от Сирия, но подчерта, че присъствието им там не е безсрочен ангажимент. \n\tИзказването му е първото публично потвърждение, че изтеглянето на разположените в Сирия 2000 американски войници ще се забави, след като Тръмп получи оставката на своя министър на отбраната Джим Матис и бе остро разкритикуван от съюзниците си за политическо решение, което трябваше да се изпълни в рамките на няколко седмици, отбелязва АП. При визитата си в Ерусалим Болтън разгледа и древните тунели под Стената на плача в старата част на града. Той гледа виртуална обиколка на района и обядва с израелския си колега и посланика на САЩ в Израел и посланика на Израел в САЩ. Гостуващи американски официални лица обикновено избягват официални срещи в Източен Ерусалим, за който спорят израелците и палестинците. Самият Тръмп обаче също посети района на своя визита. Израел отне Източен Ерусалим от Йордания във войната от 1967 г., припомня АП. БТА", "date": "2019.01.06", "title": "Изтеглянето на войските на САЩ от Сирия зависи от победата над \"ИДИЛ\" "}
{"url": "http://clubz.bg/77930-korneliq_ninova_syprejivq_i_myjkoto_horo_v_kalofer", "text": "Лидерът на БСП Корнелия Нинова се хвана на мъжкото калоферско хоро на Йордановден. След като миналата година тя отбеляза, че със спирането на Истанбулската конвенция е бил спрян и опитът за подмяна на българските национални ценности, днес Нинова благослови именици и \"всички, които почитат традициите\".      ", "date": "2019.01.06", "title": "Корнелия Нинова \"съпреживя\" и \"мъжкото хоро\" в Калофер"}
{"url": "http://clubz.bg/77924-kak_moskovskite_kotki_stanaha_politicheski_instrument", "text": "Руснаците обичат котки, никъде по света тези животни не са толкова разпространени, както тук. Активистите защитават бездомните котки като неочаквано намират силна подкрепа в политиците. Московските котки преодоляват всички политически пристрастия, пише в \"Ди Велт\" московският кореспондент на изданието Павел Локшин, цитиран от Нюз.ру. В материала се разказва за организация на московски доброволци, които искат да останат незабележими. Те действат в защита на котките. Активността им е в това да осигуряват достъп до мазета, входове и т.н. на котките, които да могат да се приютяват там през студените месеци на руската зима. Повечето участници са около 40-годишни мъже - те отварят вентилационните прозорци на мазетата, за да се вмъкнат котките на топло и да преживеят минусовите температури между тръбите на парното. Твърдят, че нямат проблеми с полицията.  \"Веднъж един от жителите на един блоковете позвъни в полицията. Отведоха ме в участъка , но веднага ме пуснаха, когато им разказах за котките\", обяснява един от участниците в неформалната организация. Подобно лежерно отношение на полицията е твърде интересно като се има предвид масовата параноя, която цари през последните години след поредицата от терористични актове. Навсякъде трябва да минаваш през металдетектори - в метрото, в търговските центрове, на гарата.  Но когато подозрителен мъж се навърта край домове на хората, всички са снизходителни. Как е възможно това, пита Локшин. \"Изглежда по въпроса за котките руското гражданско общество и държавата удивително, но постигат диалог\", пише авторът на материала. След многочислени протестни акции, жалби и кампании в социалните мрежи защитниците на животните успяха да спечелят на своя страна част от градската управа на Москва. Така през лятото заместник-кметът на руската столица Петр Бирюков издаде неочаквано разпореждане за осигуряването на безпрепятствено влизане на малки домашни животни в мазетата и таваните през прозорците за вентилация. Даже заместник-министърът на строителството Андрей Чибис наскоро също се прояви като защитник на уличните котки. \"Разрешаваме, даже настояваме да има в мазетата отвори с размери 15 на 15 см, за да могат котките да влизат и да излизат през тях\", каза той. Руските улични котки изглежда имат свое лоби в правителството, пише авторът на статията. Според Анна Фелдман, основател на организацията \"Котоспас\", мотивите им не съвсем безкористни. \"Разбирам, че някои политици искат да отбележат точки като се застъпват за котките\", казва тя и добавя, че особено за строителното министерство това е добре дошло за трупане на позитивен имидж след много критикуваната програма за реновация на жилищата в Москва и в други региони. Особено изпъква сред приятелите на котките 37-годишният депутат от \"Единна Русия\" и председател на комисията по екологията на Държавната дума Владимир Бурматов. Той внесе в руския парламент идеите на \"спасителите на котки\" и очевидно се радва и се възползва от всяка тема, която не е свързана с околната среда в родния му Челябинск в Урал, където е избирателният му окръг. Като се застъпва за котките Бурматов може да постигне много по-бърз успех, отколкото с инициативи срещу опасните промишлени производства. Депутатите от Думата поддържат и друго ключово искане на защитниците на котките - програмата ОСВВ, която предвижда уличните животни да се хващат, стерилизират, ваксинират и после пускат на свобода.  \"Преди няколко години подобна програма имаше в Москва и за кучетата. Но тя се провали с гръм и трясък заради злоупотреби като парите за стерилизациите бяха окрадени без да се извършват процедурите реално\", се казва още в материала.", "date": "2019.01.06", "title": "Как московските котки станаха политически инструмент"}
{"url": "http://clubz.bg/77929-karakachanov_pak_iska_novo_ministerstvo_na_bylgarite_v_chujbina", "text": "Създаването на цяло министерство за българите в чужбина поиска вицепремиерът и министър на отбраната Красимир Каракачанов. По думите му другата идея - за закриване на Агенцията за българите в чужбина, не решава никакви проблеми. Въпросната агенция в момента е с временен председател, след като титулярът Петър Харалампиев бе арестуван по разследване за търговия с българско гражданство. Харалампиев е от квотата на ВМРО в управлението.  Борисов иска да закрие агенцията за българите в чужбина Каракачанов припомни в ефира на бТВ първия кабинет \"Борисов\", когато нямаше министрество, но имаше специален министър без портфейл за българите зад граница - покойният Божидар Димитров. По думите му тогава само за година била свършена много работа. Сега положението било различно:  , декларира вицепремиерът.  Преди Каракачанов бесарабският българин Петър Петров обяви пред бТВ, че  . Историята му започва с това, че преги години за да може да пътува в чужбина му трябвал паспорт. Съгласил се да го запишат като румънец за целта, но по-късно скъсва молдовския си паспорт, в който пише, че е румънец и вече 7 години чака, за да получи българско гражданство. , обясни мъжът и заяви, че в Молдова има корумпирани служители, които работели в тясно сътрудничество с Агенцията за българите в чужбина.  Министърът на отбраната Каракачанов защити и предложението България да започне преговори със САЩ за покупката на нови изтребители F-16 за българската армия. Очаква се Министерският съвет официално да вземе решение по темата на заседанието си на 9 януари.  Докладът за нов изтребител: Преговаряме със САЩ за F-16 По думите му заради американското законодателство разговор за цената на новите самолети може да има, след като започнат официални преговори със САЩ за покупка на самолети. Това иска да направи и правителството. Ако преговорите не приключат с решение, което устройва българската страна, такива можело да се проведат по останалите две оферти, обясни министърът.  Румен Радев: Предложението за F-16 е триумф на лобизма   Докладът за нов изтребител: Преговаряме със САЩ за F-16 Румен Радев: Предложението за F-16 е триумф на лобизма", "date": "2019.01.06", "title": "Каракачанов пак иска ново министерство - на българите в чужбина"}
{"url": "http://clubz.bg/77935-zakonyt_za_dvijenie_po_pytishtata_shte_byde_podobrqvan_otnovo", "text": "През 2019 г. предстоят нови промени в един от най-кърпените закони - за движението по пътищата. Това стана известно от думите на Малина Крумова- съветник на министър-председателя по структурирането на Държавната агенция за пътна безопасност, която се очаква да заработи тази година. Пред БНР Крумова оцени законодателство в областта на движението по пътищата като „доста объркано и много сложно“. Затова в следващите месеци ще се работи за \"подобряването му\". Тя посочи, че е направено много за контролирането на корупционните елементи на системата. Посочи, че са въведени камери в пунктовете за технически прегледи, както и други средства при обучението на водачите. Агресията на пътя и недобросъвестното поведение могат да бъдат адресирани с информационни кампании и с контрол. По думите й ЕС има амбицията до 2020 г. пътнотранспортните произшествия (ПТП) да бъдат намалени с 20%, а ООН иска до 2030 година да бъдат намалени наполовина загиналите и тежко ранените от ПТП в световен мащаб.   През 50-те и 60-те години е имало 7-8 пъти по-малко автомобили и въпреки това пътнотранспортните произшествия са били повече, а загиналите на пътя – също. Интеграцията на системите и синхронизацията на данните е от ключово значение, за да може да се прави адекватен и пълноценен анализ на причините за ПТП.  Иновативни софтуерни продукти позволяват да се оценят рисковите ситуации на пътя преди да са се случили ПТП-та. Това е от ключово значение по отношение на градската среда, разказа Крумова.", "date": "2019.01.06", "title": "Законът за движение по пътищата ще бъде \"подобряван\" отново"}
{"url": "http://clubz.bg/77934-za_shefa_na_api_haosyt_s_vinetkite_e_momentno_zatrudnenie", "text": "\"Моментни затруднения\" - така председателят на управителния съвет на Агенция \"Пътна инфраструктура\" Светослав Глосов определи провала около въвеждането на новата електронна винетка, който в първите дни на новата година създаде затруднения за хиляди шофьори. От БСП настояват за оставки на министри, а депутатът Георги Свиленски сподели, че е \"потресен\" от скандала, който забъркаха управляващите.  Той на няколко пъти повтори в ефира на БНР, че това са \"моментни епизодични проблеми\", \"няма проблем с винетките\" и вероятно ще има \"ще има претенции към изпълнителя\".  Шефът на АПИ подчерта, че има много начини, по които човек може да си закупи винетка и ТОЛ терминалите не са единственият метод. „Именно поради взискателността към проблемът с винетките, някои от колегите ми се простиха с местата си“, добави той.  Заради възникналия проблем   бяха уволнени двама служители на АПИ и един съветник на регионалния министър. Самата министърка Петя Аврамова посочи, че е готова всеки момент да се раздели с поста и увери, че всеки който е платил за винетка повече от един път ще му бъде възстановена надвзетата сума.  От БСП искат още оставки Той се включи също в предаването \"Неделя 150\" на БНР веднага след участието на Светослав Глосов.  \n\tСпоред него електронната винетка е най-малката част от системата. „Ако сега стана катастрофа, не знам какво ще стане на 19 август, когато вече трябва да бъдат таксувани товарният превоз, тежките камиони и трябва да се отчита на километри, на тонаж - какъв международен проблем ще стане тогава“, обясни той.", "date": "2019.01.06", "title": "За шефа на АПИ хаосът с винетките е \"моментно затруднение\""}
{"url": "http://clubz.bg/77933-prezidentyt_radev_obvini_pravitelstvoto_v_politicheski_lobizym", "text": "Президентът и върховен главнокомандващ Румен Радев обвини правителството в \"политически лобизъм\" заради конкурса за нов многоцелеви изтребител. \"Конкурсът за нов изтребител е удар по България\", коментира Радев.  Малко по-рано военният министър Красимир Каракачанов защити за пореден път предложението България да започне преговори със САЩ за покупката на нови изтребители F-16, а неговият заместник - ген. Атанас Запрянов, обяви пред БНР, че офертата за тези самолети \"е най-добрата\". Очаква се Министерският съвет официално да вземе решение по темата на заседанието си на 9 януари.  Според Румен Радев обаче има сериозни пропуски в процедурата.  По думите на президента това е удар по доверието на европейските партньори, които правителството използва като статисти в конкурса. Според зам-министъра на отбраната Атанас Запрянов офертата, която предлагат САЩ е най-добрата.  За да се вмести офертата в бюджета ни от 1,8 милиарда лева е достатъчно американската страна да намали стойността ѝ с няколко процента, които „американската страна е готова да намали“. „На този етап, за нас част от техническите параметри, които са секретни, и част от ценовите параметри са отворени за договаряне и изясняване, което ще направи самолета категорично оперативно най-добър и ценово приемлив“, добави Запрянов. Президентът коментира и неуспешният опит за въвеждане на новите винетки. \"За мен хаосът с винетките е олицетворение на стила на управлението, който много пъти съм коментирал – липса на прозрачност, на отчетност и на отговорност.\", каза Радев.  А в отговор на въпрос как ще коментира критиките около неговото новогодишно обръщение, той заяви, че не разбира защо хората се страхуват от истината.  ", "date": "2019.01.06", "title": "Президентът Радев обвини правителството в \"политически лобизъм\""}
{"url": "http://clubz.bg/77874-denqt_na_danychnata_svoboda_idva_vse_po_kysno", "text": "През новата 2019 г. в държавната хазна е планирано да постъпят рекордните 43,9 млрд. лв. приходи. Средно за един календарен ден българите ще изработват по 319 млн. лв., което означава, че ще са ни необходими 138 дни, за да попълним хазната. Казано с други думи, Денят на данъчна свобода през 2019 г. ще настъпи на 18 май. Това е денят, в който гражданите ще спрат да работят за държавата и ще започнат да работят за себе си. Датата е символична и показва кога държавната хазна ще се попълни, ако всичко изработено бъде незабавно изземвано – ние я наричаме Ден на данъчна свобода, а по-света е известна като Tax Freedom Day. Въпросните 138 дни отразяват общите приходи в консолидираната фискална рамка за 2019 г., но има някои специфични моменти, които следва да се отчетат: През последните години се наблюдава устойчива тенденция дните, нужни на българските данъкоплатци да попълнят тяхната част от бюджета, да бъдат все повече и денят на данъчна свобода да идва все по-късно през годината. Това означава, че реално данъчната тежест в страната нараства. Преразпределението през приходната част на бюджета се планира да достигне 37,7%, което е най-високата стойност за последните 10 години. Пример за покачването на данъците са осигурителните вноски за държавното обществено осигуряване, за които отделяме все повече през последните години – през 2017 и 2018 г. имаше покачване на вноската за пенсия с по 1 процентен пункт на година, а през 2019 г. беше покачен максималният осигурител праг. За съжаление през последните 10 години, след въвеждането на плоския данък от 2008 г., нямаме примери за намаление на данъчната тежест у нас. Сметката разпределя данъчното бреме върху абсолютно всички български граждани (включително деца, пенсионери и т.н.), но именно работещите понасят в най-голяма степен тежестта на хазната. За работещите българи данъчната тежест е близо 50%, тоест за тях Денят на данъчна свобода идва чак в края на юни.", "date": "2019.01.06", "title": "Денят на данъчната свобода идва все по-късно"}
{"url": "http://clubz.bg/77927-pravoslavnite_hristiqni_praznuvat_bogoqvlenie", "text": "На 6 януари Православната църква отбелязва Светото Богоявление, денят на Кръщението Господне от Св. Йоан Кръстител – Йордановден. Ще бъдат отслужени литургии с водосвет православните храмове. Имен ден празнуват Банчо, Бистра, Богдан, Богдана, Богoлюб, Богoлюбa, Богомил, Божан, Божана, Божидар, Божидара, Божил, Бончо, Борислав, Борислава, Боян, Бояна, Данка, Данко, Данчо, Йордан, Йордана, Йорданкa, Найден, Теодосий. На този ден Йоан Кръстител покръства Исус Христос във водите на река Йордан. В различни региони на България празникът има различни имена, нарича се Кръстовден, Водици или Водокръщи. С празника се слага край на така наречените „мръсни дни”. Традиционният Богоявленски водосвет на бойните знамена и знамената светини на Българската армия ще бъде отслужен от 11 часа в София, където президентът и върховен главнокомандващ на въоръжените сили Румен Радев ще приеме на площад \"Свети Александър Невски\" почетния строй на представителните части на Българската армия. Богоявленски водосвет ще бъде отслужен и във всички гарнизони на Българската армия.  ", "date": "2019.01.06", "title": "Православните християни празнуват Богоявление"}
{"url": "http://clubz.bg/77891-prezident_ekolog_vojnik_pisatel_boksor_100_godini_ot_smyrtta_na_tedi_ruzvelt", "text": "Но и причини извън публичната му дейност налагат да се обърне внимание на този забележителен човек. Рузвелт печели множество почитатели и поддръжници в американското общество благодарение на своя    , безусловната си решителност, несломима воля и желязна дисциплина. Бъдещият президент на Америка се ражда на 27 октомври 1858 г. в Ню Йорк. Баща му Теодор Рузвелт–старши е влиятелен бизнесмен от Ню Йорк. Проблемите на младия и слаботелесен Теди Рузвелт започват още в най-ранна възраст – страда от тежка форма на астма. На експедиция със семейството си в Алпите през 1869 г. той осъзнава, че физическото натоварване отслабва ефекта от заболяването. След като разбира това, Рузвелт се решава да отделя всеки ден време за трениране и до сетния си час успява да живее дисциплинирано. В допълнение към интензивните силови тренировки, той практикува ловуване, езда, бокс, гребане и др. спортове. Докато е губернатор на Ню Йорк и президент продължава да се боксира по няколко пъти в седмицата със спаринг партньори, докато не получава сериозна рана на окото. На седемгодишна възраст преоткрива любовта си към природата, която не го напуска до края на живота му. Първоначално колекционира различни видове животни, които със свои приятели шеговито кръщава „Музеят на Рузвелт по природознание“. Ключова роля изиграва Рузвелт–старши, който развежда семейството си из Европа. Младият Теди не проявява особен интерес към облика и културните елементи на европейските градове, но обожава излетите далече от цивилизацията.  авторите на книгата „Теодор Рузвелт: Литературен живот“ Томас Бейли и Катерин Джослин любовта на Рузвелт към природата и романтичния му поглед над живота се дължат на необходимостта, която изпитва от най-ранна възраст, да прочете всяка книга, до която успее да се докопа. Те твърдят, че по този начин младият Теди е успял да съхрани до сетния си час чистосърдечността си, родолюбието, любовта към приключенията, особено сред природата, но същевременно и идеализацията на войната.     Освен като читател на богат спектър от литературни и научни произведения, Рузвелт се проявява и като страстен писател – от седемгодишна възраст започва да пише писма и есета. На деветгодишна възраст записва наблюденията си по насекомите в доклад с името „Естествената история на насекомите“.  През 1882 г. издава първата си книга - „Военноморската война от 1812 г.“ (става въпрос за конфликта между Великобритания и САЩ). Тогава е едва на 23 години. Произведението му е определяно за класика в жанра и още по-впечатляващо е, че Рузвелт изучава техническата страна на корабоплаването и морските битки, докато я пише. Четири години след като е публикувана „Американският военни сили“ нареждат да се осигури по едно копие на книгата във всеки един кораб. Теодор Рузвелт–старши осигурява на сина си отлично образование по география, история, биология, френски и немски. Затова не е изненада за никого, когато е приет в Хардвард през 1876 г. Докато следва в университета преживява първи голям удар - баща му умира. Рузвелт понася тежко загубата и по-късно свързва коравия си характер с безценната подкрепа и безрезервна обич, която баща му е оказал в детството му. За известно време бъдещият президент е подвластен на скръбта, въпреки че прикрива емоциите от приятелите си с присъщите си воля и стоицизъм. Но дори загубата на собствения му баща не може да се сравни със смъртта на първата му съпруга и майка му. Събитията се случват през февруари 1884, когато Рузвелт е член на долната камара в събранието на Ню Йорк. Бъдещият президент получава телеграма, която го уведомява, че жена му успешно е родила на 12-ти февруари. Два дни по-късно тя умира от заболяване, което е останало скрито от лекарите заради бременността. Единайсет часа по-късно умира и майка му от коремен тиф. В дневника си, който поддържа цял живот, Рузвелт записва кратко и ясно: За да преодолее мъката Рузвелт се впуска в политическия свят като се опитва да се издигне на национално ниво. Но в края на годината осъзнава, че е загубил желанието за политическа кариера и се мести да живее в една от фермите си в Медора, Северна Дакота. Въпреки че първоначално е гледан с подозрение от жителите на градчето, скоро отношението им се променя, след като Рузвелт се доказва като смел и изкусен ловец.   През 1886 г. залавя крадци във фермата си и в следващите три дни ги повежда като затворници до местния шериф. По време на този тридневен поход той не затваря и за миг очи да поспи, напротив – през цялото време ги държи на мушка. След тежка зима, в която губи половината си добитък Рузвелт се връща в Ню Йорк, където се жени повторно и се завръща на политическата сцена. Скоро след като се връща в Ню Йорк той е убеден от местни републикански фигури да се кандидатира за кмет на града, въпреки незначителния шанс да спечели. Рузвелт се вслушва в тях и на изборите завършва трети, но с 27 процента подкрепа. През 1894 г. става шеф на полицията в Ню Йорк и реорганизира структурата на местно равнище, като обявява война на корупцията и въвежда строги правила за назначаване на полицейски служители. През 1898 г. започва Испано-Американската война, след като американски кораб е потопен край Хавана. По това време Рузвелт е назначен от новия президент Уилям Маккинли за помощник секретар във Военноморското министерство на Щатите. Той подава оставка, създава кавалериен отряд, кръщава го \"Грубите ездачи\" (Rough Riders) и се включва във войната. Рузвелт печели изборите за губернатор на Ню Йорк от 1899 г., макар и само с 1 процент, благодарение на военните си успехи и разказите на очевидци за смелите му действия на фронта. Много от политиките, които следва в качеството си на губернатор, са развити няколко години по-късно, вече в ролята на президент на Съединените щати. На 4 март 1901 г. той стъпва в длъжност като вицепрезидент. Мястото се освобождава след смъртта на Гарет Хобард. Рузвелт е изключително енергичен и убедителен в кампанията си, като посещава 23 щата 483 пъти. На 14 септември същата година става най-младият президент на САЩ (42 години), тъй като през април предшественикът му Маккинли е застрелян в Ню Йорк. Рузвелт се определя за „прогресивист“. В началото на втория си мандат той представя програмата си за вътрешната политика под наименованието „Честната сделка“ (Square deal). Поставя си за цел да постигне успехи в следните три направления: Поставя си за задача да „разбие тръстовете“ (получава прякора „Trustbuster”, което означава „разбивач на тръстове“), които не играят по правилата или се възползват в пропуските на законодателството: Подписва 44 антитръстови акта, които довеждат до поставянето на регулации на компании като „Стандарт ойл“. Най-големите постижения на Рузвелт, по думите на самия президент, са в сферата на съхраняването на природните ресурси и разширяването на федералната закрила върху земята и дивата природа. Въпреки съпротивата в Конгреса, Рузвелт основава „Службата за горите на Съединените щати“, подписва закон, с който създава пет национални парка, 51 птичи резервата, и 150 национални гори. Ранчото в Северна Дакота, в което прекарва няколко години в средата на 80-те след смъртта на първата му съпруга и майка му, е на територията на „Национален парк Теодор Рузвелт“. Площта на Съединените щати, която той поставя под публична защита, възлиза на около 230 000 000 акра. Повечето от идеите на най-младия президент така и не срещат необходимата подкрепа в Конгреса, най-вече заради консерваторите сред Републиканската партия (като 8-часовия работен ден), но мерки, носещи прогресивния дух на „Тръстбъстъра“, са одобрени от наследника му Удроу Уилсън и най-вече от неговия братовчед – Франклин Делано Рузвелт, с неговия „Нов курс“. Във външната си политика Рузвелт коренно се различава от предшествениците и наследниците си. Дръзкото му поведение и готовността да се включи във всеки един конфликт, стига да има справедлива причина и изгода за Америка, контрастира на изолационистичната парадигма, от която Щатите не смеят да се откажат след подписването на „Доктрината Монро“ през 1823 г. С победата над Испания, война в която той взима активно участие като доброволец, Рузвелт смята, че Америка се е превърнала в хегемон на световната сцена. Но също като физическата тренировка, той е на мнение, че тази доминация трябва да се упражнява, за да се поддържа. Затова като специалист по военното дело, той предлага услугите си на медиатор между Русия и Япония след войната между двете държави от 1904-1905 г. Заради действията му, довели до подписването на Договорът от Портсмут, който формално слага край на войната, получава Нобелова награда за мир. През 1903 г. подпомага отцепването на Панама Колумбия, за да плати по-малко на новото панамско правителство за създаването на Панамския канал (10 милиона долара). Въпреки че първоначално действието му се е определяло като твърде скъпа инвестиция и прекалено амбициозен проект (50 мили суша са прокопани), от днешна гледна точка това е един безспорен външнополитически успех към сметката на президента. Външната политика на Рузвелт е характеризирана под името: „Дипломация на голямата тояга“. Това се дължи на една от любимите поговорки на президента: Когато е възможно, Рузвелт предпочита да води диалог с останалите страни, но ако по някакъв начин се застрашават интересите на Америка, той не би се поколебал и за момент да се протегне и да „халоса“ по главата нарушителя. Апропо, в това си проявление той е пълен антипод на настоящия президент на САЩ - Доналд Тръмп, за когото много по-подходяща би била сентенцията: Вторият мандат на Рузвелт изтича през 1909 г. и той се оттегля от активната политическа сцена. Въпреки това остава в нейната периферия като идеологически фронтмен на прогресивната част от републиканците и контрапункт на консерваторите и демократите. Той е върл критик на консервативната политика на наследника си Уилям Тафт, който преди това е служил като секретар на войната в неговата администрация. През 1912 г. Рузвелт се кандидатира на предварителните избори на Републиканската партия, но след като губи, напуска партията и основава ново движение, с което иска да представи „прогресивистите“ в страната – Прогресивната партия „Лос“ (The progressive Bull Moose party). На изборите Рузвелт печели 27 процента от гласовете срещу 23 на сто за Тафт. Това разцепление на Републиканската партия довежда до една от първите победи в историята за Демократическата партия, в лицето на Удроу Уилсън – 42 на сто от гласоподавателите. Но един епизод по време на президентската кампания остава като метафора за мъжеството на Рузвелт. На 14 октомври 1912 г. той е прострелян в гърдите преди да изнесе реч в Милуоки, Уисконсин. Куршумът преминава през якето му и копие на речта, носещо името  , което най-вероятно му спасява живота. Докторите настояват Рузвелт спешно да отиде в най-близката болница, за да се извади куршума. Но той отказва. Отвръща, че щом не плюе кръв, значи куршумът не е засегнал белите му дробове. И изнася 90-минутна реч. Започва с паметните думи: Куршумът е изваден от тялото му, след като умира през 1919 г. Рузвелт е лют критик на политиката на ненамеса в Първата световна война и дори се опитва да организира доброволци, които да се приземят във Франция и да помогнат на Съюзниците. За негово разочарование Уилсън не позволява това да се случи. Рузвелт е съкрушен, когато научава новината, че най-младият му син Куентин е загинал на фронта в Германия през юли 1918 г. Този факт, заедно с тежката тропическа треска, от която все още страда след експедиция в Латинска Америка през 1913-1914 г., изцеждат и последните му сили. Умира в съня си на 6 януари 1919 г. на шейсетгодишна възраст. Синът му Арчибал изпраща телеграма на близките си, на която пише: Коментарът на тогавашния вицепрезидент от администрацията на Уилсън, Томас Р. Маршал, е достатъчно красноречив: „Генерация Z“ – с подкрепата на „Америка за България“", "date": "2019.01.06", "title": "Президент, еколог, войник, писател, боксьор - 100 години от смъртта на Теди Рузвелт"}
