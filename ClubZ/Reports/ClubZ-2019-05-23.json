{"url": "https://clubz.bg/83345-mariq_gabriel_v_dimitrovgrad_glasuvajte_za_gerb_s_%E2%84%9612_za_da_prebyde_silna_bylgariq_v_evropa", "text": "Така обобщи изминалата предизборна кампания водачът на листата на ГЕРБ и СДС за европейския вот Мария Габриел. В Димитровград тя присъства на представянето на листата на ГЕРБ и СДС, което се проведе в зала „Младост\". „В нашата листа са най-големите професионалисти. В Димитровград е лесно да говориш за Европа, тук тя е на всеки ъгъл и то благодарение най-вече на кмета Иво Димов. С колегите искаме да продължим започнатото – младите да остават в България, бизнесът да има повече възможности, градовете да процъфтяват\", обясни на свой ред Ева Майдел. „Европейската солидарност е около нас с новите пътища, пречиствателни станции, социалните програми. Ако искаме още по-модерни градове, качествени храни, да влезем в Шенген, да имаме високи доходи и пенсии – за България трябва да работи силен отбор, начело с опитни евродепутати, доказал се комисар като Мария Габриел, успешно правителство като това на Бойко Борисов, силни кметове като Иво Димов. За силна и просперираща България – гласувайте с номер 12 в бюлетината\", бяха думите на Емил Радев. „Нашите представители в ЕП ще защитават националния интерес и съм сигурен в това, защото са го доказавали, показали са своите качества и патриотизъм. Показвали са, че могат да работят в екип – а точно това стои в основата на всеки успех. Като кмет съм го разбрал посредством работата си с изпълнителната власт. За силна и обединена Европа и за достойното място на Бъглария в нея  - гласувйте за ГЕРБ с номер 12 в бюлетината на 26 май\", обърна се към своите съграждани кметът на Димитровград Иво Димов.", "date": "2019.05.23", "title": "Мария Габриел в Димитровград: Гласувайте за ГЕРБ с №12, за да пребъде силна България в Европа"}
{"url": "https://clubz.bg/83327-shefchovich_otiva_v_moskva_za_novi_pregovori_za_gaza", "text": "Еврокомисарят по въпросите на Енергийния съюз Марош Шефчович ще посети Москва на 13 юни, съобщи днес говорителката на ЕК Анка Падурару. Там той ще се срещне с руския министър на енергетиката Александър Новак и други ръководители. Целта на пътуването е договаряне на дата за нови тристранни преговори между ЕС, Русия и Украйна за сключването на нов дългогодишен договор за пренос на газ през украинска територия. Комисията очаква началото на преговорите преди лятната ваканция. Наскоро руската страна изрази готовност за нови преговори. В края на тази година изтича срокът на десетгодишните договори между „Газпром“ и „Нафтогаз“ за доставки на газ за Украйна и за пренос към Европа. Русия блокира преговорите с Украйна и ЕС за транзит на газ след 2020 г. Същевременно днес влезе в сила „втвърдената“ газова   на ЕС. Всички страни членки на Съюза разполагат със срок от 9 месеца, за да започнат нейното прилагане. Най-важното от нея е, че както вътрешните газопроводи на ЕС, така и тези от държави извън ЕС вече ще бъдат обхванати от правото на ЕС, включително правилата за конкуренцията. Това се следи особено внимателно от Русия, тъйкато „Газпром“ изгражда тръбопровода „Северен поток 2“, който трябва да доставя газ за Западна Европа, като заобиколи Украйна. По този повод му бе зададен журналистически въпрос дали този проект е в рамките на газовата директива на ЕС от 2009 г. или навлезлия в сила днес втвърден вариант. И дали от „Северен поток 2“ няма да прибегнат до арбитраж с мотива, че са дискриминирани и не получават исканото изключение на правилата, което може да се допуска за нови газопроводи. Говорителката на ЕК Ана-Кайса Ифконен обаче не пожела да направи прогноза.", "date": "2019.05.23", "title": "Шефчович отива в Москва за нови преговори за газа"}
{"url": "https://clubz.bg/83340-demokratichna_bylgariq_sezira_cik_za_predizborniq_klip_sys_strelbata", "text": "\"Демократична България\" сезира ЦИК срещу предизборния клип на партия „Възраждане\", разпространен преди ден. Става дума за видеото, което показва масов разстрел на хора. Кадрите са взети от сериала \"Слуга на народа\", но в клип за избори звучат като призив към насилие. Обединението, което се явява под №13 в бюлетината на изборите на Европейски парламент на 26 май, припомня и текстове от Конституцията на Република България, които се нарушават с въпросния предизборен клип.  Ето и пълния текст на жалбата, пратена в ЦИК: ", "date": "2019.05.23", "title": "\"Демократична България\" сезира ЦИК за предизборния клип със стрелбата"}
{"url": "https://clubz.bg/83344-vremeto_si_e_za_nas", "text": "Премиерът Бойко Борисов пусна в профила си във фейсбук снимка, от която личи как прекарва времето си след работа. В действителност от снимката не личи Борисов наистина да си почива, по-скоро води поредния си служебен разговор, но поне компанията му е приятна. За по-малко от 40 минути от публикуването на снимката, тя е била споделена над 150 пъти и е получила близо 4000 лайка и 200 коментара. Повечето преливат от умиление заради чара на малкия Бойко: Но има и \"сериозни\": Или:      ", "date": "2019.05.23", "title": "Времето си е за нас"}
{"url": "https://clubz.bg/83335-lo_pen_shte_vryshta_nad_%E2%82%AC300_000_na_evroparlamenta", "text": "Съдът на Европейския съюз отхвърли жалбата на лидерката на френската крайна десница Марин Льо Пен срещу решение по дело за фиктивно назначение в Европейския парламент, предаде Франс прес, цитирана от БТА. Това бе последната инстанция, на която Льо Пен имаше възможност да оспорва решението на Европейския парламент да му възстанови 300 000 евро, след като той реши, че тя е използвала неправомерно сумата за фиктивно назначаване на парламентарен асистент. Льо Пен отнесе случая до Общия съд на ЕС, който през юни миналата година потвърди решението на ЕП. Впоследствие лидерката на френската крайна десница обжалва решението на Общия съд пред Съда на ЕС (върховната съдебна инстанция на ЕС). В решението си Съдът на Европейския съюз посочва, че Льо Пен не е успяла да докаже, че назначената от нея Катрин Гризе наистина е вършила някаква работа за нея в ЕП в периода от края на 2010 до началото на 2016 г., когато Гризе е била на длъжност асистент на Льо Пен в Европарламента. Гризе е шеф на кабинета на Льо Пен от 2015 г. и понастоящем е на десето място в листата на Националния сбор за евроизборите, отбелязва Франс прес.  Европейският парламент освен това иска от Марин Льо Пен да му възстанови 40 000 евро във връзка с назначаването на неин бодигард за асистент в ЕП. И при двата случая ЕП базира исканията си върху разследване на Европейската служба за борба с измамите (ОЛАФ). ", "date": "2019.05.23", "title": "Льо Пен ще връща над €300 000 на Европарламента"}
{"url": "https://clubz.bg/83343-zashto_se_butat_v_omrazniq_bryuksel_kato_im_e_gadno%C2%A0da_hodqt_v_chelqbinsk", "text": "Преди време бях писал за европейските интелектуалци, които отправиха отворен апел за спасяване на Европа от крайни популистки вълни. Световни интелектуалци се обявиха в защита на Европа Предупреждаваха за новите политици, които дават лесни и бързи решения. Които добре знаят как да играят със страховете на хората. Как да модифицират думи и идеи, за да плашат избирателите. Как да се възползват от грешките на опонентите си не за градивна критика, . А зад паравана на високопарните политически речи има само ченгеджийство, алчност за власт и безогледна жажда за пари. Както се видя от примера с Австрия. Уж националист, а за руски пари е готов на всичко. Лесно е да си националист анти-либерал в силно развито либерално общество. Защото, ако си в нелиберално общество, просто няма да можеш да си кажеш мнението. Просто ще те пребият. Или изселят в лагер. Ще ти съсипят живота. И на близките ти... Както се казваше едно време: Хората бяха подведени да забравят, че на либералната демокрация дължим сегашното състояние на западната цивилизация. Либералната демокрация само иска да се спазват законите. И те да важат за всички еднакво. А не някои партийни секретари да са над законите. Либералната демокрация е и свобода. Да мислиш, да говориш, да се развиваш. А не да тръпнеш от страх дали някой тъп националист няма да те пребие само защото си облечен с розова риза или косата ти е виолетова, или не си завит със знаме, или не крещиш в захлас „България юбер алес“. „Или България над всичко“. Или каквото там се крещи, за да се симулира патриотизъм. Да, не всичко в процеса на развитие на западната демокрация е лесно и еднозначно. Да, често се правят и грешки. Да, понякога се избират неправилни хора. Но основата е важна. Основата е, че всички израстваме заедно. И всички се учим от грешките си. А не някой диктатор да знае какво е добре за нас. Днес фейк новините стигат нови висоти. И ни хвърлят от проблем в проблем. И сочат враг след враг. Просто защото националисти и националсоциалисти нищо конструктивно не могат да измислят и предложат. Защото са склонни да ни върнат в Средновековието, само и само да се докопат до власт. Защото са склонни да вземат руски пари, за да лъжат как ЕС ще се разпадне. Само така могат да оправдаят съществуването си. Само така могат да ви излъжат да ги изберете. \"Дайте гласа си за партии и кандидати с проевропейска, продемократична и пролиберална ориентация\" Както се казваше в стария виц, ако не ги радва ЕС, пък да не се кандидатират за там. Да си стоят тук. Защо се бутат да ходят в омразния Брюксел, като им е толкова гадно? Да си ходят в Челябинск. Защо си пращат децата в гейска Америка, а не ги изпратят в Омск? Само един познат имам, който казва, че ще прати децата си в Московския университет. Следя го с интерес дали ще го направи. Лъжат ви с думи като традиции, изконни обичаи, типично българско и т.н. Лъжат, защото нашите възрожденци не са се борили да играят хора, да се обличат в носии, да пият вино и да се топят в студени реки. Нашите възрожденци са се борили да станем нормална европейска държава. Получавали са образование в Европа и са искали всички други да имат тази възможност. Всички други да видят огромния свят. И това ясно се вижда от писмените наследства на Ботев, Левски, Вазов, Каравелов, Захари Стоянов и всички други. Никой от тях не е искал България да е откъсната от Европа. А напротив - да си заеме полагащото й се място там. Но това пишман патриотите няма да ви го кажат. Само ще ви лъжат, че в днешния все по-обединен свят ние трябва да се откъснем и да сме самостоятелни. Скопие се приближи още една крачка към НАТО Като лудите македонци и грандоманските им фигури на Александър Велики. Ние им се смеем, но май натам сме се запътили. Целият свят, включително македонците, се развива и отива към бъдещето. Само нас ни карат да се върнем в миналото. Затова и подкрепям Отвореното писмо към българските граждани. Точно в навечерието на 24-и май. Денят на просветата. За да не ме е срам след години, че не съм го направил. (пълен текст:   ) Да, най-тъмно е преди разсъмване. И не трябва да се страхуваме да говорим. Липсата на комуникация ражда чудовища… Хубав ден! И светъл празник! \"Дайте гласа си за партии и кандидати с проевропейска, продемократична и пролиберална ориентация\" Скопие се приближи още една крачка към НАТО", "date": "2019.05.23", "title": "Защо се бутат в омразния Брюксел, като им е гадно? Да ходят в Челябинск"}
{"url": "https://clubz.bg/83306-andrej_novakov_kampaniqta_zapochna_trudno_no_sega_sym_uveren_v_uspeha", "text": "Отдавна е ясно, че решението да се инвестира именно в развитие на пътната инфраструктура, е било изключтелно правилно. И премиерът Бойко Борисов е постъпил точно както се прави. Имах разговор в Девин с човек, който ми каза, че е картограф. Оказа се, че картографите в България не смогват да обновяват пътната мрежа в страната, да обновяват навигациите и картите, защото все повече пътища се прокарват и все по-нови кръстовища има по тях. Той ми обясни, че за да може навигациите да са актуални, всеки месец трябва да се ъпдейтват, защото всеки месец се появяват нови пътища или нови кръстовища, които трябва да се отбележат. Европейският парламент одобри предложението на Европейската комисия да се увеличат парите за България, включително за съвсем традиционни политики като развитие на пътната инфраструктура. И ми се струва напълно реалистично не само да запазим тези темпове, а и да ги ускорим. По всичко личи, че ще имаме нужда от все по-широки магистрали, все по-бързи влакове, повече летища и по-широки пристанища. В доклада средното ниво на грешка в ЕС е 0,44%. В България е 0,12%. В пъти по-ниско е нивото на грешка и злоупотреба с европейски средства. Радвам се, че това идва именно от Европейската сметна палата. Едва ли някой би подложил на съмнение нейната компетентност и обективност. Тя е базирана в Люксембург, не е в София. Това е доказателство, че дори тогава, когато има лоши проекти, те стават обществено достояние. Това е добре, очистващо е за системата. Но не може да лепне петно върху всички проекти, които се изпълняват в България. В болшинството си те са полезни за хората и парите отиват по предназначение. Призовавам гражданите да подават сигнали, когато имат данни за нередности, за да могат те да се разследват. Програмата се казва АЛЕКО. Тя финансира млади предприемачи, които искат да правят бизнес. Те могат да отдидат в Америка, Синагупр или Израел, да се учат на бизнес и да се върнат и да го приложат в България. Програмата е финансирана с почти 1 млн. евро от ЕК. Има 120 места за млади хора, които искат да пътуват и да се учат на предприемачество. Преди няколко дни замина първият българин по нея - в Пенсилвания, САЩ, със стипендия от почти 4 хил. евро. Това ме кара да се гордея. Отне ми три години да докараме дотук програмата. Надявам се този човек да се върне, да разкрие работни места у нас и да подпомогне новото поколение български предприемачи. Всички билети, купени по АЛЕКО са двупосочни. Основна задача за мен ще бъде да гарантирам достатъчно финансиране за България. Вече имаме всички основания да смятаме, че това ще се случи. Второто е да пазя интереса на българския транспортен бранш и да приемем такива регулации в пакет \"Мобилност\", които не ощетяват нашите превозвачи. Има такава теза. Целият пакет беше представен именно като социален пакет, който подобрява условията на труд на шофьорите. Но това е вярно само донякъде. Пакетът се ползва за претекст да се въведат мерки, които са изключително протекционистки. Как връщането на камиона ще помогне да живее по-добре един шофьор? Освен да фалира фирмата, в която работи. Аз съм съгласен, че шофьорът трябва да спи в хотел тогава, когато има хотели. Когато няма хотел не можем да го оставим полето и да му забраним да спи в кабината. Аз съм съгласен, че заплатата на шофьора трябва да е достойна и трябва да отговаря на неговия труд и че превозвачите трябва да плащат осигуровки. Но не като се приемат мерки, които ги фалират. И накрая нашите шофьори ще получават ниски заплати или ще отидат да работят в Германия и Франция. Транспортният бранш има проблеми за решение. Но това решение не е пакет \"Мобилност\". В началото на кампанията имаше много смесени чувства. Вървеше, тежко, трудно. Имаше хора, които бяха разколебани. Сега, 4 седмици по-късно, съм уверен в успеха. И то не заради друго, а заради реакциите на хората. Показахме, че не сме като другите, че можем да посочим грешките, които сме допуснали, че можем да ги отстраним и да продължим напред.", "date": "2019.05.23", "title": "Андрей Новаков: Кампанията започна трудно, но сега съм уверен в успеха"}
{"url": "https://clubz.bg/83338-jenite_v_%E2%80%9Eigra_na_tronove%E2%80%9C_s_tri_pyti_po_malko_repliki_ot_myjete", "text": "Женските персонажи в „Игра на тронове“ говорят три пъти по-малко от мъжете в сериала, показа ново проучване на шведската компания за статистически проучвания „Ceretai“. Хитовата поредица на НВО приключи в началото на тази седмица, но анализите изглежда ще продължават дълго. Най-изненадващата смърт в „Игра на тронове” – смъртта на самия сериал „Ceretai“ измерва, че във всичките 73 епизода на тв продукцията на мъжете са поверени 75% от всички реплики, пише Би Би Си. Делът на женската реч варира според сезона, като започва от 1/4 в първия сезон и стига до 1/3 в седмия. В осмия сезон, където женските персонажи бяха основната движеща сила за сюжета, репликите на актрисите са били най-малко. Алгоритъмът на компанията е така устроен, че при пускане на даден епизод софтуер регистрира разликите в мъжкия и женски тембър. След това разпределя чутото по проценти и секунди. Уточнява се, че алгоритъмът има точност от около 85%, така че може да имат леки отклонения от реалните резултати. Основният извод обаче е, че има разлика между репликите за мъже и жени и тя не е никак малка. Обезумя ли Денерис? Мнението на руски политолози Лиза Хамберг, съосновател на „Ceretai“ коментира преди Би Би Си, че идеята е зрителите да са наясно, че има проблем с това как жените се представят в развлекателната индустрия. Но и други групи също не можеха да се похвалят с по-добро представяне в сериала – драконите или вълчищата например нямаха нито една реплика, Горските чеда ( ) изчезнаха безследно и имаха незначително малко диалози… От компанията казват, че полученият резултат от 30% отговаря точно на прогнозите им – това е делът на репликите на актрисите по принцип в киното ( ). При отделните сюжетни линии, примерно при сцените с Денерис или Церсей, женската реч е почти колкото мъжката. В един от епизодите от първи сезон „You Win or You Die“ репликите на актрисите са едва една шеста. Именно в този епизод критиците въвеждат термина „секспозиция“ – използване на секссцени като начин да се обясни мотива на даден персонаж. В последния осми сезон, излъчен премиерно у нас на 20 май, разделението по полове е осемдесет на сто за мъжете, един от най-ниските резултати за целия сериал. Изводите са повече от изненадващи за повечето фенове, предвид, че именно в последния сезон женските персонажи бяха на пиедестал. Денерис Таргариен, Аря и Санса Старк, Лиана Мормон, Церсей Ланистър – всички те движеха сюжета, а Аря дори бе убийцата на Нощния крал и зомби свитата му. Според Стефани Генц, лектор в университета „Нотингам Трент“, това, че женските персонажи имат повече екранно време не е достатъчно за историята им. Особено в първите серии, жените „говорят с телата си“, казва д-р Генц, и „аудиторията може и да не забележи колко малко говорят“. При по-задълбочен анализ на епизодите става ясно, че думите, които най-често изричат актрисите, са „съпруг“, „крал“, „любов“, „моля“ и „напусни“. При мъжете най-много се повтаря „мъж“, „мъже“, „лорд“ и „крал“. Не са учудващи данните, че най-много в целия сериал говори Тирион Ланистър, след него се нареждат Джон Сняг, Церсей Ланистър, Денерис Таргариен и Джайм Ланистър. „Троновете“ и преди са получавали критики за това, че сексуализират твърде много женските си персонажи, непрекъснато ги подлагат на тормоз и сексуално насилие. Това не оказа особено голямо влияние за развитието на сюжета обаче – героините си останаха силни, дори и да са участвали в секссцена. Освен това, заплащането играе ключова роля, тъй като нито една от актрисите не е подала сигнал, че е по-зле заплатена от свой колета. Точно обратното, при хонорарите на главните роли винаги е имало равенство, а когато заплащането е повишавано, промяната е важала за всички. Обезумя ли Денерис? Мнението на руски политолози", "date": "2019.05.23", "title": "Жените в „Игра на тронове“ с три пъти по-малко реплики от мъжете"}
{"url": "https://clubz.bg/83318-epyl_e_naj_skypata_tyrgovska_marka_2055_mlrd", "text": "Американската корпорация Епъл (Apple) оглави рейтинга на най-скъпите търговски марки и е оценена на 205,5 милиарда долара, което е с 12 процента повече в сравнение с 2018 година, съобщи в електронното си издание сп. \"Форбс\". \n\tИ докато Епъл запазва лидерската си позиция, Гугъл (Google) бързо се доближава до нея със 167,7 милиарда долара оценка на търговската марка, което е нарастване с 23 на сто. Майкрософт (Microsoft) се нарежда на трето място със 123,5 милиарда долара. \n\tОбщата стойност на 100-те най-скъпи бранда е 2,33 трилиона долара, което е с 8 процента повече, отколкото през миналата година. Най-бързо се вдига стойността на компаниите от сектора на информационните технологии и най-вече на Амазон (Amazon), нараснала с 37 на сто до 97 милиарда долара. \n\tОт рейтинга на топ-100-те на световните бранда 56 са на американски компании. Следват ги германските с 11 търговски марки, Франция със 7 и Япония с 6. \n\tАмазон е на четвърто място в рейтинга на най-скъпите брандове в света, следван от Фейсбук (Facebook), Кока-Кола (Coca-Cola), Самсунг (Samsung), Дисни (Disney), Тойота (Toyota) и МакДоналдс (McDonald's).", "date": "2019.05.23", "title": "Епъл е най-скъпата търговска марка - $205,5 млрд. "}
{"url": "https://clubz.bg/83333-televiziq_bi_aj_ti_falira_okonchatelno", "text": "Въпреки обещанията за \"рестарт\" и реанимация, телевизия Би Ай Ти окончателно фалира. Със свое решение от 15 май Софийският градски съд я обявява в несъстоятелност.  Би Ай Телевизия ЕООД има изискуеми и непогасени задължения за повече от два месеца към най-малко една трета от служителите си, се посочва в решеноието. Към 1 март, въпреки извършените частични плащания (на 92 000 лева), има просрочени задължения към служители в размер на 364 585 лева и 20 стотинки. Те са натрупани за периода 1 юли 2018 г. - 28 февруари 2019 г., сочи справка от Национална агенция по приходите. Непогасените задължения към доставчици за цялата минала година пък са за над 400 000 лева. Веселин Иванов от кабинета \"Орешарски\" поема Би Ай Телевизия В началото на февруари миналата година стана ясно, че българските емигранти в САЩ братята Павел и Румен Вълневи са продали телевизия Би Ай Ти, която основаха през 2015 г. За нов собственик бе обявен телевизионният продуцент Мирослав Янев. Телевизия Би Ай Ти започна да излъчва на 14 септември 2015 г. Тя бе насочена към българската емигрантска общност в САЩ и останалите държави по света. Студиата на телевизията са в Чикаго и в София. Водещ на централните новини бе звездата на CNN Ралица Василева, а основен консултант на проекта бе бившият директор на Ефир2 на БНТ и прессекретар на президента Петър Стоянов Нери Терзиева. Телевизията бе определяна като опозиционна. Какво се случва в Би Ай Телевизия С продажбата обаче последваха драматични събития, в т.ч. за екипа. Новият собственик буквално \"влезе с бутонките\" само ден след обявяването на продажбата. Бяха спряни всички предавания, въртяха се само повторения на стари. В последствие Янев обяви, че предстои \"рестарт\" - ще се работи по нова програмна схема и пр. Месец по-късно Главната инспекция по труда (ГИТ) влезе в телевизията. ГИТ се бе самосезирала по публикации за забавените заплати на журналистите. Какво се случва в Би Ай Телевизия", "date": "2019.05.23", "title": "Телевизия Би Ай Ти фалира окончателно"}
{"url": "https://clubz.bg/83332-pekin_vadi_novo_oryjie_v_tyrgovskata_vojna_sys_sasht", "text": "В търсене на начини да отвърне на Вашингтон на фона на ескалиращата битка с митата президентът на Китай Си Цзинпин и неговият икономически съветник са посетили китайски завод за редкоземни елементи - екзотични минерали, използвани в производството на електрически автомобили, мобилни телефони и други технологии, информира Асошиейтед прес, цитирана от БТА. Посланието е ясно: ролята на Китай като основен световен доставчик на редкоземни елементи, използвани в смартфони, леки магнити, батерии и други компоненти, е предимство пред Вашингтон. Влиянието на Китай би могло да се разпростре още повече в американския технологичен сектор, най-вече достигайки \"Епъл\" (Apple) и други компании, които разчитат на китайската промишленост. Досега Пекин се опитва да изглежда сдържан в битката с президента Доналд Тръмп в областта на технологиите и търговията, допълва АП. В момент, когато двете страни навлизат все по-дълбоко в битката, посещението на Си е знак, че неговото правителство търси нови начини да окаже натиск върху Вашингтон да се укроти. Инвеститорите вече се безпокоят, че Пекин в крайна сметка ще се опита да ограничи или дори да блокира производството и продажбите на айФон (iPhone) в Китай. Тази заплаха донесе на акционерите загуби за 80 милиарда долара до момента този месец. Макар Пекин да има редица възможности да наруши търговията, тези опции имат икономическа и политическа цена. Няма и гаранция, че ще проработят, изтъква АП. Първите ответни мита на Китай имаха за цел да разклатят Тръмп в политически аспект, като бяха насочени срещу земеделските щати, подкрепили го на изборите през 2016 година. Необезсърчен, Тръмп вдигна митата върху още китайски стоки. След това Пекин нанесе удар на промишлените производители, които отвърнаха. Ако искат резултати, на китайските лидери може да се наложи да го ударят по слабото място, оказвайки натиск върху котировките на американските акции, посочва Дерек Сизърс, специалист по Китай в Американския предприемачески институт (American Enterprise Institute) във Вашингтон. Не е ясно как може да стане това,  , пише Сизърс в имейл. Уязвимостта на Епъл спрямо поевтиняването на акциите най-вероятно не е останала незабелязана в Пекин, допълва АП.", "date": "2019.05.23", "title": "Пекин вади ново оръжие в търговската война със САЩ"}
{"url": "https://clubz.bg/83328-sestri_stoevi_nqma_da_igraem_za_franciq_a_za_nas_samite", "text": "Скандалът със сестрите Габриела и Стефани Стоеви и федерацията по бадминтон запралича на самия спорт, който практикуват. Двете спорещи страни все едно си прехвърлят перото от двете страни на мрежата с медийни изяви. Вчера младите спортистки бяха в Нова телевизия заедно със своя треньор и с шефа на федерацията Володя Златев. След това ръководството на БФ по биатлон, треньори и състезатели дадоха пресконференция, на която се чуха остри думи по адрес на сестрите. Шеф на бадминтона за Стоеви: Ренегати, извършиха ритуално самоубийство Директорът Орлин Цветанов ги нарече Чуха се приказки за спиране на правата за три години, търсене на компенсация от друга страна, а техни колеги ги обвиниха в звездомания, пренебрежително и лошо отношение. Шефът на федерацията по бадминтон отговори на сестри Стоеви Габриела Стоева обясни какви са плановете са двете за продължаване на кариерата им: Сестри Стоеви не искат повече да играят за България Габриела и Стефани са категорични, че за тях няма връщане назад. Шефът на федерацията по бадминтон отговори на сестри Стоеви Сестри Стоеви не искат повече да играят за България", "date": "2019.05.23", "title": "Сестри Стоеви: Няма да играем за Франция, а за нас самите"}
{"url": "https://clubz.bg/83337-nagrajdavaneto_na_noviq_shampion_v_petyk_vecherta", "text": "Награждаването на новия шампион на България по футбол ще стане още утре вечер след приключване на мачовете \"Лудогорец\" - \"Черно море\" и ЦСКА-София - \"Ботев\" (Пловдив) от 20 часа, става ясно от официално съобщение на БФС. Както е известно, \"орлите\" имат точка аванс пред \"червените\", а в петък - 24 май, първенството за първата шестица приключва (без баража за Лига Европа, който предстои). ЦСКА-София излъга \"Левски\", титлата се решава на 24 май (СНИМКИ) Централата явно разполага с две шампионски купи - едната ще бъде на \"Лудогорец арена\", а другата - на \"Българска армия\".  Тази вечер ще станат ясни съперниците за баражите за влизане в Първа лига. От елита на последната права в битката за оцеляване останаха \"Витоша\" (Бистрица) и \"Септември\", а Втора лига кандидати са \"Арда\" (Кърджали) и \"Монтана\". Играе се последният кръг от втория ешалон. Както и кой измежду \"Славия\" и \"Етър\" ще е съперник на \"Левски\" в баража за Лига Европа. Тези три двубоя ще са в началото на следващата седмица.", "date": "2019.05.23", "title": "Награждаването на новия шампион - в петък вечерта"}
{"url": "https://clubz.bg/83311-%E2%80%9Evreme_za_izbor%E2%80%9C_imigraciqta_temata_koqto_naj_otchetlivo_razdelq", "text": "Близо месец платформата   предоставя възможност на гласоподавателите да сравнят възгледите си по различните политики с позициите на основните политически партии или коалиции, които участват в предстоящите избори за Европейски парламент. Въпросите в теста са групирани в 5 основни категории – ЕС, Имиграция, Икономика, Регулация и Общество. „Време за избор“ позиционира избирателите на двуизмерна политическа карта по две ключови измерения - традиционното хоризонтално - „ляво“ - „дясно“, както и по вертикалата „проевропейско“ - „антиевропейско“. Междинният анализ на резултатите от попълването на теста за политическа ориентация на база 5000 потребители показва наличие на отчетлив проевропейски консенсус по всички въпроси от категорията “ЕС“. Налице е категорична подкрепа (над 88 % от всички, попълнили анкетна) за възможността Европейската комисия да контролира и санкционира държавните членки, когато те нарушават върховенството на правото. Сходни са и данните по отношение на необходимостта Брюксел да наблюдава бюджетите на страните членки (85 % са съгласни с това твърдение). Огромното мнозинство от потребителите защитават позицията, че новата европейска прокуратура следва да има по-широки правомощия, за да разследва и престъпления в страните членки, в това число и България. Европейските граждани тук виждат в Европейския съюз върховна инстанция, която може да реши проблемите, които ние самите не сме готови да преодолеем. В тази нагласа се съчетават както свръхочаквания, така и опасения от влиянието на по-големите държави, които се проектират върху все така ниското равнище на информираност относно институциите и процесите на европейска интеграция. Отчетливо е и мнозинството сред потребителите на „Време за избор“ (над 62 %), които считат, че ЕС, а не националните правителства, трябва да имат основна отговорност по опазването на външните граници на Съюза, както и че трябва да бъде създадена общоевропейска армия. По-голяма диференциация е налице по темата за имиграцията. Потребителите са практически разделени на три големи групи – такива, които подкрепят ограничителната миграционна политика, такива които са изцяло срещу нея и по-умерена група, които застават по средата на скалата от 0 - 10. Същевременно 53 % от анкетираните предпочитат правилата за имиграция и даване на убежище да бъдат определяни на европейско ниво, въпреки че броят на онези, които подкрепят процеса на уеднаквяване на правилата в Брюксел, е далеч по-голям. Възможността всяка държава членка да има правото да блокира промените в договорите за ЕС разграничава изразените мнения – 48% подкрепят тази възможност, докато 40% са на обратното мнение. От една страна, симпатиите към позицията на Виктор Орбан в Унгария изглеждат все по-ясно изразени, от друга се оказва че има значение коя е държавата, която да има правото на вето. Ако това сме ние или държава от типа на България, подкрепата е налице. Но това всъщност означава, че ние не възприемаме всички държави членки като равнопоставени участници в един общ процес, основан на постигането на съгласие, което след това да бъде фиксирано като правна норма. Изборите за Европейски парламент и предварителните предпочитания на избирателите очертават актуалното състояние на българското общество. Националната ни общност изглежда разколебана пред големите теми на европейския дневен ред и не успява да проектира собствената си перспектива в европейски мащаб. Това позволява европейският дневен ред да бъде подменен в предизборната кампания - без съсредоточаването върху вътрешнополитическия дебат да насърчава постигането на съгласие. Ако още не сте се запознали с въпросника на \"Време за избор\", не сте го попълнили, но искате да видите кои участници в изборите за Европейски парламент са най-близо до Вашите виждания - можете да го направите  . \"Време за избор\" - кой какво предлага за евровота на 26 май (ТЕСТ)", "date": "2019.05.23", "title": "„Време за избор“: Имиграцията - темата, която най-отчетливо разделя"}
{"url": "https://clubz.bg/83310-injeneryt_zad_iqos_tova_e_posledniqt_ni_shans_trqbva_da_spazvame_visoki_standarti", "text": "Жан-Клод Шнайдер носи титлата \"директор на никотиновите продукти\" във Phillip Morris International, но далеч по-важно е участието му в разработването на последния и най-известен продукт на компанията - устройството на бездимна употреба на тютюн IQOS. Шнайдер в момента води продуктовата разработка на бъдещите устройства от портфолиото на PMI и подобряването на настоящите, занимава се с всичко от технологията зад устройствата, с дизайна им и превръщането на концепцията в реален физически продукт.  Пред Клуб Z той разказа както за плановете за подобряване на IQOS, така и за другите продукти на компанията, които са все още в тестова фаза - Teeps и Mesh.   Първо, адресираме основните проблеми по отношение на здравината на устройството. Ключови са скритите иновации - затварянето, отварянето, контактът между тютюна и острието. Следващият тип иновации са свързани с нещата, които могат да откажат купувача от това да ползва устройството. Един пример е почистването - търсим начин да намалим остатъците от тютюн, за да се налага по-малко чистене. Целта е потребителят да не се откаже от това да ползва IQOS заради наглед дребни проблеми. След това идват ясните иновации - свързаност например. Не, и IQOS 3.0 има Bluetooth свързаност. Сега искаме да започнем стъпка по стъпка да споделяме повече данни и информация с потребителя. Не е лесно за приложенията от този тип да са в магазините за приложения, те не са много толерантни към тютюневите компании. Засега сме вкарали технологията в устройството, как ще изглежда програмата и софтуерът е отделен въпрос и разработката предстои. Но постепенно се надяваме, че големите компании ще си променят мнението и сега, след като имаме одобрение от FDA (Федералната агенция за лекарствата на САЩ), не виждам защо в някакъв момент Apple например да не позволи такива приложения. \"Филип Морис\" иска да гради \"култура без дим\" с IQOS Да, и това е напълно легитимно притеснение. Първо трябва потребителите да са съгласни със споделянето на информацията. Това ще ни даде възможност да събираме важни данни за работата на устройството - при какви ситуации мига в червено, блокира или не зарежда холдърът. Създаването на връзка между определен индивид и неговата употреба на устройството е вид защитени лични данни, разбира се, и ще ги третираме като такива. Вярно е, че острието е крехко. Острието трябва да влезе доста лесно в тютюна. Ако го направиш по-здраво, вкарването ще е проблемно. Тогава ще започнеш да мачкаш тютюна, острието няма да има добър контакт с него и ще спаднат качеството и количеството на аерозола. Понякога има счупвания, понякога потребителите не ползват почистващия инструмент, някои вкарват всякакви неща вътре - хората са креативни, затова и създадохме специален инструмент за целта. Teeps отново е heat, not burn устройство - нагряваш тютюна, а не го гориш, и по отношение на вкуса на аерозола ще е много подобно на IQOS. Голямата разлика е, че не ползваме електронно устройство. Вместо това на стика се слага въглероден източник на нагряване, който палиш със запалка и който генерира аерозол. По дизайна има много елементи, които да регулират температурата, така че да не се запали тютюнът. Но това е много сложен продукт от производствена гледна точка. В IQOS имаме електронен контрол на температурата, устройството се адаптира. Докато тук в момента, в който запалиш устройството, нямаш контрол. Затова трябва да го произведем изключително прецизно. Първоначално мислехме - това е по-скоро за традиционалистите. Те не искат да имат джаджа, която да презареждат, а нещо, което могат да ползват много просто - имат си запалка, палят си стика. Искахме нещо, което пак нагрява, а не гори, но по много лесен начин. И което е по-близо до традиционните цигари по отношение на ритуала. В момента се тества в Доминиканската република. Като дизайн е изключително просто, но като производство е сложно. Може да стане популярно много бързо, но трябва да имаме достатъчно капацитет за производството му, всеки етап трябва да е идеален.  Teeps не е еволюция на IQOS. Идеята всъщност съществува отдавна, имаше няколко опита за подобно устройство през 90-те в САЩ. Разработката от нас започна по същото време на тази на IQOS. Но трябва да сме сигурни, че няма да изгори тютюнът, че всяко запалване на устройството в 100% от случаите ще води до аерозол, а не до дим. Затова още не сме готови. Надяваме се през следващите години да го представим на пазара. Струва ли си новият IQOS 3.0? Разработихме и нов вид електронна цигара - Mesh. Както знаете, повечето електронни цигари използват една и съща технология, разработена в Китай, т.нар. wick and coil (фитил и намотка). Ние разработваме своя, която отново има по-добър контрол върху температурата. В момента има прилични продукти на пазара, но и много, които създават проблеми. Mesh в момента се предлага само във Великобритания, но скоро ще се появи и в други държави. Важното нещо е да не заблуждаваме потребителя. Това е последният ни шанс да си спазим обещанията. Не знам какво правят другите, но се надявам, че ще спазват високи стандарти от гледна точка на науката, от гледна точка на контрола над качеството. Не е толкова сложно да се създаде дим или аерозол, да бъдем честни. Сложното е качеството да е едно и също през цялото време. Ако температурата се вдигне много, го гориш и вече нямаш аерозол. Важно е от потребителска гледна точка колко са сигурни, че това, което ползват, работи по същия начин?.Какво съдържа аерозолът? Същото е и с електронните цигари. Има много системи за продукти с намален риск. Ако са добре произведени, ако течността спазва определени изисквания, как се комбинират ароматите и се поддържа същото ниво на качество, имаш добър продукт. Някои сигурно се справят много добре, други обаче търсят бърза печалба. Цената на качеството е много висока. Да, има много добри резултати в България. В Русия също се справят много добре. Като индустрия. Glo или IQOS?  Да, и това е чудесно. Надявам се, че всички ползваме едни и същи стандарти. За да не стане така, че устройството е Heat not burn, но всъщност не съвсем. Надявам се, че конкурентите няма да се изкушат от възможност за бърза печалба. И все пак конкуренцията е нещо чудесно. Струва ли си новият IQOS 3.0? Glo или IQOS? ", "date": "2019.05.23", "title": "Инженерът зад IQOS: Това е последният ни шанс, трябва да спазваме високи стандарти"}
{"url": "https://clubz.bg/83330-spored_afis_bsp_si_ostava_pred_gerb_s_malko_nad_1", "text": "Въпреки че повечето социологически агенции през последните дни отчитат минимална преднина на ГЕРБ пред БСП (и съответно възстановяване на ситуацията отпреди \"Апартаментгейт, който изведе соцпартията на челна позиция за известно време\"), от \"Афис\" в четвъртък представиха данни, според които БСП е с около 1 на сто пред управляващата партия. Като преизчислен резултат - (когато отбелязващите \"Не подкрепям никого\" са прогнозно 2,6%) -  Данните свидетелстват за сравнително висока декларативна нагласа за участие на пълнолетните български граждани в предстоящите европейски избори. От 1604 интервюирани лица 1008 заявяват готовност, макар и в различна степен, да се явят пред урните идната неделя, което предпоставя избирателна активност от 62,8%. Това обаче следва да се интерпретира на базата на онези около 5,2 млн. пълнолетни български граждани, които живеят и пребивават постоянно в пределите на родината, и до които ние достигаме с нашите социологически инструменти и изследователски методики. Спрямо избирателния списък на ЦИК (6,4 млн. души), тази активност ще се движи в границите на 33-35%. Агенция \"Афис\" се свързва с Юрий Асланов, който и към момента е член на Националния съвет на БСП (според сайта на партията). Нашата прогноза е, че идната неделя ще гласуват между 2,1 и 2,3 млн. души, което прави именно активност от цитирания порядък. Какви са данните в отговор на прекия електорален въпрос от страна на деклариралите готовност за гласуване? Въпросът е зададен чрез показване на изборната бюлетина (шоукарта) на регистрираните партии, коалиции и независими кандидати, заедно с изтегления в жребия номер.    тук е по адрес на т. нар. „големи“ – БСП и ГЕРБ. Преди месец, тоест преди горещата фаза на кампанията, двете формации разпределяха помежду си общо над 60% от всички гласове. Сега този дял е спаднал с 10 на сто. Регистрираме нетипично висок дял на малки партии и независими кандидати, които получават около 1% и повече. Едно от възможните обяснения на този феномен дават данните от отговорите на въпроса за мотивацията за гласуване. 6,6% от интервюираните и заявили че ще гласуват за партия или коалиция, отиват на тези избори с мотива „За да попреча на определена партия да спечели“. Почти в равна степен този дял се разпределя именно между БСП и ГЕРБ. На практика протестният вот срещу „големите“ намира прием в лицето на редица по-малки партии и коалиции и дори някои независими кандидати. С оглед на близките дялове е важно да се отбележи, че двете формации се ползват с различна степен на мобилизация на своите привърженици. Анализът на данните показва, че въпреки минималната преднина на БСП за България, електоралният корпус на управляващата партия е по-силно мобилизиран, което може да резултира и в размяна на местата.  е относно резултата на \"Коалиция за България\". На електоралния въпрос, зададен отворено (без посочване на имена на партии и кандидати) или затворено (с посочване на имена на партии и кандидати), 71% от потенциалните гласоподаватели на тази коалиция декларират нагласа да подкрепят БСП, но при теста с бюлетината избират Коалиция за България. Невъзможно е да се направи прогноза по този въпрос, тъй като до изборния ден нещата могат да се променят в резултат на финалните щрихи на кампанията. Както посоката, така и мащабът на такава евентуална промяна ще останат неизвестни до последния момент.  е относно данните за малките партии и кандидати (около 1%). Няма как да не се спомене, че сумарно вотът за всички тези партии, коалиции и независими кандидати е 2 пъти повече в сравнение с предходните Евроизбори. До голяма степен може да се каже, че това също е протестен вот, или вот срещу статуквото, който обаче едва ли ще се реализира в мандати.  е за онези интервюирани, които са предпочели варианта „Не подкрепям никого“. От опит знаем, че този дял в анкетни проучвания е силно преувеличен заради по-високата му престижност в сравнение с варианта „Няма да гласувам“. Анализът на профила на интервюираните лица обаче разкрива, че близо две трети от тази подизвадка или със сигурност няма да гласуват, или по-скоро няма да гласуват. Нашата прогноза по този въпрос е, че делът на онези гласоподаватели, които в изборния ден ще маркират квадратчето в бюлетината „Не подкрепям никого“, няма да надхвърли 2,6%, имайки предвид, че на Парламентарни избори 2017, този дял е бил 2,3%. Преизчисленият резултат при тази хипотеза ще изглежда по следния начин: С други думи кръгът на „заподозрените“ призьори в следващия Европейски парламент се изчерпва с трима сигурни играчи и двама под въпрос. Предизвестен ли е победителят на предстоящите избори? Отговорът е – по никакъв начин. Преди всичко заради късата дистанция между двете водещи формации – БСП и ГЕРБ, която е в рамките на допустимата статистическа грешка. Освен това при анализа на данните следва да се вземе предвид и степента на мобилизация на основните партийни ядра, който беше споменат и преди това, а той сочи следното: Видно е, че ГЕРБ е постигнал по-висока степен на мобилизация на своите избиратели в сравнение с основния си конкурент. Най-висока е мобилизацията по традиция на ДПС, но и ВМРО много успешно е провела кампанията си. ГЕРБ, освен скритите си предимства, с които се ползва всяка управляваща партия, разполага с още едно – Коалиция за България, която отнема гласове от БСП. Иронията тук обаче е, че Коалиция за България е скрито предимство и за БСП, ако тя съумее да си „прибере“ в последния момент гласовете, които при други обстоятелства безусловно биха били в нейна полза. Колебанията в електоралния сектор на ГЕРБ са в три посоки – дали да се гласува за ГЕРБ, дали да се гласува за друга партия, дали да се гласува изобщо. В сектора на БСП тези колебания са редуцирани до два варианта – дали да се гласува за БСП или дали да не се гласува. На практика успехът на ГЕРБ е зависим и от кампанията на други партии, а успехът на БСП е зависим единствено от нейните собствени сили, и доколко тя е успяла да „преведе“ по-далечните евро теми на своите гласоподаватели.  Не трябва да се забравя, че когато опре до избори за Европейски парламент, електоратът на БСП традиционно е по-ниско мотивиран отколкото при парламентарни избори. Това ясно се вижда от горното процентно разпределение. Независимо от високото ниво на декларативност на потенциални гласове в полза на партия „Воля“ вотът за тази партия е несигурен предвид на сравнително по-ниската степен на мобилизация. Обратно – вотът за ВМРО може изненадващо да се покачи на по-високи стойностни нива, тъкмо заради по-високата степен на мобилизация. Предвид обаче на това, че мандатите се разпределят между преминалите прага от 5,88%, но този праг се изчислява, след като се елиминира делът на избралите опцията „Не подкрепям никого“, и двете партии разполагат с потенциални, макар и не съвсем сигурни, шансове да се намесят при окончателното оформяне на картината от изборите.", "date": "2019.05.23", "title": "Според \"Афис\" БСП си остава пред ГЕРБ с малко над 1%"}
{"url": "https://clubz.bg/83309-na_izborite_ste_v_gyrciq_i_tam_moje_da_glasuvate_spisyk", "text": "В неделя, когато са изборите за Европейски парламент, вече сте планирали да бъдете на море в Гърция. Въпреки това искате да упражните правото си на глас, но пък и нямате намерение да прекъснете почивката си. Е, този проблем има решение - всички български граждани могат да гласуват, ако са на море в Гърция на 26 май. При това лесно и удобно. За Бога, братя, гласувайте!  предварителна регистрация и подаване на заявление. Избирате секция, която ви е удобна, и гласувате. Могат да гласуват в Гърция всички български граждани, които: Вижте адресите на всички секции в Гърция и по държави  :  ", "date": "2019.05.23", "title": "На изборите сте в Гърция? И там може да гласувате (СПИСЪК)"}
{"url": "https://clubz.bg/83324-spored_galyp_intyrneshynyl_vmro_preminava_barierata_s_6_na_sto", "text": "Дни преди вота формулата на влизащите в ЕП е   Степента на предвидимост е ниска, възможни са развития в последните дни и часове. И \"Медиана\" даде преднина на ГЕРБ пред БСП Това показват данни на „Галъп интернешънъл“ към 17 май, които са моментна снимка, а не прогноза за изборен резултат, уточняват от агенцията. Свои шансове да са над чертата имат също „Воля“, която разви мащабна кампания, а и \"Демократична България\". Активността е трудна за предвиждане, но от днешна гледна точка се очаква да бъде около  (които невинаги са надеждна отправна точка, а има и дописвания). Това означава около 2,2 млн. (с възможни сериозни отклонения) гласуващи, от които се очакват и известен брой недействителни бюлетини (за справка, на последните избори за ЕП те бяха около 120 хил.) Разбира се, може да има известни отклонения заради разминаване между формални гласоподаватели в списъците и реално пребиваващи в България. \"Екзакта\" прогнозира победа с над 5% на ГЕРБ пред БСП \"Алфа рисърч\": ГЕРБ поведе пред БСП с 4.5% Към 17 май, когато завърши последното проучване на „Галъп интернешънъл“, двете основни формации оспорват първото място, респективно БСП с потенциален вот между 28 и 32%, и ГЕРБ с потенциален вот между 27 и 31% от действителните гласове, подадени за партии и кандидати. Текущата последна седмица ще реши всичко и ще покаже дали и доколко ГЕРБ мобилизира периферията си. ДПС има очакван вот около и над 15 - 16% от действителните гласове, подадени за партии и кандидати. До около 6% към 17 май вече достига ВМРО, което означава, че преминава бариерата от 5.88% и дали и с колко ще влязат в ЕП зависи от мобилизацията на електората. „Воля“ може да финишира на нива между 5 и 6%, а ДБ – между 4 и 5%. \"Тренд\": ГЕРБ се възстановява  - има минимална преднина пред БСП от 1,1% Не бива да се подценяват и останалите формации, които ще очакват между 1% и 3% от вота – като Коалиция за България (АБВ), „Атака“, Патриоти за Валери Симеонов, „Възраждане“. Интерес будят и от формацията „Път на младите“, които могатда получат и над процент от вота. Любопитно ще е представянето на „Коалиция за България“, защото е възможно да има объркване на част от избирателите на БСП, се казва в коментар на \"Галъп интърнешънъл\".  За формации и кандидати с около и под 1% подкрепа потенциалният вот може да бъде значим. Независими кандидати този път като че ли събират известен интерес. \"Маркет линкс\": ГЕРБ води пред БСП с 2% Подобни фактори няма как да се отчетат социологически надеждно на този етап. Няма как да се отчетат и формите на зависим, административно мобилизиран и т.н. вот, които може и да решат изборите, застраховат се от агенцията.. . Регистрираният засега интерес към „Не подкрепям никого“ се очаква да остане по-скоро декларативен и би било изненада, ако премине 2 – 3% от общия брой действителни гласове. \"Екзакта\" прогнозира победа с над 5% на ГЕРБ пред БСП \"Алфа рисърч\": ГЕРБ поведе пред БСП с 4.5% \"Тренд\": ГЕРБ се възстановява  - има минимална преднина пред БСП от 1,1% \"Маркет линкс\": ГЕРБ води пред БСП с 2%", "date": "2019.05.23", "title": "Според \"Галъп интърнешънъл\" ВМРО преминава бариерата с 6 на сто"}
{"url": "https://clubz.bg/83312-koj_koj_e_v_evropejskiq_parlament", "text": "Левицата и десницата споделяха властта в Европейския парламент почти без прекъсване от 1979 г. За първи път в историята на ЕС обаче възходът на популизма заплашва това разбирателство. По този повод Франс прес и Ройтерс припомнят кои бяха основните политически семейства в ЕП досега - нещо, което би могло да се промени след евроизборите, започнали днес. В последния ЕП депутатите бяха обединени в  , т. нар.  . Най-голямата е  . В редиците й влизат Християндемократическият съюз (ХДС) и Християнсоциалният съюз (ХСС) от Германия, Републиканците от Франция, Форца Италия от Италия, Народната партия от Испания, Фидес от Унгария и др. Кандидатът на ЕНП за председател на ЕК е  , който е член на ХСС - сестринската партия от Бавария на ХДС на Ангела Меркел. Вебер е на 46 години, инженер, направил кариера в Брюксел, където е евродепутат от 2004 г. и председател на парламентарната група на ЕНП от 2014 г. . В редиците на това политическо семейство са Партията на европейските социалисти, Германската социалдемократическа партия, Австрийската социалдемократическа партия, британската Лейбъристка партия, италианската Демократическа партия и Испанската социалистическа народна партия. \n\tКандидатът на това политическо семейство за председател на ЕК е холандецът  . Сега той е заместник-председател на ЕК и \"дясната ръка\" на Юнкер. На 57 години е и говори отлично 6 езика. Бил е външен министър на Холандия от 2012 до 2014 г. Евроскептичната десница е обединена в семейството на  . В редиците й влизат британската Консервативна партия на Тереза Мей, полската партия \"Право и справедливост\", белгийската партия Нов фламандски алианс и др. Кандидатът на това политическо семейство за председател на ЕК е чехът  , на 56 години.  Европейските либерали са обединени в семейство, наречено  . Водещи партии в това семейство са германската Свободната демократическа партия, холандската Народна партия за свобода и демокрация и др. Либералите не номинираха специален кандидат за поста председател на ЕК, а  . Сред тях са европейската комисарка по конкуренцията, датчанката  , на 51 години, известна с непреклонността си към гигантите от Силициевата долина. Сред седемте души е и  , бившият белгийски премиер, който беше и кандидат на това политическо семейство за председател на ЕК преди пет години, а досега беше лидер на неговата парламентарна група в ЕП. , обединени в политическо семейство със същото име, досега имаха  . В редиците на групата са екологични партии от Швеция, Германия, Франция и др. Зелените имат двама кандидати в надпреварата за поста председател на ЕК - 37-годишната германка  , която беше кандидатка и през 2014 г., и 42-годишният холандец  . Радикалната левица е обединена в политическото семейство  . В редиците му влизат Френската комунистическа партия, гръцката партия Сириза, германската партия Левите. За председател на ЕК това политическо семейство издига двама кандидати - словенката  , на 56 години, противничка на строгите икономии и привърженичка на по-големи държавни разходи, но и на по-строг търговски контрол, и испанецът  , на 62 години, бивш синдикалист, който като дете е дошъл в Белгия, където е живял през по-голямата част от живота си.  Еврофобите и популистите са обединени в политическото семейство, наречено  . В редиците му влизат италианското Движение \"Пет звезди\", както и бившата дясна ръка на Марин Льо Пен, Флориан Филипо, и британски привърженици на Найджъл Фараж, който едно време беше лидер на Партията за независимост на Обединеното кралство, а после се отцепи от нея и сега е лидер на новата Партия на Брекзит. Това политическо семейство  .   е в политическото семейство, наречено  , която досега имаше  . Това политическо семейство обединява крайнодесни националистически партии, като френската Национален сбор, италианската Лига, Австрийската партия на свободата и др. БТА", "date": "2019.05.23", "title": "Кой кой е в Европейския парламент"}
{"url": "https://clubz.bg/83317-aej_prokuraturata_da_proveri_vyzrajdane_za_prizivi_za_nasilie", "text": "Асоциацията на европейските журналисти - България призовава главния прокурор Сотир Цацаров да разпореди незабавна проверка за съответствието на политическа партия \"Възраждане\" с разпоредбите на Конституцията и Закона за политическите партии. На лидера на партията Костадин Костадинов следва да му бъде потърсена отговорност по реда на Наказателния кодекс. Това се посочва в позиция на АЕЖ по повод предизборен видеоклип, публикуван в сряда от политическата сила, в който се пресъздава масов разстрел - мъж разстрелва с два автомата насядали по парламентарни банки костюмирани мъже. И завършва с призива - За клипа Клуб Z пръв писа също с въпрос - ще се самосезира ли държавното обвинение. Кадрите са част от украинския сериал \"Слуга на народа\", а актьорът, който стреля, е Владимир Зеленски, избран наскоро за президент на страната. В сериала сцената представлява фантазия на героя му Василий Голобородко, учител по история, който също става президент. Въпрос към ЦИК и главния прокурор: Това призив за насилие ли е? (ВИДЕО) Конституцията на Република България забранява съществуването на партии, които си поставят за цел насилствено завземане на държавната власт. Наред с това, в Конституцията е предвидено, че правото на изразяване на мнение не може да се упражнява за призоваване на извършване на престъпление или разпалване на вражда. Чл. 2 (3) от Закона за политическите партии постановява, че \"Политическите партии използват демократични средства и методи за постигане на политическите си цели\", се посочва в позицията на АЕЖ. \"Законът за политическите партии предвижда, че по искане на прокуратурата Софийски градски съд разпуска партии, които нарушават Конституцията или чиято дейност системно нарушава изискванията на закона. Смятаме, че са налице и двете основания и по тази причина се обръщаме към главния прокурор с призив да изпълни законовите си задължения\", допълват оттам. Журналистите настояват още прокуратурата да провери дали лидерът на \"Възраждане\" Костадин Костадинов не попада в хипотезата на чл. 162 (3), във връзка с чл. 162 (2) от НК, предвиждаща ", "date": "2019.05.23", "title": "АЕЖ: Прокуратурата да провери \"Възраждане\" за призиви за насилие"}
{"url": "https://clubz.bg/83313-predpraznichno_pusnaha_novi_65_km_ot_magistralata_za_gyrciq", "text": "Нови 6,5 километра от магистрала \"Струма\" бяха пуснати днес. Това се случи в присъствието на премиера Бойко Борисов, който от седмици \"инспектира\" всякакъв вид строежи из страната.  Става въпрос за участък от лот 3.1 между Благоевград и отсечката преди бъдещия тунел \"Железница\" по аутобана за Гърция.   Пак зад волана: Борисов обяви магистрала до Мюнхен В 6,5-километровия участък са построени два виадукта, два селскостопански подлеза, два моста - над реките Логодашка и Струма, и един надлез. Положени са 127 хиляди тона асфалт, 70 хил. т циментова стабилизация, 200 хил. кв. м облицовка на откоси и 26 км мантинела. С пускането на движението се избягва влизането в Благоевград и създаването на тапи в градските кръстовища, което ще спести време на пътуващите и ще разтовари града от сериозен трафик. На място Борисов благодари за разбирането от страна на археолозите, затова че археологическите находки, които бяха разкрити по трасето на магистралата край село Покровник, са преместени оттам. Прогнозната стойност на извършваните дейности по преместване и теренна консервация на археологическите ценности, както и изграждането на подпорна стена за отделянето им от трасето на автомагистралата е над 1,2 млн. лв. На следващ етап, извън компетенциите на АПИ, ще бъде изработването на интегрирана консервация на археологическия парк и проект за цялостното му експониране и социализация.", "date": "2019.05.23", "title": "Предпразнично: пуснаха нови 6,5 км от магистралата за Гърция"}
{"url": "https://clubz.bg/83325-delqn_peevski_e_sred_naroda_a_mishkite_v_dupkite_si", "text": "Първа публична поява на депутата от ДПС Делян Пеевски от деня, в който той се закле като депутат през 2017 г. Ето как отрази събитието сайтът на телевизия  , която по документи няма нищо общо с Пеевски. Препечатваме го поради непреходната му стойност:", "date": "2019.05.23", "title": "Делян Пеевски е сред народа, а мишките - в дупките си*"}
{"url": "https://clubz.bg/83315-mej_nqma_da_podade_ostavka_utre_kazva_vynshniqt_j_ministyr", "text": "Британският външен министър Джереми Хънт заяви днес, че Тереза Мей все още ще е премиер, когато президентът на САЩ Доналд Тръмп пристигне на посещение в страната в началото на следващия месец, предаде Ройтерс, цитирана от БТА. Тереза Мей хвърля оставка на 24 май По-рано днес \"Таймс\" съобщи, че Мей ще обяви оставката си на 24 май. По-рано тя беше споменавала, че ще съобщи график за оттеглянето си в началото на юни. Мей казва в началото на юни кога се оттегля Мей е под силен натиск да обяви дата на оставката си, след като не успя при поредния си опит за прокара споразумение за Брекзит в парламента. Британският външен министър отказа коментар какво ще обсъжда с премиера на срещата им по-късно днес. Така говорителят на Еврокомисията Маргаритис Схинас отговори на въпроса дали не смята, че след Тереза Мей може да дойде някой твърдолинеен политик като например Борис Джонсън и така вероятността от „Брекзит“ без споразумение да стане още по-голяма.   Ако британският премиер Тереза Мей не съобщи утре конкретна дата на оставката си, ще възникне огромен натиск да се променят правилата на Консервативната партия кога може отново да й се гласува вот на недоверие като партиен лидер, заяви ковчежникът на влиятелния Комитет 1922 Джефри Клифтън-Браун, цитиран от Ройтерс. През декември Мей оцеля при вот на недоверие и съгласно сегашните правила нов такъв вот може да се организира не по-рано от 12 месеца след последния. Засега ръководството на Комитет 1922 не е проявило желание да промени правилата, но председателят му Греъм Брейди ще се срещне с Мей утре, отбелязва Ройтерс. На въпрос на националната информационна агенция Прес асосиейшън какво ще стане, ако Тереза Мей не обяви дата на оставката си, той отвърна: Британското правителство планира да внесе в парламента законопроекта по споразумението за Брекзит в седмицата, започваща на 3 юни, съобщи членът на ръководството на парламентарната група на консерваторите Марк Спенсър. По-рано Мей беше казала, че проектът ще бъде внесен утре и ще се гласува в седмицата от 3 юни, но сега е подложена на призиви да изтегли текста и да подаде оставка, тъй като се очаква законопроектът да бъде отхвърлен от депутатите. Законопроектът не е включен в обявената днес пред депутатите законодателна програма на правителството, отбелязва Франс прес. Мей казва в началото на юни кога се оттегля", "date": "2019.05.23", "title": "Мей няма да подаде оставка утре, казва външният й министър"}
{"url": "https://clubz.bg/83323-chisto_noviqt_varnenski_bulevard_pak_postrada_sega_ot_svlachishte", "text": "На новия варненски булевард - \"Васил Левски\" не му върви. Днес земна маса се срути върху локално платно в района на ромския квартал \"Максуда\", съобщава кореспондентът на бТВ в региона. Къща от ромския кмартал на града буквално е провиснала на основите си, като почти сигурно и тя скоро ще се озове в по-ниското, ако не се вземат бързи мерки, пише сайтът \"Варна 24\". Няма информация за пострадали при инцидента. Преди два дни булевардът, който е част от ремонт за над 110 млн. лв., пострада сериозно при първата по-сериозна буря след предсрочното му пускане за движение. Това се случи малко след като премиерът инспектира строителните дейности и нареди движението да бъде пуснато. Едно от трите двуетажни кръстовища по него - краю бул. \"Владислав Варненчик\", се наводни при излялите се проливни дъждове, а чисто нов стълб клюмна. Новият булевард на Варна - удавен от дъжда Снимки от \"пропадането\", както го окачествяват в социалните мрежи свидетели, циркулираха във фейсбук. Кметът Иван Портних излезе също със съобщение - отчет защо се е получило така и какви мерки са били взети. От изявлението му стана ясно, че до наводнението се е стигнало заради свлечени земни маси, останали от строителния период, заради свличане на чакъл от недовършен участък, заради недовършено укрепване на канал за подземни комуникации и др. Бойко Борисов: Главният прокурор си брани БСП през цялото време Сутринта в интервю за Нова телевизия и премиерът Бойко Борисов защити изпълнителите на ремонта, като каза, че \"качеството е отлично\". Бойко Борисов: Главният прокурор си брани БСП през цялото време", "date": "2019.05.23", "title": "Чисто новият варненски булевард пак пострада, сега от свлачище"}
{"url": "https://clubz.bg/83308-peevski_se_poqvi_na_sofra_snimki", "text": "Най-търсеният кандидат за евродепутат - Делян Пеевски, се появи за първи път на публично място. Младежката организация на ДПС във Велиград публикува съобщение и снимки на официалната си страница във фейсбук. Там се казва, че депутатът на ДПС е бил на среща с избиратели във велиградското село Пашови. Поводът е бил свещеният за мюсюлманите месец Рамазан. Кой става Необозримия Делян Пеевски е сниман на централно място сред празничната софра заедно с местни активисти на движението.  От младежката фракция на партията разказват, че по-късно г-н Пеевски е посетил и село Света Петка. Там повече от час \"по приятелски разговаря с хората в малкото населено място\". \"Мнозина искаха просто да се докоснат и снимат с един от най-влиятелните хора в държавата, утвърден политик, човек истински обичан и уважаван от своите избиратели., разказват оттам.  Гражданско сдружение \"БОЕЦ\" стана известно, че от сформирането на 44-тото Народно събрание през април 2017 г. до 30.04. 2019 г. депутатът Делян Пеевски се е регистрирал само за едно пленарно заседание - първото. Той не е бил глобяван нито веднъж за отсъствията си. Пеевски не се беше появявал на публични места близо две години. По-рано БОЕЦ внесе сигнал до Централната избирателна комисия срещу регистрацията на Делян Пеевски като кандидат в евролистата на ДПС с аргументи, че „той не изпълнява условията за уседналост“. Сдружението се опитва да докаже, че Пеевски не е живял в последните 6 месеца в ЕС. Наскоро обаче Върховният административен съд (ВАС) се произнесе по жалба на \"Боец\" по темата. Съдиите не видяха нередности.        ", "date": "2019.05.23", "title": "Пеевски се появи. На софра (СНИМКИ)"}
{"url": "https://clubz.bg/83305-kitaj_napravi_vlak_na_vyzdushna_vyzglavnica_razvivasht_600_kmch", "text": "Първият прототип на влак на магнитна възглавница (тип маглев), разработен от Китай и развиващ скорост до 600 километра в час, излезе днес от производствената линия на завода в град Циндао в източната провинция Шандун, съобщи Синхуа. По думите му прототипът ще позволи да се тестват ключови технологии и основни компоненти на високоскоростната система маглев, за да се постави основата за създаването вече на инженерния прототип на влака. \n\tРаботата по разработката на инженерен прототип с 5 вагона върви по установения ред, каза Дин Сансан. Предполага се, че той ще излезе от производствената линия през 2020 година, а през 2021 година трябва да са завършени всички необходими тестове и комплексни проверки. \n\tПървата в света действаща жп линия на магнитна възглавница бе изградена в Шанхай през 2004 година, за да свърже международното летище \"Пудун\" с метростанцията \"Лунян Лу\". Влакът взема разстояние от 30 километра за 7 минути. Този маглев е най-бързият от функциониращите в света пътнически влакове на магнитна възглавница и развива скорост от 431 километра в час. \n\tВ момента около 10 страни в света разработват влак на магнитна възглавница. Рекордна скорост за пътнически влак бе развита в Япония - там маглев достигна през 2015 година на тестови участък скорост от 603 километра в час, пише БТА.", "date": "2019.05.23", "title": "Китай направи влак на въздушна възглавница, развиващ 600 км/ч"}
{"url": "https://clubz.bg/83287-igrata_na_makron", "text": "Френският президент Еманюел Макрон каза вчера, че европейските либерали, част от които е неговата партия La République en marche, трябва да търсят единодействие с левицата в следващите европейски институции. Той спомена и името на сънародника си Мишел Барние, главен преговарящ на ЕС за Брекзит, бивш външен министър и два пъти еврокомисар, като евентуален кандидат за председател на следващата Европейска комисия. Изявленията на Макрон за пореден път потвърждават хипотезата, че традиционната левица и либералите ще се опитат да формират широк алианс, включващ зелените и крайната левица в следващия европейски парламент и да използват нараснаналото си влияние, за да овладеят ключови позиции на върха на ЕС след изборите. След срещата на върха на ЕС в Сибиу на 9 май т.г. и германската канцлерка Ангела Меркел, и Макрон не скриха, че са имали различия по номинацията на приемника на Жан-Клод Юнкер. Различията не са само по личността на кандидата, но и по принципа на избирането му. Меркел продължава да подкрепа използваната за първи път при миналите евроизбори през 2014 година процедура на водещите кандидати. При нея държавните и правителствените ръководители (Европейският съвет) номинират за председател на Комисията един от кандидатите, издигнати от  европейските политически семейства преди изборите. Християндемократката Меркел е за предложения от Европейската народна партия (ЕНП) неин сънародник Манфред Вебер, досегашен лидер на политическата група на дясноцентристите в Европейския парламент. Макрон потвърди днес, че “не се чувства обвързан” с метода на водещите кандидати. Същото казаха и други национални лидери в Сибиу. Според договора на ЕС Европейският съвет трябва да вземе под внимание резултатите от изборите за Европейски парламент, когато номинира председеталя на Комисията. Не всички  членове на съвета обаче смятат, че това правно ги обвързва да посочат кандидата на спечелилата партия. Кой кой е в Европейския парламент “Водещите кандидати” разделиха Европейския съвет и през юни 2014 година, когато той се събра, за да номинира Юнкер на този принцип 100 години след началото на Първата световна война в западния белгийски град Ипър, дал името на бойния отровен газ иприт, сред някогашните кървави полета на Фландрия. Макар срещата да трябваше да носи символично духа на помирението, тя не направи това изцяло. За първи път в историята на ЕС председател на Комисията беше номиниран с квалифицирано мнозинство, а не с консенсус, защото против “водещите кандидати” и персонално против Юнкер се обявиха предишният британски министър-председател Дейвид Камерън и унгарският му колега Виктор Орбан. Тогава Германия и Франция, представлявани от Меркел и от президента Франсоа Оланд, бяха рамо до рамо за “водещите кандидати” срещу “дисидентите” Камерън и Орбан. Днес положението е друго. Меркел е по средната на последния си мандат. Макрон е амбициран да направи в Европа онова, което направи на президентските избори във Франция след 2017 година – да отстрани от сцената традиционните левица и десница, чиято хегемония и чиито големи коалиции са дошли до гуша на ред страни в Европа. И на тяхно място да проправи път на европейски либерално-прогресистки алианс по модела на неговата партия. за местата в бъдещия Европейски парламент и съотношението на силите в Европейския съвет досега показват, че шансовете му растат – поне математически.   ЕНП продължава да бъде най-голямата група в прогнозите (170-171 места), но е сянка на миналата си слава отпреди серията от кризи, през които управлява Европа с над 200 евродепутати и с мнозинството от европейските правителства начело с нейни членове. Социалистите и демократите (С и Д) са в подобно положение (144-150 места). Напук на “краха на либерални консенсус” либералите демонстрират отлично здраве, надхвърляйки границата от 100 места в прогнозите при 90-95 в предишните месеци и 68 в досегашния парламент. Без тях не може да се получи никакво проевропейско мнозинство в бъдещия, било то от типа на “голяма коалиция” между лявото и дясното от мейнстрийма или от това, което предлага Макрон – Социалисти и демократи + либерали + зелени + крайна левица. Математически те са много близо до обикновеното мнозинство от 376 места в парламент от 751 евродепутати и шансовете им растат заради две обстоятелства: Великобритания провежда днес евроизбори и втората сила след “Партията на Брекзит” на Найджъл Фараж се очертават лейбъристите, които са членове на С и Д. Много вероятно е унгарският премиер Виктор Орбан да изведе партията си от ЕНП и да отслаби политическата й група с още 12-15 места. Либерали, социалисти и социалдемократи вече са две трети от членовете на Европейския съвет. Либерали ще дърпат конците в следващия Европарламент При това положение Макрон има всички основания да \"поиска\" негласната лидерска роля в Европа от Меркел, но дилемата му ще бъде как да направи това, без да навреди на жизненоважния германо-френски тандем в ЕС. Да постигне той своето, означава Меркел да се откаже първо от системата на Spitzenkandidaten, второ – от нейния Spitzenkandidat Манфред Вебер и трето – от това германец да бъде начело на Еврокомисията, нещо, от което Берлин дълго време се пазеше, за да пресече в зародиш обвиненията в хегемония, в германизиране на Европа. За да отстъпи толкова много, Меркел трябва нещо да получи. Трябва, защото така стават нещата в Европа – нещо даваш и нещо получаваш насреща. Макрон подсказва какво би могъл да й даде – председател на Комисията, който от една страна е французин, но от друга е от политическото семейство на Меркел – ЕНП. Това няма да бъде вътрешнополитически проблем за Елисейския дворец, защото голяма част от традиционните френски десносцентристи (Les Républicaines) и част от социалистите мигрираха към президентската партия. Този компромис обаче може да срещне съпротива от потенциалните съюзници на Макрон – С и Д, които издигнаха холандеца Франс Тимерманс, сега първи заместник на Жан-Клод Юнкер, като свой водещ кандидат. Това означава, че за да ги спечели за Барние, Макрон първо трябва да елиминира метода на водещите кандидати и второ – да убеди холандския премиер Марк Рюте, също либерал, да не настоява за Тимерманс. Макрон сочи поименно Рюте за свой съюзник в Европейския съвет, но думите ще трябва да бъдат подплатени с нещо по-материално. Тимерманс е дялан камък – бивш външен министър с богат опит, включително в Русия, отличен администратор, блестящ полиглот оратор и полемист, който говори английски като англичанин, френски като французин, немски като немец, италиански като италианец. Той е ходеща Европа. Всеки от високите постове в ЕС би му прилегнал като ръкавица –  на председател на Европейския съвет, на върховен представител на ЕС по външната политика и сигурността, на председател на Европейския парламент. Не бих се обзаложил, че С и Д биха се отказали от такива позиции, за да бранят принципа на водещите кандидати,  който я им ги даде, я не. И ЕНП едва ли би жертвала възможността пак да има лидерския пост в Комисията в името на това за него да се състезава точно Вебер. По принцип парламентът би могъл да отхвърли номинацията на Европейския съвет, без да може да предлага своя. Съмнително е обаче дали за такъв драматичен ход би се събрало мнозинство, при положение, че всяка от големите групи получи подобаващ институционен дял (\"равновесието\", за което говори Макрон). Тимерманс има само нещастието, че в момента няма зад гърба си силна национална партия – неговите лейбъристи са в дълбока опозиция в Холандия.  Евентуална такава сделка има поне два недостатъка. Първо, тя не включва жена по върховете на ЕС. Досега само жени водеха дипломатическата служба на ЕС - британката Катрин Ащън и италианката Федерика Могерини. И двете са от семейството на С и Д. Второ, схемата не оставя висши позиции за Централна и Източна Европа. Досега два мандата начело на Европейския съвет изслужи полякът Доналд Туск, чиято Гражданска платформа сега е в опозиция на управляващите консерватори и евроскептици от \"Право и справедливост\". От друга страна, именно с втория си недостатък евентуалната схема на Макрон наказва евроскептичните централноевропейски правителства - особено тези на Полша и Унгария - които се конфронтираха с Брюксел по въпроси като миграцията и върховенството на закона. Тя наказва с изолиране от високите европейски етажи и Италия заради нейното открито еврофобско правителство. Сега италианци от опозиционни в страната си партии председателсдтват (освен дипломатическата служба на ЕС) Европейския парламент (Антонио Таяни) и Европейската централна банка (Марио Драги). Не е изключено Меркел да поиска неговия пост като цена за компромис с Макрон.  Проевропейското мнозинство трябва да бъде достатъчно мощно, за да изпече на силен огън и вероятно да отхвърли при парламентарните изслушвания кандидат-комисарите, които ще номинират евроскептичните правителства в Будапеща, Варшава и Рим. Това ще бъдат първите му сблъсъци с набъбналия десен популистки сектор в следващия парламент. По-рано като възможна компромисна кандидатка за шефското място в Комисията беше спрягана датската либералка Маргрете Вестагер, сега комисарка по конкуренцията. Тя има зад себе си успешен мандат, несъмнена подготвеност  за отговорностите на шеф на ЕК, предимството да бъде жена (досега всички председатели на Комисията са били мъже). Има обаче и съществен недостатък – страната й не е в еврозоната. В интервюто си Макрон каза, че бъдещият председател на Комисията трябва да има  . Вебер не покрива този критерий. Барние, Тимерманс и Вестагер напълно му съответстват, особено като се вземе предвид сегашната длъжност на първия. Вероятният ляво-либерален алианс е пресечен от вътрешни “червени линии” на евентуалните му партии членки, особено що се отнася до крайната левица и зелените. От друга страна обаче преодоляването на тези различия би им дало шанса левицата да се върне на власт в Европа. Последният лявоцентрист начело на Комисията беше италианецът Романо Проди, чийто петгодишен мандат свърши през 2004 година. Освен Рюте, Макрон изброява като свои съюзници сегашния белгийски министър-председател Шарл Мишел (либерал) дори му предрича пост по върховете на Европа и португалския премиер Антонио Коща (социалист). Но в тази група има още фигури като испанския премиер Педро Санчес (социалист), колегите му от Швеция Стефан Льофвен и от Дания Ларс Локе Расмусен и лидерът на финландските социалдемократи Анти Рине, на когото предстои да сформира правителство. Либерали ще дърпат конците в следващия Европарламент", "date": "2019.05.23", "title": "Играта на Макрон"}
{"url": "https://clubz.bg/83293-nacionalkite_povedoha_s_20_no_pak_zagubiha_v_ligata_na_naciite", "text": "Женският национален отбор по волейбол записа втора поредна загуба в Лигата на нациите в Русе - доста драматична и такава, за която много може да се съжалява. В петгеймова драма тимът на треньора Иван Петков отстъпи на Белгия с 2:3 гейма (25:19, 25:15, 22:25, 16:25, 13:15). Днес е мачът срещу фаворита САЩ. В първите два гейма българският отбор тотално доминираше и ги спечели убедително. Това обаче се промени в третия и четвъртия, като при 2:0 нашите можеха изпуснаха да вземат двубоя с 3:0. Но точно той се оказа решаващ, след това селекцията ни рухна психически, а в тайбрека разликата дълго време беше 1 точка, след това 2, а в крайна сметки \"червените дяволи\" измъкнаха спора с 15:13 и 3:2. За България най-резултатна беше Мирослава Паскова с 21 точки, 16 добави Гергана Димитрова, а Мира Тодорова и Симона Димитрова - по 9. За Белгия с 23 точки мачът приключи Брит Ерботс, Селин Ван Гестел наниза 14, а Марлийс Янсен -13. Волейболистките започнаха със загуба в Лигата на нациите В генералното класиране на Лигата България е на 11-о място с 1 точка от двете загуби. За Белгия това е първа победа и те са на 9-о място с 2 т.", "date": "2019.05.23", "title": "Националките поведоха с 2:0, но пак загубиха в Лигата на нациите"}
{"url": "https://clubz.bg/83304-vmro_cenzura_bnt_sprq_predizboren_klip_na_angel_djambazki_s_bezumni_argumenti", "text": "БНТ спря предизборен клип на Ангел Джамбазки с безумни аргументи. Това е тенденциозно отношение и демонстрация на незачитане на законите на държавата от медия, която се издържа от средствата на данъкоплатците, категорични са войводите. Ангел Джамбазки e единственият българин в топ 10 по активност в Европейския парламент Съгласно   ВМРО има право на безплатно еднократно излъчване на клип до 40 секунди в последния ден от кампанията – 24.05.2019 г., излъчен по реда на жребия на ЦИК. Това задължение от страна на „Телевизията – майка“ няма да бъде изпълнено спрямо партия, която по всички социологически данни е трета или четвърта политическа сила на Евроизбори 2019. Причините: Клипът не давал ясна заявка за коя политическа сила агитира! Клип, който е минал през юридическите отдели на ВМРО, бТВ, Нова тв, \"Канал 3\", \"България 24\", \"България ОН ЕР\", тв \"Европа\" и още десетки сайтове и онлайн платформи, а и се излъчва вече от месец, не е комфортен за телевизията, която се издържа от българските избиратели. Ангел Джамбазки: Наглост и политически цинизъм е искането на Турция за изучаване на официален турски език у нас! Според несъстоятелните тезиси на юридическия отдел на БНТ в заставката има логата на подкрепящите листата политически формации, които не са регистрирани за участие в ЦИК. Така е, действително не са, но това не им забранява да участват в предизборна агитация като активни участници, а и нещо повече ВМРО и формациите са подписали споразумения помежду си, чрез които са поели ангажименти за съвместна работа и партньорство в хода на кампанията. И въпреки ясното гласово послание „За ВМРО – БНД с номер 3 в бюлетината“, както и логото на ВМРО, а и логото на кампанията – българската шевица, номерът, под който се явява партията в интегралната бюлетина, който е избран след жребий на ЦИК (Реш. № 122-ЕП/10.04.2019 г.) и т.н., единствено и само Българската национална телевизия отказва излъчването на този клип. Ние от ВМРО – БНД питаме кой и защо се изплаши от нас и от Ангел Джамбазки, че донесе от „9 дола вода“, за да не пусне дори еднократно в ефира на БНТ клип на партия, която е в топ 4 за българските избиратели, които плащат заплатите, включително и на юридическия отдел на въпросната телевизия. Пуснахме сигнали и до ЦИК, и до СЕМ. Надяваме се на реална и адекватна реакция от двата водещи органа. Ангел Джамбазки: Наглост и политически цинизъм е искането на Турция за изучаване на официален турски език у нас!", "date": "2019.05.23", "title": "ВМРО: Цензура! БНТ спря предизборен клип на Ангел Джамбазки с безумни аргументи"}
{"url": "https://clubz.bg/83303-nad_1_mln_dushi_veche_uchat_valirianski_i_ezika_na_dotrakite", "text": "Играта за железния трон приключи в нощта срещу понеделник с излъчването на финалния епизод на осмата и последна серия на \"Игра на тронове\". Въпреки това феновете на нашумелия сериал не казват сбогом, пише швейцарският в. \"Нойе Цюрхер цайтунг\". Вече са планирани допълнителни серии към епоса, базиран на литературната поредица \"A Song of Ice und Fire\" на Джордж Мартин, също редица маркови продукти ще се появат на пазара. Най-запалените фенове дори могат да започнат да изучават създадените специално за сериала езици. Онлайн фирмата за изучаване на чужди езици Duolingo предлага така наречения \"литературен валириански\". Това е езикът, на който част от главните герои говорят, в т.ч. Денерис. Според сайта на Duolingo той може да се научи бързо и то безплатно. Досега обаче курсовете не се предлагат за немскоговорещи. Предимство е да се знае английски език. Според Си Ен Ен до този момент 1,2 милиона от цял свят са се записали в онлайн курсовете. Благодарение на международното отразяване в медиите бройката със сигурност ще нараства и то значително. Учени: Защо се пристрастяваме към \"Игра на тронове\" Литературният валириански е създаден специално за \"Игра на тронове\" от американския лингвист и писател Дейвид Питърсън, който досега е създал 50 фиктивни езика. За целта той заимства отделни литературни думи и изрази, обогатявайки ги с подходящи граматически структури, фрази и словесни добавки. Като пример могат да се посочат известните изрази от сериала:  По същия начин преди това Питърсън създаде и измисления език Dothraki. По време на конкурс, обявен от продуцентите на \"Игра на тронове\" още преди снимането на първия епизод, в рамките на един месец Питърсън пише труд от 300 страници относно езика на племето дотраки. В крайна сметка той печели конкурса, ангажират го за сериала. По-късно му възлагат да продължи да работи върху усъвършенстването на валирианския език. Понастоящем този език обхваща 2000 думи, Dothraki дори 4000. За да улесни актьорите да произнасят правилно думите на езиците Valyrisch или Dothraki, Питърсън записва видеовариант. Така актьорите са се ориентирали сравнително лесно. Фаворит на Питърсън е Якоб Андерсън, който перфектно произнасял думи и фрази на измислените езици. Всъщност не е нищо ново, че измислен език от тв сериал се радва на такава популярност сред фенове и зрители. В ерата на интернет изнамерени езици непрестанно привличат внимание. В необятността на World Wide Web бързо се откриват съмишленици, както и съответните платформи за обмен и изучаване на съответния език. \"Игра на тронове\": къде отиде логиката? Един от най-известните измислени езици е клингонски от \"Star Trek\" от 90-те години на миналия век, който продължава да се радва на популярност. Същото се отнася до \"Lord of the Rings\", както и до появилия се през 2009 г. \"Аватар\". Според Питърсън изучаването на измислени езици в ежедневието може и да няма практическа полза, но въпреки това са налице предимства, както при изучаването на обичайни езици. \"Игра на тронове\": къде отиде логиката?", "date": "2019.05.23", "title": "Над 1 млн. души вече учат валириански и езика на дотраките"}
{"url": "https://clubz.bg/83302-ekzakta_prognozira_pobeda_s_nad_5_na_gerb_pred_bsp", "text": "ГЕРБ ще спечели 32,4% от гласовете и ще има 7 евродепутати, а БСП с 27.3% от гласовете ще има 6 места в европарламента. Това прогнозират от \"Екзакта\". Следват ДПС с 13.3%  и 3 мандата и ВМРО-БНД с 6,5% и един мандат. Според \"Екзкакта\" извън европарламента остават ВОЛЯ-Българските Родолюбци с 4.5%, \"Демократична България\" с 4.3%,  \"Атака\" с 2%, \"Патриоти за Валери Симеонов\" също с 2% и Коалиция за България с 1,8%. Според агенцията ГЕРБ и БСП влязоха в кампанията с близки резултати. С разгръщането на кампанията обаче ГЕРБ успя да вземе преднина, да повиши резултата си и да изпревари БСП. При този тренд може да очакваме ГЕРБ да печели подкрепа до самия изборен ден. Данните на „Екзакта” показват още, че евровотът се възприема като по-важен от избирателите на ГЕРБ отколкото от тези на БСП. 54% от избирателите на партията на Борисов заявяват, че евроизборите са важни лично за тях, докато това твърдят 45% от избирателите на социалистите. Равни дялове – от по 42% от избирателите на ГЕРБ и на БСП възнамеряват да гласуват преференциално. Редица преки и косвени индикатори, използвани в последните изследвания на „Екзакта”, показват, че на 26 май е най-вероятно да гласуват около 2 млн. избиратели или очакваме избирателна активност в рамките на 26%-32%. В столицата активността ще бъде по-ниска от средната. Извънредни събития и обстоятелства в дните до вота могат да отблъснат или да привлекат още избиратели.", "date": "2019.05.23", "title": "\"Екзакта\" прогнозира победа с над 5% на ГЕРБ пред БСП"}
{"url": "https://clubz.bg/83300-pak_zad_volana_borisov_obqvi_magistrala_do_myunhen", "text": "Отново на път, отново зад волана и отново возейки министри, премиерът Бойко Борисов инспектира днес изграждането на т.нар. магистрала \"Европа\" - първокласния път Драгоман-Сливница. И обяви: \"За Нова година - догодина трябва да ходят до Белград по магистрала. От Бургас, като тръгнат, до Белград, Мюнхен не трябва да има светофар!\" Отчет от задната седалка, докато членовете на Министерския съвет пътуваха насред изскопните работи, даде бившият вече регионален министър - сега заместник - Николай Нанков. И изброи какво ще има по трасето: \"11 тежки съоръжения - 5 подлеза, 5 надлеза, едно мостово съоръжение над река Сливнишка. Имаме и два пътни възела с енергоефективно осветление\". Борисов на Асеновградското шосе: Спазвайте ограниченията, пътят изкушава После камерата фокусира върху финансовия министър Владислав Горанов, за да даде отчет и той по своя ресор: - Това са 200 тира на ден, нали толкова беше? - намесва се Борисов. - Доста са. Повече и от 200. Влаковете само са 15 на ден. Премиерът поглежда навън: Борисов за газовата връзка: Половин милиард лева инвестиция, 100% диверсификация След кратка среща с кметовете от близките населени места пасажерите отново се качват в премиерския автомобил. Борисов за газовата връзка: Половин милиард лева инвестиция, 100% диверсификация", "date": "2019.05.23", "title": "Пак зад волана: Борисов обяви магистрала до Мюнхен"}
{"url": "https://clubz.bg/83307-stefan_tafrov_bylgarite_v_chujbina_trqbva_da_uchastvat_v_politicheskiq_proces", "text": "Българите в чужбина не са напуснали страната ни само в търсене на по-високи заплати, а и зещото средата в страната ни ги е принудила. Това каза вторият в листата на „Демократична България“ за предстоящите евроизбори Стефан Тафров в предизборен диспут, организиран от БНТ. Стефан Тафров: Ние сме правителство в сянка, ние сме алтернативата Участниците в дебата своеобразно нападнаха българите в чужбина, а Тафров обясни, че сънародниците ни са „най-големият инвеститор“ в България. Стефан Тафров: Тази отровна въртележка между ГЕРБ и БСП трябва да спре Той припомни, че кандидатите на „Демократична България“ всеки ден са по улиците в цялата страна и разговарят с хората, чийто основен проблем е корупцията и като част от него – разпределенетието на еврофондовете. И добави, че от „Демократична България“ искат европейската прокуратура, която в момента се създава, да помогне на България да преодолее тези проблеми. Затова от обединението подкрепят румънката Лаура Кьовеши за поста европейски прокурор. По отношение на контрола при изразходването им Тафров смята, че за ефекта от европейското финансиране трябва да се съди по резултатите, а не просто на данните на хартия. Например – строят се спортни съоръжения в обезлюдени селища, в които почти няма население, нито младежи. А там, където има нужда от спортни съоръжения – такива липсват. Дипломатът смята, че е много важно Европейската комисия да смени начина, по който оценява резултатите от еврофинансирането. И той като евродепутат ще работи за това. Стефан Тафров: В дебата за Европа липсва Пеевски. И това е излючителен скандал Тафров акцентира ивърху това, че е наложително да бъде създаден единен енергиен пазар, който ще откъсне България от енергийната ѝ зависимост от Русия. Защото бъдещето е в диверсификацията на българската енергетика. Той припомни, че евродепутатите от БСП, заедно с Ангел Джамбазки от патриотите, гласуваха против спирането на „Северен поток 2“. Това показва много странни съвпадения на интересите между тези две политически сили. Стефан Тафров: Тази отровна въртележка между ГЕРБ и БСП трябва да спре Стефан Тафров: В дебата за Европа липсва Пеевски. И това е излючителен скандал", "date": "2019.05.23", "title": "Стефан Тафров: Българите в чужбина трябва да участват в политическия процес"}
{"url": "https://clubz.bg/83298-yunker_za_typite_nacionalisti_novo_otlagane_na_brekzit_i_%E2%80%9Epriqtelq%E2%80%9C_donald", "text": "Председателят на Еврокомисията Жан-Клод Юнкер нападна „тъпите националисти“ в навечерието на европейските избори, на които се очаква успех на евроскептиците. В интервю за Си Ен Ен той заяви, че е напълно наясно със заплахата, която тези политици представляват за европейската солидарност. Според него именно тази солидарност е главната цел на ЕС. Юнкер отчете изпълнени приоритети и две големи грешки Запитан защо смята, че антиевропейските сили по-успешно мобилизират базата си, той отговори: Все пак председателят на ЕК вижда лъч надежда в случилото се след решението на Великобритания да напусне ЕС: Юнкер обаче продължава да бъде   от решението на Лондон за излизане, но сега иска да види края на процеса на „Брекзит“. Тереза Мей хвърля оставка на 24 май Отиващият си шеф на Комисията вярва, че най-добрият начин да бъде доведен докрай процесът не е втори референдум, а Лондон да се съгласи със споразумението, което премиерката Тереза Мей постигна с ЕС: Жан-Крод Юнкер е убеден, че несигурността покрай „Брекзит“ нанася вреди не само на ЕС, но и на самата Великобритания: Юнкер е разочарован от политическите маневри на Острова. Той намеква, че ново отлагане на крайния срок на „Брекзит“ може да бъде един от поредните им козове. И допълни, че приказките за смяна на Тереза Мей така и не стихват. Той е възхитен от решимостта на британската премиерка. За него тя е жена, която знае как да прави нещата, но не е в състояние да успее да ги направи. По-нататък Юнкер допълва, че е чужд на омразата. Изненадващо той признава, че е в добри отношения с Найджъл Фараж – един от водачите на кампанията за „Брекзит“. Шефът на ЕК допълва, че е в добри отношения и с американския президент Доналд Тръмп. На въпроса кое е най-великото нещо в ЕС Юнкер отговаря: Тереза Мей хвърля оставка на 24 май", "date": "2019.05.23", "title": "Юнкер за \"тъпите националисти\", ново отлагане на Брекзит и „приятеля“ Доналд"}
{"url": "https://clubz.bg/83292-alfa_risyrch_gerb_povede_pred_bsp_s_45", "text": "Сериозна преднина на ГЕРБ пред БСП за България прогнозира социологическата агенция „Алфа рисърч“. На евровота в неделя  . За първи път от началото на кампанията социологическа агенция дава толкова голяма преднина на управляващата партия. Представените към момента други проучвания даваха разлика не повече от 2% в полза на ГЕРБ или БСП. За сравнение в сряда от „  пред БСП в рамките на 1,1%, а  . В проучването на \"Алфа рисърч\", представено днес по бТВ, ДПС получават 13%, ВМРО – 6% подкрепа, а \"Демократична България\" са с временен резултат от 4.2%. БСП загуби инерция в кампанията по няколко причини, обясниха от \"Алфа рисърч\". Резултатите обаче не са решени. 27% от тези, които са заявили, че ще гласуват в неделя (около 2.1 млн. българи),  . Това са млади хора, гласоподаватели от големите градове, избиратели на извънпарламентарните партии и на националистическите формации, каза Геновева Петрова. Може да се каже, че ядрата на големите партии са постигнали пълна мобилизация на своите избиратели – 58 на сто от лоялните партийни ядра са изразили готовност да подкрепят своите еврокандидати и са го направили още преди скандалите с апартаментите и еврофондовете в управлението. А 15% от тези, които ще гласуват в неделя, са взели своето решение по време на еврокампанията. Според Геновева Петрова именно заради големия процент на тези граждани, които все още не избрали за кого да гласуват в неделя, но са заявили намерение за това, ще предизвикат изненадите на евровота. Според данните на „Алфа рисъч“ \"Демократична България\" към този момент е с резултат от 4.2% – недостатъчен за преодоляване на избирателния праг от 5.88%, но с възможност да мобилизира още актив Не е решено и това дали ВМРО ще излъчат свой евродепутат въпреки високите резултати към момента – 6%, които прогнозира „Алфа рисърч“. Вотът за \"Воля\" и ВМРО е неопределен, защото са преки конкуренти. Част от избирателите на националистическите формации все още не са избрали своите кандидати, добави Геновева Петрова.", "date": "2019.05.23", "title": "\"Алфа рисърч\": ГЕРБ поведе пред БСП с 4.5%"}
{"url": "https://clubz.bg/83294-bojko_borisov_glavniqt_prokuror_si_brani_bsp_prez_cqloto_vreme", "text": "Това обяви премиерът Бойко Борисов пред Нова тв в отговор на въпрос, в който се припомняше, че според социалистите той иска да остане на власт на всяка цена за избора на наследник на Сотир Цацаров, чийто мандат изтича в края на годината. Твърдението за това бе на Корнелия Нинова. Намекът на Борисов със \"съветниците\" вероятно бе към предишния обвинител № 1 Борив Велчев, който не е бил в БСП, но преди да поеме поста, бе в екипа на президента Георги Първанов, както, междувпрочем, и предишния председател на ВКС - Лазар Груев. Борисов получи уточняващи въпроси след репликата си - поне два пъти - дали има предвид действащия главен прокурор, когато казва, че някой брани БСП. Отговорът беше утвърдителен. Премиерът обяви, че нещото, от което се срамува, \"са тия глупости, дето направихме в последния месец\" - очевидно визирайки историята с т.нар. Апартаментгейт. По-късно заяви, че няма защитена държава, а човешкото желание да придобива го има в цял свят. Припомни и за оставките, а попитан кой ще е отговорен и ако ГЕРБ спечели изборите, и ако ги загуби, отвърна:   Призна, че е изтеглил Цветан Цветанов назад, за да може самият той да осъзнае направеното, а вотът ще е тест дали хората могат да му простят. Иначе \"човешко е да има грешка, човешко е да има и прошка\".  По темата \"имотите на властта\", която го \"застигна\" преди ден, когато лидерката на БСП Корнелия Нинова и водачката на евролистата Елена Йончева обявиха как имал втора къща в имота си в Банкя, която не е декларирана, премиерът бе дошъл в студиото с документи. По думите извадените от социалистките компромати за недекларирана \"нова незаконна къща\" от 138 кв. м са мястото, където... Премиерът настоява веднъж да се приключи и показа всички документи - за платени данъци на въпросната пристройка, удостоверение за въвеждане в експлоатация и нотариалния акт, а от птичи поглед се вижда покрив, който обаче е общ. Той напомни, че когато БСП са били на власт, именно ТВ7 -  е стояла отпред с дронове и е снимала същите тези имоти, като е притеснявала роднините му. Нуждата от новото помещение възникнала, когато в неговата къща се настанили децата и се родили внуците. Той описа как НАП е   и живописно разказа как са проверявали въпросния навес: Борисов обобщи отношението си към подателите на сигнала Нинова и Йончева: На опитите да го прекъснат водещите на Нова тв той също ги скастри: По повод имотите си той декларира още: Йончева дори се позовала на несъществуваща публикация в \"Биволь\", та му се обадил поетът Недялко Йорданов  да каже, че няма такава публикация. Борисов декларира още, че от кандидатите извън ГЕРБ харесва Ангел Джамбазки. Добри думи каза и за Сергей Станишев - нарече го \"много важен човек - защо са го турили на 5-о място, не знам\". Мотивът - в качеството си на лидер на Партията на европейските социалисти след евроизборите именно Станишев ще участва в преговорите между европейските политически семейства, след които ще бъдат излъчени председател на Европейската комисия, външен министър на ЕС и въобще хората, които през следващите 5 години ще управляват институциите на Съюза. Премиерът каза още, че вече няма най-добър приятел, защото всеки гледа да се домогне до нещо. Борисов отрече да участва в кампанията за изборите, защото е бил само на едно партийно събитие. Похвали се с първата копка на газовия интерконектор с Гърция, която бе направена вчера, и отзвука, който новината предизвика и в чуждестранните медии заради важността на проекта. Както и с това, че открива заводи и пътища. ", "date": "2019.05.23", "title": "Бойко Борисов: Главният прокурор си брани БСП през цялото време"}
{"url": "https://clubz.bg/83295-fifa_izostavi_ideqta_za_48_otbora_na_svetovnoto_v_katar", "text": "Броят на финалистите на Световното по футбол през 2022 г. в Катар остава непроменен - 32, заяви ФИФА с официално съобщение на официалния си сайт. Казусът няма да бъде разглеждан на конгреса на централата на 5 юни. В последните години се спекулираше, че още на азиатския Мондиал отборите ще са 48. Толкова със сигурност ще бъдат през 2026 г. в САЩ, Канада и Мексико, но президентът на ФИФА Джани Инфантино оставяше отворена вратата, че това може да стане още в Катар. Възможността се свързваше с това съседи на емирството да се включат в най-голямото спортно събитие и да поемат мачове. След консултации обаче е преценено да не се прави промяна, тъй като времето до първенството вече не е толкова дълго. Има казуси свързани с логистиката, които трудно ще бъдат решени, подчертава ФИФА. Припомняме, че това ще е първият в историята зимен Мондиал - той ще се проведе в периода ноември - декември 2022 г.  Още на Световното в Катар може да има 48 отбора Още през ноември Инфантино каза, че плановете за 48 тима след четири лета са нереалистични, но все пак остави крайното решение за тази година. Би Би Си анализира, че причината ФИФА да изостави идеята е сложната политическа обстановка в региона. Катар е в лоши отношения с ОАЕ, Бахрейн и Саудитска арабия. Единствено Кувейт и Оман биха могли да станат съорганизатори, но те нямат готовност, пък и тук изникват въпросите с логистиката. И така окончателно вече е ясно - на Мондиал 2022 ще има 32 отбора - за последен път. На Мондиал 2026 те вече ще са 48.", "date": "2019.05.23", "title": "ФИФА изостави идеята за 48 отбора на Световното в Катар"}
{"url": "https://clubz.bg/83291-pelosi_poiska_impijchmynt_na_trymp", "text": "Президентът на САЩ Доналд Тръмп може да подлежи на импийчмънт заради възпрепятстване на правосъдието и прикриване на нарушения, заяви снощи председателката на долната камара на Конгреса Нанси Пелоси, цитирана от Ройтерс. По-рано вчера Тръмп внезапно прекрати отдавна планирана среща с председателката на контролираната от демократите Камара на представителите и с Чък Шумър, лидера на демократическото малцинство в Сената. Тя продължила само три минути. Тръмп, очевидно ядосан, дори не се ръкувал с никого. Тръмп отхвърли обвиненията и призова демократите да прекратят неоснователните си, по думите му, разследвания и вместо това да работят с него по приоритетите на страната.  Пелоси: Тръмп е негоден за президент, но импийчмънт не си струва По-късно в коментари в Туитър президентът благодари за \"молитвите на Пелоси\", но обвини лидерите на партията, че \"разкъсват Съединените щати\". Пелоси и Шумър, цитирани от Асошиейтед прес, от своя страна, изложиха през репортери своята версия на случилото се в Белия дом. Те казаха, че са отишли при президента за планираната преди няколко седмици среща, за \"да му дадат възможност да подпише план за инвестиции в инфраструктурата\" - нещо, за което той отдавна настоява. Имало е дори предварително съгласие да се обсъди предложение за около 2 трилиона долара вложения в тази сфера. Шумър, който дошъл на срещата със свой 35-страничен план по въпроса, каза, че Тръмп \"бил накаран да каже как ще плати\" за осъществяването на този план, при което \"се наложи той да избяга\".  \n\tСпоред демократите Тръмп бил подготвил този бурен край на днешната среща и дори думите, с които дал своя ултиматум на двамата им лидери, били предварително написани в бележника му. \n\tДнешният нервен изблик на Тръмп усложнява до крайност отношенията му с демократите и заплашва да го лиши от всякакви възможности да прокара свои законодателни инициативи до края на мандата му, отбелязва БТА.", "date": "2019.05.23", "title": "Пелоси поиска импийчмънт на Тръмп"}
{"url": "https://clubz.bg/83296-napravilata_opit_za_samoubijstvo_bilqna_dudova_veche_si_e_u_doma", "text": "Биляна Дудова - световна вицешампионка и европейска шампионка по борба, е направила опит за самоубийство и за щастие е спасена в столичната болница \"Свети Иван Рилски\", съобщи Нова телевизия. Инцидентът е станал във вторник вечерта. Дудова си е прерязала вените с кухненски нож. В момента се възстановява в клиниката по хирургия, без опасност за живота. Биляна, която е сред най-успешните ни спортистки в последните години, е намерена от своята съотборничка   - двете делят стая по време на турнири и лагери. След подаден сигнал на 112 на място е пристигнала линейка, която е откарала момичето в \"Св. Иван Рилски\". Според близки до Дудова от борцовите среди тя преживява много тежко смъртта на майка си, която почина наскоро. Въпреки това Биляна излизаше на тепиха и побеждаваше. Загуби драматично на финала на Световното през есента на миналата година. През април постигна трета титла от Европейско. Злато и два сребърни медала за българките от Евро 2019 През последните 3 години Дудова е ставала шампионка на континента в 3 различни категории - до 55, 57 и сега 59 кг.", "date": "2019.05.23", "title": "Направилата опит за самоубийство Биляна Дудова вече си е у дома"}
{"url": "https://clubz.bg/83285-po_visoki_dohodi_moje", "text": "Един от проблемите на дебатите по важни икономически мерки в България, които стават свръхполитизирани по време на политически кампании, е, че имат нужда да стъпят на базови факти, които да дадат основа за една здравословна за обществото дискусия. За да взима обществото правилните решения има нужда от обективни и добре информирани дебати, особено когато става въпрос за ключови икономически и социални мерки. В такава свръхдискутирана тема в България се превърна въпросът за минималната работна заплата (МРЗ) в навечерието на евроизборите, особено покрай предложенията на западни политически лидери по въпроса. Затова е полезно да обобщим някои основни постулати:  Минималната работна заплата и нейните добре осмислени и калибрирани покачвания могат да бъдат добър механизъм за  , а по този начин да оказва и  . В този смисъл, тя е ефективен начин за покачване на доходите. В най-опростените теоретични икономически  модели минималната работна заплата, поради изкривяването на пазара на труда, може да доведе до покачване на безработицата, ако дадени фирми освободят служителите си. В актуалната и по-задълбочена емпирична икономическа литература обаче напоследък консенсусът клони към много слаби или никакви негативни ефекти върху заетостта от покачването на МРЗ, което оставя единствено позитивните ефекти; Как би се отразила на България европейска минимална заплата? Предложената от ПЕС минимална работна заплата от поне 60% от медианната работна заплата във всяка страна действително няма да има директни или крайткотрайни ефекти върху българската МРЗ, която вече е стигнала тези нива, благодарение на покачванията от последните години. Това обаче ще направи последващите ѝ евентуални покачвания автоматични, а не резултат от усмотрението на текущия министър на финансите и неговата добра воля; Макрон зове за европейски ренесанс (ПЪЛЕН ТЕКСТ НА МАНИФЕСТА)  Френският президент Макрон не е предлагал еднаква минимална работна заплата във всички страни на ЕС. Неговите предложения се отнасят до засилване на други механизми като колективните трудови договори и тристранните преговори, така че те да играят по-важна част в преговорния процес по отношение на заплатите в страните членки. Подобни механизми могат  , която намалява в западните страни в последните десетилетия и може да се идентифицира като един от основните пречки пред увеличаване на доходите на гражданите.   Да разгледаме тези точки в повече подробности. Както Адриан Николов от Института за пазарна икономика  , минималната работна заплата представлява изкривяване на пазара на труда. Това е основен и най-опростен постулат на един от началните теоретични модели по икономика. В базовите икономически модели, налагането или покачването на минималната работна заплата представлява минимум на дадена цена (в случая на труда). Тя повишава доходите на дадена част от населението, но може да се окаже по-висока от нужната, за да се изчисти пазарът и търсенето да отговаря на предлагането. Според елементарния модел, в такъв случай фирмите не могат да наемат достатъчно работници на изисканата минимална работна заплата и даден брой работници остават безработни. Това повърхностно виждане, разбира се, не предава сложността на света, в който живеем. Алън Крюгер, професор по икономика в Принстън, бе може би най-значимият икономист в света, занимаващ се с темата за ефектите от МРЗ. След като години той беше фаворит за следващ лауреат на Нобеловата награда по икономика, ненадейната му смърт през март беше шокираща, но   буквално промени живота на милиони хора.  , заедно с Дейвид Кард, представлява естествен експеримент, който се преподава до днес като основно емпирично доказателство по темата за минималната работна заплата. През 1992 г., Ню Джърси увеличава минималната работна заплата с 20 %, докато съседният и доста подобен щат Пенсилвания, не го прави. Кард и Крюгер проучват реакцията на над 400 ресторанта за бързо хранене, които са най-силно повлияни от промяната и на които се налага да повишат минималната си заплата и откриват, че не се реализира съществен спад на заетостта. Техните резултати бързо намират широка популярност в професията, но и предизвикват агресивни реакции от някои от подръжниците на по-теоретичния подход. Нобеловият лауреат Джеймс Бюканън, убеден противник на минималната работна заплата, държи на своята теория, като   в свой материал в Wall Street Journal. Много експерти не са убедени и до днес, но все повече от водещите имена в сферата на пазара на труда посочват, че при умерено увеличаване на МРЗ   са по-скоро слаби.  в свое обобщение наскоро направи същите заключения. Наскоро минималната работна заплата във Великобритания  , като изглежда работи добре и не е коствала значително работни места, но помага на нископлатените работещи да получават по-високи заплати, а по този начин и на цялата икономика. В това се състои и революцията, която Кард и Крюгер започват, в която икономистите, занимаващи се с пазара на труда, гледат отблизо какво казват данните, вместо да разчитат на теоретичните си предположения. С книгата си Myth and Measurement („Митове и мерки”) Кард и Крюгер обобщават и други несъвършенства на пазара на труда и как те го отдалечават от идеалния теоретичен модел на търсене и предлагане, който се изучава дотогава. Пазарът на труда често е характеризиран от силна власт на работодателите и съответно   за перфектна конкуренция. Това има важни последствия за политиките, които трябва да се използват. Доходите са резултат от договорен процес на две страни – работодатели и работещи. По-наивният прочит е, че работодателите и работещите имат еднаква договорна сила, сядат на масата и се договарят помежду си. В този процес работодателите оценяват колко е продуктивността на дадения работник и съответно определят условията и заплащането му върху тази база. Ако приемем такава опростена визия за света, то ние живеем в най-добрия възможен свят и заплащането на всички е обективно и справедливо. Реалният свят обаче е малко по-сложен. Договорната сила не е разпределена по равно между двете страни – работодателите имат повече от нея и съответно имат възможност да упражняват тази сила, което може да води до бавно нарастване на доходите. Затова има различни механизми, които са въведени за да се гарантира, че работещите ще имат възможност да договарят по-добри условия, като МРЗ е само един от тези механизми, а в различните европейски страни те варират според традициите. В този смисъл,  . Любопитното e, че един опростен поглед върху България, където от няколко години ударно се вдига МРЗ, също не показва това да е довело до значително нарастване на безработицата. Поради добрата конюктура, заетостта продължава да се покачва дори след увеличенията на МРЗ, а от тях печелят именно най-ниските подоходни групи – които по принцип печелят най-малко от икономическия растеж. Кой да взима решението за увеличаване на МРЗ е отделен въпрос – дали то да е политическо или да бъде взимано от независима комисия. Така например Филип Хамънд, консервативният финансов министър на Великобритания, назначи Арин Дубе, да извърши оценка на плановете за вдигане на МРЗ във Великобритания, които се ръководят от независима комисия. Използването на даден процент от медианната стойност на работните заплати в икономиката е лесен начин да се осигурят нужните покачвания на минималната работна заплата, ако икономиката расте и има политическа воля най-ниските подоходни групи да се възползват също от този растеж. Тези групи обикновено имат най-малко договорна сила и съответно заплащането им често зависи главно от решенията на работодателите, ако няма механизми, които да противостоят на това. Предложенията му, макар и не напълно конкретни, са  близки до това, което Оливие Бланшар, бившия главен икономист на Международния валутен фонд, посочи преди година – за позитивните ефекти от въвеждането на силна система на договаряне на увеличенията на доходите от страна на правителството, бизнеса и синдикатите. В такъв процес посредством силни колективни трудови договори работещите ще имат силни автоматични механизми за покачване на техните заплати. Колективните трудови договори са много силно застъпени във Франция и Австрия и функционират относително добре – като определят за всеки сектор различни скàли на заплащане и покриват всички работещи в този бранш или сектор. Всяка година по време на тристранните преговори, в които участват правителството, синдикатите и бизнеса, се договарят евентуалните увеличения за следващата година, на базата на прогнозираната инфлация, на база на прогнозираното нарастване на производителността или на база на друга променлива.  Те често се въртят около на пръв поглед методологически въпроси, но често са свързани и с по-дълбокото убеждение в коя посока трябва да поеме професията. Затова и внимание предизвикват безспорните, отличителни фигури като Алън Крюгер, който променят из основи мисленето ни по отделни мерки на икономическата политика. Благодарение на неговата работа, знаем, че  . Допълнителни механизми на пазара на труда, за автоматично покачване на МРЗ или по-добра координация пък могат да имат положителни ефекти като  , който често не подлежи на перфектна конкуренция. „Генерация Z“ – с подкрепата на „Америка за България“ Макрон зове за европейски ренесанс (ПЪЛЕН ТЕКСТ НА МАНИФЕСТА) „Генерация Z“ – с подкрепата на „Америка за България“", "date": "2019.05.23", "title": "По-високи доходи? Може..."}
{"url": "https://clubz.bg/83289-ot_dnes_evropa_glasuva_chisla_i_fakti", "text": " - толкова са имащите право на глас. Те могат да гласуват в своята родна страна или в онази от останалите 27 държави членки, в която живеят. Днес се гласува във Великобритания и Холандия, утре - в Ирландия и Чехия, в събота - в Латвия, Малта, Словакия и отново в Чехия, а в неделя - в останалите страни членки.  - толкова беше избирателната активност на последните евроизбори през май 2014 г. За сравнение, на първите преки избори за ЕП през 1979 г. са гласували 62 процента от имащите право на глас, като тогава се е гласувало в едва 9 страни членки. През май 2014 г. в Белгия, където гласуването е задължително, избирателната активност беше 90 процента, а в Словакия - едва 13 процента.  - толкова са евродепутатите. Заради Брекзит те трябваше да са 705, но Великобритания така и не успя да напусне ЕС до 29 март, което наложи произвеждането на евроизбори и там. Когато страната излезе от ЕС, броят на евродепутатите ще бъде намален на 705. От общо 73-те британски места в Европарламента, 46 ще бъдат премахнати, а 27 ще бъдат преразпределени между други 14 страни членки.  - това е съотношението между местата, с които разполага най-голямата страна членка на ЕС - Германия, и най-малките държави - Естония, Кипър, Люксембург и Малта.  - толкова съответно са гласовете, които средно трябва да бъдат получени в Италия и в Люксембург за място в ЕП. В някои страни минималният праг е пречка за малките партии, но в други държави избирателните системи може да са от полза за такива формации. Така например през 2014 г. кипърски евродепутат получи 20 000 гласа, докато белгийски кандидат, представляващ 77 000-те германоговорящи белгийци, беше избран в ЕП с по-малко от 12 000 гласа. Средно на изборите през 2014 г. всеки евродепутат беше подкрепен от 240 000 действителни гласоподаватели и представлява около 550 000 регистрирани избиратели.   - това е цената на година на съществуването на двете централи на Европейския парламент. Всеки месец евродепутатите и техният персонал пътуват от Брюксел до френския град Страсбург, за да провеждат пленарни сесии. Франция наложи вето на всеки опит да се промени това правило, заложено в основополагащите договори от 50-те години на миналия век. . С Брекзит или не, английският ще си остане доминиращ сред тях. Евродепутатите имат право да говорят на родните си езици, подпомагани от преводачи, но мнозина от тях използват английския, за да достигне посланието им до по-широка аудитория. , приети от ЕП в периода 2014-2019 г. Повечето от тях са минали на първо четене, което е отнело средно по 18 месеца. Другите, за които са били нужни повече четения и дискусии, са били приети средно за 40 месеца. - това е формулата за съставяне на официална група в бъдещия ЕП. Официалните групи имат право на специално финансиране, имат глас в съставянето на дневния ред, имат правото на председателски постове на парламентарни комисии и др. Според формулата, за да има официална група, е нужно да се обединят най-малко 25 евродепутати от най-малко една четвърт от страните членки. В досегашния Европарламент имаше 8 парламентарни групи, но след изборите се очакват промени. БТА.", "date": "2019.05.23", "title": "От днес Европа гласува - числа и факти"}
{"url": "https://clubz.bg/83290-tereza_mej_hvyrlq_ostavka_na_24_maj", "text": "Британската премиерка Тереза Мей ще обяви оставката си на 24 май заради неприемането от министрите на нейната позиция по въпроса как да се осъществи излизането на страната от Европейския съюз, твърди днес лондонският вестник \"Таймс\", цитирайки източници от правителството. \n\tСпоред вестника, цитиран от ТАСС, тя може да обяви за оттеглянето си от поста на насрочената за петък среща с Греъм Брейди - председател на \"Комитета 1922\", обединяващ депутати от Консервативната партия и решаващ въпросите по избора или смяната на лидера на партията.  \n\tСпоред Би Би Си и вестник \"Дейли телеграф\" много поддръжници на премиерката са й отказали подкрепа, след като във вторник тя обеща пред депутатите, че те ще могат да гласуват за провеждане на втори референдум за Брекзит, ако подкрепят споразумение с ЕС. Според източници на Би Би Си в правителството, това е предизвикало истински шок у някои министри и на заседание на кабинета по въпроса за Брекзит такава възможност не е била одобрена.  Джонсън е фаворит за поста на Мей Редица министри, включително тези на вътрешните и на външните работи и по въпросите за Шотландия, се опитали лично да доведат до знанието на Мей своята позиция и поискали снощи среща с нея. Тя обаче отказала. Тогава последвала оставката на Андреа Ледсъм - лидерка на Камарата на общините и по същество личен представител на Мей в долната камара на парламента. В писмо до премиерката тя изрази несъгласие с курса й по въпроса за развода с ЕС.  \n\tТелевизия \"Скай нюз\" предположи, че тази оставка може да е смъртоносният удар за премиерството на Мей.  \n\tВсички без изключение британски вестници днес споделят мнението, че тя напълно е загубила контрол над положението и не изключват, че оставането й на постовете на лидер на консерваторите и на правителството е въпрос на часове, отбелязва БТА. ", "date": "2019.05.23", "title": "Тереза Мей хвърля оставка на 24 май"}
{"url": "https://clubz.bg/83288-za_boga_bratq_glasuvajte", "text": "Още днес следобед мнозина българи ще отпрашат за Гърция, където ще прекарат до неделя вечерта. Празници идат, на юг е по-топло, морето там вече става за къпане. А и няма нищо по-хубаво от това да слушаш вълните вечер с чашка узо в ръка... От днес Европа гласува - числа и факти Дали обаче много от празнуващите ще се сетят, че в неделя гласуваме на европейски избори? Или пък ще си кажат, че няма смисъл да гласуват и ще се приберат по нощите, когато секциите вече са затворени? Без изобщо да се заинтересуват, че в Гърция ще има разкрити цели 13 секции. Масови протести в Европа срещу популизма Не би било зле тези хора да се замислят и да осъзнаят, че единствено на ЕС дължат факта, че могат, когато си поискат, да отидат в Гърция, като минават границата само с лична карта. До 2001 г. това ставаше само с визи, а до 1989 г. - само със специално разрешение, като обикновено детето оставаше в България в ролята на гарант, че родителите няма да бъдат подмамени от гнилия империализъм. Това е само една от причините, поради която си струва да бъде направена една скромна жертва. А именно почивката в Гърция или където и да било да бъде съкратена само с половин ден, за да се гласува. Струва си, повярвайте. Защото от вашето въздържание ще спечелят предимно тези сили, които не искат отворени граници. Техен успех може да означава при следващата ви почивка в Гърция да висите с часове за проверки. И повече да не искате да стъпите там. А минавало ли ви е през главата какво значи излизане от ЕС, както искат някои? Първият ефект ще бъде въвеждането на мита и рязък скок на цените на всички стоки, които можете да си представите. Популистите ви баламосват със сладки приказки. Да, ЕС наистина е прекалено бюрократизиран и немалки суми от данъци биха могли да бъдат използвани за нещо по-полезно и дори спестени. Не отписвайте популистите. Италианците си харесват Салвини и сие Само че не се лъжете, че популистите мислят за вашия джоб. Икономиите ще бъдат само за ваша сметка. Единственото, което онези искат, е да ползват привилегии и луксове. Откъде според вас ще вземат пари за целта, ако не от вас? И ще настъпи още по-голямо пилеене на пари. Като например за пътувания до всички краища на света. А на вас ще обясняват, че трябва да бъдат разширявани контактите по всички точки на планетата. Проблем с миграцията наистина има. И да, той иде предимно от африканци и мюсюлмани. Но я си помислете само колко хора с такъв произход играят във вашия любим отбор. Пука ли ви какви са, ако носят победи и радост с играта си? Да, има престъпност сред имиграните. Но и немалко имигранти са просперирали в Европа и днес са уважавани лекари, юристи, депутати, инженери и т.н. А популистите се плашат именно от това. Голяма част от тях нямат и минимален процент от способностите на тези имигранти и, поставени в нормални условия, могат да бъдат не повече от техни прислужници. Затова се опитват да ги изкарат по-малоценни от себе си и от вас. Плашат ви с джендъри и гейове. Да, има хора с по-различна сексуална ориентация. Но никой не ви принуждава да бъдете като тях. Защо ли жителите на Люксембург избират два пъти за премиер гей, който отгоре на всичко е сключил брак с партньора си? Очевидно не за да правят с него  . А Люксембург от доста време насам е страната с най-високи доходи в ЕС. И сексуалната ориентация на премиера никак не е пречка за това постижение. Да, ЕС има редица недостатъци. Но той е способен да се коригира. Защото е изграден на базата на съвременната европейска демокрация. И се демократизира все повече и повече. В него има място за всякакви хора откъм раса, религия, сексуални предпочитания и т.н. За съжаление, намират място и популисти, които най-безсрамно ви лъжат. От вас зависи колко значително ще бъде това място. Трябва да вземете решението в неделя. Трябва само да пожертвате половин ден от почивката си, не повече - независимо къде се намирате. В противен случай няма да имате моралното право да недоволствате, че надеждите ви не са оправдани. Масови протести в Европа срещу популизма Не отписвайте популистите. Италианците си харесват Салвини и сие", "date": "2019.05.23", "title": "За Бога, братя, гласувайте!"}
{"url": "https://clubz.bg/83299-i_mediana_dade_prednina_na_gerb_pred_bsp", "text": "Три дни преди изборите за европарламент ГЕРБ води с 31,1% пред БСП, която е с 29.8%. Това сочат данните от изследване на \"Медиана\", оповестени днес. На трето място е ДПС с 11,4%, следвана от ВМРО с 5,6% Преди 10-ина дни \"Медиана\" оповести изследване, според което БСП водеше на ГЕРБ с 2%. \"Медиана\": БСП вече с 2% преднина пред ГЕРБ  За следващите партии данните се различават чувствително от проучванията на други социологически агенции. С най-голям шанс да влезе в европарламента според \"Медиана\" е \"Воля\", която има 5.1%. След нея са \"Коалиция за България\" с 3.6%, \"Атака\" с 3,5%, Патриоти за Валери Симеонов с 2,6% и \"Демократична България\" с 2.6%. Повечето социолози прогнозират, че с най-голям шанс да влезе в европарламента е именно \"Демократична България\". Според \"Медиана\" да се прогнозира кой ще бъде победител в битката между БСП и ГЕРБ на предстоящите Евроизбори е невъзможно с методите на социологията. Разликата между двете противостоящи си партии е 1,3 % в полза на ГЕРБ или в границите на т.нар.  Освен малката разлика, изследването регистрира пълно включване на всички „тайни“ механизми за въздействие върху избирателите – купуване на гласове, принуден, корпоративен вот. Около една четвърт от избирателите (22 %) съобщават, че в тяхното населено място функционират системи за купуване на гласове или принуда върху избирателите.  Всеки осми избирател (12 %) споделя, че той лично е бил обект на такова въздействие (предложение за пари или принуда). Една значителна част от избирателите (14 %) са склонни да откликнат на „пазарното“ търсене и да продадат своя глас за 50 лв. В резултат от всичко това се оформя една група  от 20 % (една пета от решилите да гласуват), които заявяват, че ще гласуват, но все още се колебаят за кого. Дали това са хора, които наистина се колебаят, или просто желаят да скрият своя вот от механизмите за принуда може да се види само на изборите, но не и в предизборните изследвания. \"Медиана\" прогнозира още, че активността ще е по-висока от традиционната за евроизборите. - около 2,5 – 2,7 млн. избиратели. Според данните на агенцията желаещите правителството да си отиде предсрочно вече надвишават тези, които искат то да изкара целия си мандат (34 % срещу 32 %). Една победа за ГЕРБ би могла да тушира този процес, а загуба със сигурност ще създаде среда за скорошни предсрочни избори.", "date": "2019.05.23", "title": "И \"Медиана\" даде преднина на ГЕРБ пред БСП"}
