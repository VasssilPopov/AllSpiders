{"url": "https://clubz.bg/82874-otboryt_na_ivajlo_chochev_i_delio_rosi_izvaden_ot_seriq_v", "text": "Отборът на \"Палермо\", воден от бившия треньор на \"Левски\" Делио Роси, бе изхвърлен от Серия \"В\" в третото ниво на футбола на Апенините, съобщи Италианската футболна федерация. В тима се подвизава възстановяващият се от тежка контузия национал Ивайло Чочев.  Причината за наказанието са финансови нарушения, извършени от бившия собственик на клуба Маурицио Дзампарини, в това число пране на пари и фиктивна продажба на отбора на компания, която е негова собственост. \"Палермо\" завърши на трето място в редовния сезон на Серия \"В\" и трябваше да играе в плейофите за влизане в Серия \"А\". Това обаче няма да се случи, а мястото му битката за най-горния ешалон ще бъде заето от \"Перуджа\". А \"Венеция\", който трябваше да играе плейаут за оставане, запазва мястото си в Серия \"В\", докато \"Фоджа\", който трябваше да изпадне директно, ще играе във въпросния плейоф със \"Салернитана\". Очаква се в близките дни \"Палермо\" да обжалва решението. През септември миналата година сезонът във второто ниво на италианския футбол започна само с 19 отбора, вместо регламентираните 22 заради серията от наказания заради финансови нарушения на клубове.", "date": "2019.05.13", "title": "Отборът на Ивайло Чочев и Делио Роси изваден от Серия \"В\""}
{"url": "https://clubz.bg/82866-syvetvame_turskite_investitori_da_uchat_bylgarski", "text": "Българското външно министерство днес поиска от турския посланик у нас Хасан Улусой да обясни призива си към българските власти да поощрят изучаването на турски език у нас и му обясни, че той е бил неуместен. Съобщението подчертава още очакванията на България Турция да се придържа към фундаменталните принципи на които се базират двустранните ни отношения, а именно добросъседство, равнопоставеност, взаимно уважение и ненамеса във вътрешните работи. Улусой е заявил, че думите му са били погрешно интерпретирани от медиите. Той е предостави текста на своето изказване и е обяснил, че не е отправял препоръки за задължително изучаване на турски език от страна на българските граждани. Посланикът е казал и че Турция няма намерение да се намесва по какъвто и да е начин  във вътрешната политика на България.  ", "date": "2019.05.13", "title": "Съветваме турските инвеститори да учат български"}
{"url": "https://clubz.bg/82867-sofiq_iska_evropejskiq_organ_po_truda", "text": " е един от четирите града, които кандидатстват да станат седалище на Европейския орган по труда (ЕОТ). Списъкът бе публикуван днес от Европейския съвет. Другите три града също са столици – Братислава (Словакия), Никозия (Кипър) и Рига (Латвия). ЕОТ трябва да бъде създаден през тази година и да заработи с пълен капацитет през 2023 г. Целта му е подобряване на трансграничното сътрудничество, допринасяне за гарантирането на справедлива мобилност в ЕС и подпомагането на координацията на системите за социална сигурност. Очаква се учредителният регламент да бъде официално приет от Европейския парламент в средата на април, а след това и от Съвета. Основните функции на новия орган са следните: Процедурата по вземане на решение къде да бъде централата на ЕОТ започна на 13 март. Решението изисква общо съгласие между държавите членки. София изпълнява 1 от 30 критерия за Европейската агенция по лекарствата Еврокомисията трябва да направи оценка на кандидатурите до 3 юни. До два дни след това въз основа на тези оценки трябва да има политическа дискусия в рамките на заседанието на КОРЕПЕР – Комитета на постоянните представители. На 13 юни трябва да бъде взето решение чрез гласуване от представителите на всички държави членки в рамките на Съвета по заетост, социална политика, здравеопазване и потребителски въпроси. Как кандидатстваме за европейска агенция София вече кандидатства за седалище на Европейската агенция за лекарствата (ЕМА), която бе преместена от Лондон след референдума във Великобритания за излизане от ЕС. Канидатурата на българската столица бе най-слабата и сес състоеше само от 4 страници текст без нито една илюстрация или таблица. Логично загубихме и ЕМА бе преместена в Амстердам. Как кандидатстваме за европейска агенция", "date": "2019.05.13", "title": "София иска Европейския орган по труда"}
{"url": "https://clubz.bg/82865-jalba_sreshtu_jalba_gerb_sezira_cik_sreshtu_rumen_radev", "text": "ГЕРБ \"отвръща на удара\" на БСП, която вече внесе две жалби в ЦИК срещу премиера Бойко Борисов. Но \"стрелбата\" не е по левицата, а по президента Румен Радев. Този следобед от управляващата партия ще депозират в изборната комисия \"жалбата срещу участието на президента Румен Радев в предизборната кампания на БСП\", съобщават оттам.  Според организационния секретар на ГЕРБ Цветомир Паунов и депутата от партията Тома Биков жалбата се основава на конституцията, която гласи, че президентът олицетворява единството на нацията, но вместо това той участвал в агитация. Пробмел видяха и в това, че Иво Христов, който бе в екипа на президента, но сега е кандидат за евродепутат от левицата, още се води в т.нар. стратегически съвет на държавния глава и така \"един и същи човек им пише опорните точки\".   В последните дни текат задочни словестни престрелки между изпълнителната власт и президенството. Първо премиерът Бойко Борисов обвини Радев, че участва в кампанията на страната на левицата, а той на свой ред отрече, заявявайки, че е \"еднакво отдалечен от всички партии\". Днес и вицепремиерът Томислав Дончев атакува държавния глава - заради призивите му за разследване на политици и заради коментари, свързани с евентуална инвестиция на \"Фолксваген\", докато компанията още избира дали да строи завод и у нас или в Турция.  И Томислав Дончев срещу президента: Активиран е преди изборите Преди дни БСП сезира ЦИК заради това, че премиерът Борисов заема позиция  на ГЕРБ и формациите, които подкрепиха партията и листата й за евровота на 26 май. Основанието на социалистите е, че това е в противоречие със Закона за администрацията. В него пише, че \"министър-председателят, заместник министър-председателите, министрите, заместник-министрите и др. не могат да бъдат ръководители на предизборен щаб на партия, коалиция от партии или инициативен комитет\"  В сайта на ЦИК няма данни за произнасяне по казуса към момента.  БСП с жалба до СЕМ и ЦИК: Премиерът агитира партийно, спрете го Преди това обаче изборната комисия отхвърли друга жалба на БСП срещу Борисов - за това, че в качеството си на премиер с държавни пари участва в изборната кампания на партията си. По този повод - ден след изявление на левицата по случая, и Румен Радев заяви, че харченето на държавни пари за кампания му се струва нередно, след което последва атака от Борисов - че президентът взима страната на опозицията в предизборния период.    БСП с жалба до СЕМ и ЦИК: Премиерът агитира партийно, спрете го", "date": "2019.05.13", "title": "Жалба срещу жалба: ГЕРБ сезира ЦИК срещу Румен Радев"}
{"url": "https://clubz.bg/82861-novite_imena_halisi_deneris_i_arq", "text": "Проучване сред родители, които назовават децата си по герои на телевизионния епос, проведе в. „Ню Йорк таймс“ преди две седмици. Особено популярни се оказват имената на две от героините на сериала „Игра на тронове“ – Денерис Таргариен и Аря Старк. Изданието „Бизнес инсайдър“ подкрепи някои от изводите с току-що обявените от социално-осигурителните служби най-популярни имена, дадени на новородени в САЩ през 2018 г. Катрин Акоста от Хюстън започнала да гледа „Игра на тронове“ през 2017 г. По лекарска препоръка след спонтанен аборт трябвало да си остане вкъщи и за една седмица изгледала първите седем сезона. И веднага след това – още веднъж. \"Игра на тронове\": къде отиде логиката? Така, когато по-късно същата година отново забременяла, тя вече знаела точно какво име ще носи дъщеря ѝ: Халиси, което означава „кралица“ на създадения за сагата език на дотраките – свиреп народ от воини конници. Това е една от титлите, носени от Денерис Таргариен, която е сред главните персонажи във филма и претендентка за Железния трон. Дъщерята на Катрин Акоста също е била изправена пред трудности – родила се е два месеца преждевременно и е изкарала няколко седмици в отделение за интензивни грижи. Тази тенденция изглежда продължава. Публикуваните данни за най-популярните имена на бебета от 2018 г. показват, че все повече родители наричат децата си на двама от героите в сагата. Сериалът \"Игра на тронове\" се завръща за осмия си  и последен сезон Халиси е 549-ото най-популярно име за новородените момиченца през 2018 г. Халиси влезе сред топ 1000 на най-популярни имена за момичета през 2014 г. и оттогава популярността му нараства, като 560 новородени деца са получили това име - дотракска титла, през 2018-а. Но независимо от популярността на Халиси в списъка с най-популярните имена за миналата година според социално-осигурителните служби не присъства нито Денерис – истинското име на героинята на Емилия Кларк, нито съкратеният му вариант Дани. Интересът към името на друга героиня от сериала – Аря – се е увеличил дори още по-драматично. В „Игра на тронове“ Аря Старк е по-младата дъщеря на Нед Старк, един от героите в първия сезон на сериала. През осемте сезона Аря успява да избяга от враговете на семейството си, заминава за далечни земи и тренира, докато се превърне в променящ външността си смъртоносен убиец, връща се у дома, като пътьом убива мнозина от враговете си по списък и играе решаваща роля в скорошната последна битка срещу Нощен крал. \"Игра на тронове\" - ето кои ще оцелеят и кои ще загинат Аря е сред първите хиляда най-популярни женски имена от 2010-а насам (273 деца са кръстени на нея), но рязко повиши популярността си след старта на „Игра на тронове“ през 2011 г. През 2018-а Аря стана 119-ото най-харесвано име, избрано от родителите на момиченца. През миналата година 2545 деца са били кръстени на младата благородничка, превърнала се в убиец. „Игра на тронове“ предлага изобилие и от други хубави имена (ако не за деца, то подходящи за котки и други домашни любимци) – Джейми, Тирион, Бран, Брон, Бриен, Тормунд, Мисандей и неопетнения Сив червей… А защо не Джора или Дрогон – ако се придържаме само към по-положителните персонажи. Но преди да изберете някои от тях, по-добре изчакайте края на сериала, в който неведнъж се е случвало герой да се превърне в тиранин или страхливец в герой. Финалният епизод ще бъде показан на 20 май. \" \" Сериалът \"Игра на тронове\" се завръща за осмия си  и последен сезон \"Игра на тронове\" - ето кои ще оцелеят и кои ще загинат", "date": "2019.05.13", "title": "Новите имена: Халиси, Денерис и Аря"}
{"url": "https://clubz.bg/82870-apoloniq_otbelqzva_75_ata_godishnina_na_rok_legendata_kiril_marichkov", "text": "Тазгодишното издание на Празници на изкуствата Аполония отново ще изненада ценителите на българското изкуство и култура с разнообразна и цветна програма. Фестивалът ще се проведе за 35-и път от 29 август до 7 септември т.г. Програмата на Аполония 2019 представя множество изложби, концерти, филми, театрални спектакли и нови книги. Златният билет, който осигурява достъп до всички събития на фестивала, е вече в продажба в мрежата на  . Специален акцент в програмата на Аполония 2019 ще бъде отбелязването на 75-ата годишнина на рок легендата Кирил Маричков. С празничен концерт супергрупата „Фондацията“ ще завладее за пореден път сърцата на публиката. Събитието ще се състои на 6 септември на сцената на Амфитеатър Аполония. Носителите на редица награди Ангел Станков и Йосиф Радионов, които поставиха началото на неповторимите класически концерти на Аполония през 1984 година, се завръщат на сцената на фестивала. Невероятното цигулково дуо свири заедно от 45 години. По повод отбелявзването на своя юбилей, както и годишнината на Празниците на изкуствата, изпълнителите са подготвили специална програма, с която да зарадват публиката. Броени дни остават за кандидатстването за първия майсторски клас на голямата оперна певица Александрина Пендачанска. Крайният срок за записване е 1 юни 2019 г., а събитието ще се проведе от 25 до 30 август във ваканционно селище Санта Марина. Желаещите да участват в класа трябва да бъдат оперни изпълнители от страната и чужбина на възраст от 18 до 35 години. Участниците в Майсторския клас ще имат уникалната възможност да се изявят в официалния концерт на оперната прима на 30 август. Пълните условия за кандидатстване могат да бъдат открити  . Изобилие от театрални постановки, танцови и музикални изпълнения, интересни изложби и разнообразни представяния на автори и техните творения очаква посетителите на Аполония 2019. Фестивалът тази година за първи път ще събере концертите от класическата програма в цикъла „Струнните инструменти“. По случай 35-ата си годишнина, Фондация Аполония организира и концерт на известния италиански изпълнител Марио Бионди, съвместно с НДК. Певецът ще гостува в България на 18 октомври в Зала 1 на НДК, София. Билети за събитието могат да бъдат закупени от касите на Билетен център – НДК и   на и  . Празници на изкуствата Аполония са най-големият, дългогодишен и мащабен арт фестивал в България. Негов организатор е Фондация Аполония, създадена през 1991 г. Първото издание на Фестивала се провежда през 1984 г. Ежегодно сцените на Аполония в Созопол привличат стотици артисти и хиляди любители на изкуството от България и света. Фестивалът има за цел да съхрани културните традиции, както и да подкрепи нови таланти в областта на всякакъв вид изкуства. Повече информация за програмата на Аполония може да намерите  и  на   на фестивала.", "date": "2019.05.13", "title": "Аполония отбелязва 75-ата годишнина на рок легендата Кирил Маричков "}
{"url": "https://clubz.bg/82869-i_%E2%80%9Creno%E2%80%9D_e_zaplashena_ot_%E2%80%9Cdizelgejt%E2%80%9D", "text": "Френският автомобилостроител “Рено” (Renault) е заплашен от скандал за укриване на вредни емисии от дизеловите си коли подобен на германския “Дизелгейт” с “Фолксваген” (Volkswagen), съобщава “Монд” днес. Доклад на Висшия институт по автомобили и транспорт на Франция, с който предстои да бъде публикуван и с който вестникът разполага, показва, че тестове на дизеловите модели “Каптюр” (Captur) и “Клио IV” (Clio IV) са показали по-ниски емисии при лабораторни изпитания и по-високи -  на пътя благодарение на модификации на устройствата за улавяне на вредния азотен окис. Френски съд през октомври 2017 година нареди да бъдат извършени изпитанията, за да установи дали “Рено” е заблуждавала обществото за истинските емисии на колите си. Опитите са показали, че системата за улавяне на вредните газове не работи под и над определени температури на въздуха и не пречиства нищо при скорост на автомобила под 50 километра в час. Това е горната граница за централните части на градовете, където има най-много хора изложени на опасност от вредните емисии. \"Монд\" отбелязва, че емисиите на азотни окиси и на фини  прахови частици от дизеловите двигатели са причина за 48 000 случая на преждевременна смърт годишно във Франция.", "date": "2019.05.13", "title": "И “Рено” е заплашена от “Дизелгейт”"}
{"url": "https://clubz.bg/82858-sledete_zapadnite_balkani", "text": "Следете Западните Балкани! Както се видя на последната среща на върха в Берлин, лидерите на Франция и Германия осъзнават, че трябва да се фокусират върху постигането на истински решения за проблемите пред Западните Балкани. Западните Балкани на среща с \"Меркрон\" в Берлин  има недовършен ъгъл, който днес наричаме Западните Балкани. Държавите там са Босна, Косово, Сърбия, Северна Македония и Черна Гора. Те изглеждат спокойни, но това е илюзия. Регионът е в беда, която лесно може да се разпространи из цяла Европа и да застраши интересите и сигурността на САЩ. Най-сложните проблеми произтичат от отношенията между Сърбия и бившата ѝ област, днес независима република - Косово; както и конфликта за идентичността на Босна и Херцеговина между Белград и Сараево. Косово обяви търговска война на Сърбия Споровете приличат на счупени кокали, които са били наместени прибързано и са зараснали накриво: те са всепроникващи и ще продължават да носят беда, която за пореден път достига мащабите на криза.  На всичкото отгоре регионът страда от ендемична корупция, слаба държавност, непотизъм и клиентелизъм. Руското влияние в Западните Балкани също се е повишило през последните години. Възможността ѝ да въздейства в региона е ограничена, но Москва няма лесно да отстъпи. Русия на Балканите - влияние, но и редица загуби Какво трябва да се направи? Европа и САЩ правиха множество неуспешни опити да сдобрят страните от Западните Балкани. Нов подход е наложителен, който разпознава сериозността на ситуацията и признава, че ще отнеме много време и значителни ресурси, за да се разреши проблемът. Предишните мерки се провалиха по един от следните два начина: бяха игнорирани същинските проблеми или се правиха опити да се решат бързо. Европа и САЩ окуражаваха местните лидери да отклонят вниманието от сложните въпроси, които изправиха страните им едни срещу други. Вместо това наблягаха на техническите и аполитическите ангажименти за интеграцията им в ЕС и в НАТО. Надеждата бе, че по този начин безкрайните конфликти ще бъдат притъпени. Сега вече е ясно, че този подход няма да сработи. Всеки един опит да се създаде  , дали по отношение на преформулирането на Конституцията на Босна, или при сближаването на Белград и Прищина, се е провалил. Напрежение между Косово и Сърбия Тези проблеми не могат да се разрешат за една вечер. Те ще се стопят, когато Балканските държави последователно се присъединят към ЕС. Те се нуждаят от внимателно, търпеливо отношение в продължение на много години, под водачеството на местни лидери и с подкрепата на Европа и САЩ. Търсенето на решения трябва да продължи, но прикрито, далеч от окото на публиката и без нереалистичните очаквания за бързи победи.  Напълно разбираемо е, че прогресът може да отнеме много време и че частичните победи могат да бъдат нетрайни. Косово с армия, Сърбия се притеснява от етническо прочистване Докато търсенето на отговори за големите въпроси на Балканите продължава Европа трябва да помогне за възстановяването на връзките между държавите. Тъжна равносметка за съвремието ни е, че от едната част на Югославия се пътува до другата много по-трудно, отколкото от Варшава до Париж. Свободното движение на хора, идеи, пари, стоки и услуги между страните в Балканите и към Европа ще помогне за възвръщането на доверието. Интегрирането в западната политическа и икономическа архитектура е основна цел, но ще минат много години  преди това да се случи. Въпреки това интегрирането само по себе си няма да реши политическите проблеми на региона. НАТО и ЕС могат само да присъединят уредени страни, които са в мирни отношения със съседите си. Двата тлеещи конфликти на Балканите предотвратяват точно това: те правят невъзможно формирането на стабилни държави. Никой не желае да си сътрудничи с някого, който не спазва върховенството на закона и който има за съседи смъртни врагове. Неотложността на въпроса за Западните Балкани е подкопавана от скорошното разрешаване на конфликта между Гърция и Македония за името на втората. Двете страни разрешиха спора си с компромис - бе избрано името \"Северна Македония\". Гърция одобри името \"Северна Македония\" Това бе най-простият от конфликтите на Балканите. Въпреки това отне на Атина и Скопие почти 30 години да го разрешат и то за съкрушителна цена. Северна Македония загуби 15 години, в които можеше да се доближи до членуването в НАТО и ЕС. Парламентът в Гърция одобри (Северна)  Македония за НАТО Северна Македония пое по труден, но обещаващ път. Няма време за губене с Босна, Косово и Сърбия, както и останалата част от региона. Моментът за лидерите на Европа е узрял - в сътрудничество със САЩ, те са готови отново да се фокусират върху Западните Балкани и дадат на региона вниманието, което заслужава. Косово обяви търговска война на Сърбия Русия на Балканите - влияние, но и редица загуби Напрежение между Косово и Сърбия Косово с армия, Сърбия се притеснява от етническо прочистване Гърция одобри името \"Северна Македония\" Парламентът в Гърция одобри (Северна)  Македония за НАТО", "date": "2019.05.13", "title": "\"Следете Западните Балкани!\""}
{"url": "https://clubz.bg/82864-sotir_cacarov_za_sreshtata_s_prezidenta_pribyrzano", "text": "Главният прокурор Сотир Цацаров определи като „прибързани”, поредицата от срещи, които държавният глава Румен Радев предприема във връзка с  избора на негов наследник. Според него те не пречат, стига да не влияят върху процедурата. Самият той бе първият гост днес следобед на \"Дондуков 2\", но напомни, че тази процедура не трябва да се решава нито в тази сграда, нито в друг,, освен във ВСС. Той напомни, че \"законът и Конституцията не дават никакви права на президента\", свързени с този избор и доколкото разбрал, това е ясно и на отсрещната страна. Диалогът бил „открит и спокоен”. Двамата обсъждали принципни въпроси. Цацаров каза още, че до 2-3 седмици се очаква правосъдният министър   да внесе промени в Закона за съдебната власт, които да променят правомощията на главния прокурор и да осигурят по-стриктен контрол върху неговите действия. Според Цацаров Европа и  (всъщност диалогът е за контрол върху главния прокурор, но към него в публичното пространство у нас бяха прикачени другите \"двама кголеми\" - председателите на върховни съдилища, за които си има достатъчно лостове, б.р.). Процедурата за избор на главен прокурор по закон се състои от 10 стъпки. - Тя може да започне най-рано на 10 юли или най-късно на 10 септември. - ВСС приема с гласуване процедурните правила и хронограма на последващите стъпки. - Кандидати могат да номинират не по-малко от трима членове на прокурорската колегия на ВСС, както и министърът на правосъдието. - Предложенията се правят в 4 поредни заседания на прокурорската колегия. - В 14 дневен срок след изтичане на срока за предложения кандидатите трябва да представят своите концепции. - Пленумът на ВСС обявява дата, място и час на изслушването най-малко един месец преди него. - Комисията по атестиране и конкурси и тази по професионална етика при прокурорската колегия изготвят доклади, които биват публикувани 14 дни преди гласуването. -  До 7 дни преди изслушването неправителствени организации също могат да задават въпроси и да изразяват становища. - Гласуването е явно, избраният трябав да събере минимум 2/3 подкрепа от 25-членния Висш съдебен съвет, т.е. - 17 гласа. - Президентът излиза с указ или връща за ново гласуване на ВСС назначението. Той няма право да откаже втори път.", "date": "2019.05.13", "title": "Сотир Цацаров за срещата с президента: Прибързано"}
{"url": "https://clubz.bg/82872-boec_prodyljava_sydebnata_bitka_sreshtu_delqn_peevski", "text": "Движение \"Боец\" продължава своята съдебна битка за това да докаже, че кандидатът за евродепутат от ДПС Делян Пеевски не е живял в последните 6 месеца в ЕС. Това би било пречка той да се кандидатира, тъй като в Изборния кодекс има изискване за уседналост. Наскоро Върховният административен съд (ВАС) се произнесе по жалба на \"Боец\" по темата. Съдиите не видяха нередност в това, че ЦИК реално проверява само по адресна регистрация. От \"Боец\" обаче смятат, че Пеевски е декларирал невярни данни и искат да установят това чрез сигнал Върховната касационна прокуратура. Адвокат Николай Хаджигенов, който защитаваше позицията на \"Боец\" пред ЦИК и ВАС, е поискал справка от граничните власти, митниците, летище София, НСО и външното министерство на ОАЕ за пътуванията на депутата от ДПС, но това не е направено, защото според ВАС \"... регистрирането на кандидатските листи по същността си е охранително производство, при което кандидатите трябва да отговарят формално на изискванията на ИК, а проверката на Главна дирекция \"ГРАО\" е относно съответствието на декларираните обстоятелства с изискванията да имат постоянен адрес в Република България и да са живели най-малко през последните 6 месеца в Република България или в друга държава-членка на Европейския съюз\". \"Боец\" обаче сезира прокуратурата, като се аргументира, че през последната половин година Пеевски не е присъствал на нито едно пленарно заседание на Народното събрание. Освен това от движението са го търсили на „обществено известния му адрес“ в хотел „Берлин“, но той не живее там. От централата на ДПС също не са могли да дадат отговор къде живее Пеевски. Затова от гражданското движение се съмняват, че Делян Славчев Пеевски живее извън територията на България и Европейския съюз, като е декларирал неистински данни в своята декларация пред ЦИК, което е престъпление от общ характер. Те ще изпратят сигнали и писма за ситуацията с Пеевски до ЕК, Европейския парламент, АЛДЕ.", "date": "2019.05.13", "title": "\"Боец\" продължава съдебната битка срещу Делян Пеевски"}
{"url": "https://clubz.bg/82873-bfs_obqvqva_balykov_za_nacionalen_selekcioner", "text": "Във вторник има заседание на изпълкома на БФС, на което се очаква Красимир Балъков да бъде назначен за национален селекционер на мястото на Петър Хубчев. За сбирката съобщава официалният сайт на централата. Красимир Балъков поема националите до дни Бала ще поеме тима след края на сезона. В началото на юни той ще дебютира на поста с гостуване на Чехия и домакинство срещу Косово в квалификациите за Евро 2020. Сега Бала е начело на \"Етър\", с който му предстои решителен мач със \"Славия\" за седмото място. Победителят ще спори с третия от първата шестица в баража за Лига Европа. Петър Хубчев подаде оставка преди великденските празници. Според неофициална информация той има сериозни противоречия с президента на БФС с Борислав Михайлов и с членове на ИК като Йордан Лечков. Херо и Хубчев са варианти за \"Левски\", Дерменджиев бил грешка (ВИДЕО) Най-вероятно Хубчев ще поеме \"Левски\" от новия сезон. Доскоро от \"Герена\" отричаха, но двете страни са имали контакти по-рано през пролетта. Херо и Хубчев са варианти за \"Левски\", Дерменджиев бил грешка (ВИДЕО)", "date": "2019.05.13", "title": "БФС обявява Балъков за национален селекционер"}
{"url": "https://clubz.bg/82871-es_iska_ot_sasht_sdyrjane_kym_iran", "text": "Това заяви звед върховният представител на ЕС за външната политика и сигурността Федерика Могерини. Тя говори след заседанието на Съвет „Външни отношения“. В него участва и американският държавен секретар, който отмени визитата си в Москва и долетя извънреднэ в Брюксел за среща с европейските си колеги. България е представена от външния министър Екатерина Захариева. Великобритания предупреждава за опасност от война между САЩ и Иран Страните членки на ЕС са били единни пред държавния секретар по въпроса за споразумението с Иран, изтъкна Могерини. Още преди заседанието на Съвета тя бе твърде резервирана към Помпео. Тя е провела отделна среща с външните министри Хайко Маас (Германия), Жан-Ив Ль Дриан (Франция) и Джеръми Хънт (Великобритания). Обсъдена е била възможността за първите трансакции с Иран през следващите няколко седмици. Могерини ще се опита да се срещне с Помпео В началото на срещата Хънт предупреди за опасност от война между Иран и САЩ. Той избегна пряка критика срещу Вашингтон, но изтъкна, че САЩ и Европа вървят по различни пътища, що се отнася до кризата с Иран. На днешния съвет бе обсъдена и ситуацията в Либия. Тя е дискутирала и ситуацията във Венецуела с Майк Помпео. Изтъкната е била необходимостта да се разговаря с всички страни, а не само с двете -  президента Николас Мадуро и председателя на парламента Хуан Гуайдо. Съвсем скоро европейски зам.-министри ще посетят Каракас. Могерини ще се опита да се срещне с Помпео", "date": "2019.05.13", "title": "ЕС иска от САЩ сдържане към Иран"}
{"url": "https://clubz.bg/82868-kitaj_otgovori_na_ogynq_s_ogyn_vijte_novite_mita_na_stoki_ot_sasht", "text": "Китай ще наложи нови мита на стоки от САЩ между 5 и 25 процента на стойност 60 милиарда долара, предаде \"Гардиън\". В съобщението на финансовото министерство се казва, че мярката ще засегне 5 140 продукта. Новите тарифи ще влязат в сила на 1 юни. Реакцията на Пекин идва след като на 10 май Тръмп повиши митата на китайския внос от 10 на 25 процента на стойност 200 милиарда долара. Тръмп наложи нови мита на китайския внос Така Китайската комунистическа партия изпълни обещанието си да вземе \"необходимите контрамерки\" и е готово да отвърне на предизвикателството на американския президент. Тръмп поиска мита за китайски стоки върху още $300 млрд. Тръмп поиска мита за китайски стоки върху още $300 млрд.", "date": "2019.05.13", "title": "Китай отговори на огъня с огън - вижте новите мита на стоки от САЩ"}
{"url": "https://clubz.bg/82852-spirat_toplata_voda_na_redica_stolichni_kvartali", "text": "Заради неотложни ремонти редица столични квартали, в това число централните градски части, ще останат без топла вода в различни периоди до 31 май. Това съобщват от \"Топлофикация София\".  включително ще бъде спряно подаването на топла вода към част от ж.к. „Младост-1“, ж.к. „Мусагеница“, ж.к. „Дървеница“, ж.к. „Студентски град“, кв. „Витоша“ и всички резиденции на бул. „Симеоновско шосе“.  , ще бъде спряна топлата вода към сградите в района между бул. „Сливница“, бул. „Христо Ботев“, ул. „Цар Симеон“, ул. „Княз Борис I“, ул. „Пиротска“, ул. „Триадица“, ул. „Сердика“, бул. „Княз Александър Дондуков“, ул. „Веслец“, ул. „Екзарх Йосиф“, ул. „Георг Вашингтон“, ул. „Цар Симеон“, бул. „Княгиня Мария Луиза“, ул. „Струма“, ул. „Св.св. Кирил и Методий“, ул.“Бачо Киро“ и ул. „Поп Богомил“.  ще бъде спряно топлоподаването и към: част от ж.к. „Лагера“, част от кв. „Хиподрума“, част от кв. „Крива река“. топла вода няма да има в ж.к. „Обеля” 2.  без топлоподаване ще останат сградите в района между бул. „Патриарх Евтимий“, ул. „Фритьоф Нансен“, бул. „Евлоги и Христо Георгиеви“ и ул. „Граф Игнатиев“, както и между бул. „Евлоги и Христо Георгиеви“, ул. „Крум Попов“, ул. „Милин камък“, ул. „Орфей“, ул. „Розова долина“, ул. „Калиакра“ и ул. „Иглика“. ще бъде спряно топлоподаването към отново част от „Лагера“, част от кв. „Хиподрума“, както и към части от кв. „Красно село“, ж.к. „Бели брези“ и „Стрелбище“ .", "date": "2019.05.13", "title": "Спират топлата вода на редица столични квартали"}
{"url": "https://clubz.bg/82856-velikobritaniq_preduprejdava_za_opasnost_ot_vojna_mejdu_sasht_i_iran", "text": "Британският външен министър Джереми Хънт предупреди днес за риск от непреднамерен конфликт между САЩ и Иран заради разпадащата се ядрена сделка, предаде Ройтерс, цитирана от БТА. Държавният секретар на САЩ Майк Помпео направи днес непредвидена спирка в Брюксел, докато там заседават външните министри на ЕС, предаде Блумбърг. Великобритания, Германия и Франция, които подписаха ядрената сделка с Иран през 2015 г., са опасяват, че тя може да се разпадне и оръжейната надпревара в Близкия изток да бъде възобновена, след като президентът Доналд Тръмп изтегли САЩ от сделката преди година, подновявайки търговските санкции срещу Иран. През миналата седмица Иран даде на европейските си партньори два месеца да приложат изцяло сделката по отношение на санкциите. В противен случай ислямската република ще възобнови обогатяването на уран до ниво за употреба в оръжия, заплаши президентът Хасан Рохани. Това би означавало обезсилване на сделката на практика и връщането на Иран на пътя към производство на ядрено оръжие. Израел побърза да заяви, че никога не би позволил тона, а САЩ изпратиха в района на Ормузкия проток ескадра бойни кораби и бомбардировачи Б-52. Официално в дневния ред на външните министри на ЕС днес са кризите в Либия и във Венецуела. Помпео лети за Русия, където той се очаква да се срещне в черноморския курорт Сочи с руския си колега Сергей Лавров и с президента Владимир Путин.", "date": "2019.05.13", "title": "Великобритания предупреждава за опасност от война между САЩ и Иран"}
{"url": "https://clubz.bg/82855-kitaj_nikoga_nqma_da_se_predadem", "text": "Китай ще удържи на новите американски мита и ще наложи контрамерки срещу САЩ. Това обеща говорител на външното министерство на страната Генг Шуан, съобщи Асошиейтед прес.  Тръмп наложи нови мита на китайския внос Въпреки това Генг не разкри по какъв начин ще реагира Пекин, след като в петък Вашингтон наложи нови тарифи на китайски стоки на стойност 200 милиарда долара годишно, предаде \"Гардиън\". Доналд Тръмп заяви в неделя, че САЩ са  , като добави, че Пекин  и след това се опитал да я предоговори.     Тръмп поиска мита за китайски стоки върху още $300 млрд. Тръмп настоя, че Китай ще пострада повече от търговската война. Но цените на множество разнообразни продукти като велосипеди, шевни машини и стоки за домашни любимци са скочили и по данни на правителството американските консуматори вече плащат повече след началото на първия рунд миналата есен. Изследване: Митата на Тръмп са стрували на САЩ $7,8 млрд     Тръмп към Байдън: Добре дошъл в надпреварата, Заспал Джо Малко по-рано икономическият съветник на Тръмп Лари Къдлоу призна, че митата не се плащат директно от Китай, а от американските компании вносителки. После той побърза да допълни, че доброто състояние на американската икономика ще позволи да се смекчат отрицателните последици. Къдлоу потвърди, че има висока вероятност Тръмп и лидерът на Китай Си Цзинпин да разговарят на срещата на Г-20 в Япония през юни. Тръмп поиска мита за китайски стоки върху още $300 млрд. Изследване: Митата на Тръмп са стрували на САЩ $7,8 млрд Тръмп към Байдън: Добре дошъл в надпреварата, Заспал Джо", "date": "2019.05.13", "title": "Китай: Никога няма да се предадем "}
{"url": "https://clubz.bg/82859-kmetyt_na_septemvri_osyden_no_v_kachestvoto_mu_na_benzindjiq", "text": "Кметът на Септември получи условна осъдителна присъда днес от Пазарджишкия окръжен съд, но не заради битието му на градоначалник. Марин Рачев е осъден за укриване на данъци на „лишаване от свобода” за срок от 2,5 години с 4-годишен изпитателен срок  . Кметът, кътал справки на ДАНС в нощно шкафче, чака присъда. Но за друго... Според съдебния състав през периода 14 февруари 2005 - 5 април 2007 година в качеството си на едноличен търговец на горива и при условията на продължаващо престъпление  Освен това е посочил неверни данни в данъчните си декларации, съобщава \"Фокус\". Той е признат за виновен, че през въпросните години чрез фирмата си „Марин Рачев-Менсъл“ е укрил данъци за над 118 000 лева, като подавал неверни декларации, подписани от съпругата му. \"Герберът\" общински шеф от Септември отива в затвора ефективно Прокуратурата искаше 5 години затвор за настоящия кмет в пледоарията си, която бе в петък, както и конфискация на цялото имущество, което включва 4 автомобила и апартамент в Пазарджик. Градоначалникът ще трябва да заплати и граждански иск - 115 106 лева ведно със законовата лихва от 2006 г. до сега, а също и разноски по делото в размер на 6034 лева. Присъдата може да се обжалва в 15-дневен срок пред Апелативен съд-Пловдив. Освен сегашните си неволи Рачев е интересен и с това, че той стана един от първите \"клиенти\" на Специализираната прокуратура, след като от 5 ноември 2017 г. делата за т. нар. висока корупция - до ниво включително кмет и председател на общински съвет - бяха преместени от Софийския градски в Специализирания съд. Делото срещу него за поредица от неизгодни сделки със свързани лица обаче още не е стартирало по същество. Той е кандидат от ГЕРБ през 2015 г., когато печели изборите. Зе него още в качеството му на бъдещ кмет зам. главният прокурор Иван Гешев разкри, че държал в нощното си шкафче разработки на ДАНС - какво са работили по направлението \"търговия с гласове в региона\". Самият Рачев пък днес трябваше в същото време, в което чу присъдата си, да се яви по друго дело също в Окръжния съд, като ищец. Той съди Иванка Кърджийска - активистка на местното гражданско сдружение,  На първа инстанция жената е призната за виновна за това, че на 9 септември 2017 година пред сградата на общината в Септември е Клеветата е нанесена публично и е разпространена чрез репортаж на национална телевизия. Кърджийска е осъдена на първа инстанция  но обжалва решението. \"Герберът\" общински шеф от Септември отива в затвора ефективно", "date": "2019.05.13", "title": "Кметът на Септември осъден, но в качеството му на бензинджия"}
{"url": "https://clubz.bg/82857-20_godini_obirali_i_vednyj_palili_doma_na_kipyreca_kojto_sgazi_kradec", "text": "Показателна е съдбата на кипърския гражданин Димитракис Пирилис, който е в ареста, затова че брутално прегази с джипа си крадец, който косил с двама свои приятели люцерната му в 1 ч след полунощ. Според \"Марица\" Пирилис живее в България близо 20 години. След като пристига от Кипър, печели на търг бившия стопански двор в Болярино и постепенно го превръща в модерна кравеферма. Купува и наема земя в околностите на селото с цел приготвяне фураж за животните. През годините инвестира в стари и изоставени къщи в селото, ремонтира ги и настанява в тях работниците си от фермата. Наскоро имало идея да купи и пусне в действие старата хлебарна, която отдавна не работи, отбелязва още \"Марица\". Той обаче непрекъснато е в полезрението на крадците. Според медията конкретно бандата на сгазения Петър го е обирала. Във фермата му неведнъж е имало кражби, а от жалбите му до полицията не е видял полза. Преди три години бил подпален домът му, изгорял до основи и Пиприлис бил принуден да живее във фермата. При пожара освен покъщнината и документите му, изгорели и няколко тона семена за посев за хиляди лева. Медията споменава също, че през 2016 г. най-имотният жител на Болярино обявява пред тях, че ще търси помощ от посланика на Кипър у нас Ставрос Августидис. Чужденецът вдигнал ръце заради куп проблеми, откакто е в България. Иначе, след като се заселва в Болярино, купува мястото, на което прави кравеферма с 450 животни. Тогава и през ум не му минава, че ще живее  Отново през септември 2016 г. Пирилис показва своята фурна на площада в Болярино, е била разбита, а всички кабели, елтабло и други материали откраднати. Сградата остава дори без инсталация.   Както вече стана ясно, собственикът на кравефермата от пловдивското село прегази и уби крадец в опит да го прогони от терена си. Селскостопанският производител е на 60 г. В събота около 1 ч. през нощта Пирилис забелязва трима мъже да влизат в имота му, за да крадат люцерна или добитък. Подгонва ги с джипа си, а те се разпръсват. На около 600 метра от фермата, успял да застигне единия и да го прегази. Другите двама не са пострадали. \"Патриоти\" и ГЕРБ облекчават неизбежната отбрана... предизборно Пирилис е задържан за срок от 72 часа с постановление на наблюдаващия прокурор от Окръжна прокуратура-Пловдив. Направил е пълни самопризнания и ще му бъде повдигнато обвинение за предумишлено убийство, съобщиха от прокуратурата. Според формулировката на държавното обвинение арендаторът е От съобщението на прокуратурата става ясно още, че тримата мъже са от село Белозем.  В момента полицейското присъствие в селото е засилено, съобщава Нова тв. От информация на \"Марица\" става ясно, че другите двама крадци, които са били с Петър, вече са се върнали в родното Белозем. По-късно от прокуратурата съобщиха, че те са привлечени като обвиняеми. Случат \"Болярино\" идва на фона на реабилитираната предизборно идея за разширяване на статута на т.нар. неизбежна отбрана. Миналата седмица парламентът прие на първо четене облекчаване на режима. Най-общо промените гласят, че за \"неизбежна отбрана\" трябва да се смята нападение над всеки, който влезе \"противозаконно\" в \"жилище\". Вторият случай е, ако нападението е насочено \"срещу живота, здравето, свободата или половата неприкосновеност на отбраняващия се или на другиго\" - в случай, че нападателите са повече от един, един е, но е въоръжен, или самото нападение се случва нощем - без значение от колко лица са. Дефиниция на понятието \"нощем\" няма. ", "date": "2019.05.13", "title": "20 години обирали и веднъж палили дома на кипъреца, който сгази крадец"}
{"url": "https://clubz.bg/82850-benedikt_kymbyrbach_s_bafta_za_patrik_melrouz", "text": "Трилърът на Би Би Си „Убивайки Ийв“ е големият победител от церемонията по раздаване на телевизионните награди БАФТА – с три трофея, сред които за най-добра актриса за Джоди Комър и за най-добър драматичен сериал. В „Убивайки Ийв“ Комър е в ролята на злодей, по чиито пети винаги е агент Ийв (Сандра О). И двете бяха номинирани за най-добра актриса. Събитието се проведе на 12 май в Лондон. Сред отличените бе Бенедикт Къмбърбач, спечелил статуетката за най-добър актьор. Признато бе майсторството му в ролята на Патрик Мелроуз в едноименния сериал, екранизиран по романите на Едуард Сейнт Обин. Това е първата БАФТА на Къмбърбач, получил първата си номинация преди 14 години. „Патрик Мелроуз“ бе отличен в категорията минисериал. Най-значимата роля на Бенедикт Къмбърбач? Актьорът влиза в ролята на Патрик, борещ се с наркотиците и с духа мъртвия си баща, подлагал го на сексуален и психически тормоз години наред. Къмбърбач благодари на съпругата си, сценарист и театрален режисьор Софи Хънтър: Фиона Шоу взе приза за най-добра поддържаща актриса за ролята си на шпионския шеф Каролин Мартенс, за най-добър поддържащ актьор – Бен Уишоу за „Един много английски скандал“. Бенедикт Къмбърбач роднина на Артър Конан Дойл Една от най-обсъжданите днес актриси не взе награда – Дейзи Мей Купър, номинирана за най-добро комедийно изпълнение при актрисите, се появи на червения килим с рокля, направена от черни чували за боклук. Въпреки трите статуетки, участието на „Убивайки Ийв“, след като Британската академия промени правилата за участие – според правилника ѝ един сериал е годен да се състезава, само ако е бил с премиера във Великобритания. А трилърът бе пуснат по Би Би Си Америка пет месеца преди да направи английския си дебют. За най-добро развлекателно шоу наградата отиде при „Великобритания търси талант“. Лий Мак бе признат в категорията развлекателно изпълнение за появата си в комедийното шоу „Бих ли те излъгал?“ (Would I Lie To You?). Бенедикт Къмбърбач роднина на Артър Конан Дойл", "date": "2019.05.13", "title": "Бенедикт Къмбърбач с БАФТА за Патрик Мелроуз"}
{"url": "https://clubz.bg/82854-shveciq_podnovi_sledstvieto_sreshtu_djulian_asanj_video", "text": "Шведската прокуратура поднови днес следствието срещу основателя на “Уикилийкс” Джулиан Асанж по обвинения в изнасилване, съобщи прокурорката Ева-Мари Першон. \n\t Решението означава, че Швеция ще поиска Обединеното кралство да екстрадира Асанж, който в момента се намира в британски затвор. Першон каза, че ще изпрати във Великобритания европейска заповед за арест на Асанж, след като той излежи там 50-дневната си присъда. \n\t Първа присъда: 50 седмици затвор за Джулиан Асанж в Англия Асанж (47 г.)  бе арестуван от британските власти, когато Еквадор прекрати убежището му на 11 април т.г. Той се беше скрил в посолството на Еквадор през 2012, когато две жени в Швеция го обвиниха, че ги е изнасилил. Кой е Джулиан Асанж? Асанж и привържениците му се опасяваха, че обвинението е само повод да бъде арестуван в Швеция и препредаден оттам на САЩ, които искат да го разследват за публикуването на секретна кореспонденция на Държавния департамент, застрашаваща националната им сигурност. След ареста на Асанж в Лондон преди месец стана ясно, че Съединените повдигнали срещу него обвинения в \"информационно пиратство\". Според американската прокуратура Асанж е заговорничил заедно с Челси Манинг, бивш анализатор от военното разузнаване на САЩ, за да проникнат в компютърни мрежи и да получат достъп до класифицирана информация. Ако бъде признат за виновен по тези обвинения, Асанж може да бъде осъден на до пет години затвор. Отношенията му с еквадорските власти се влошиха, след като те го обвиниха, че е разпространил информация за личния живот на президента Ленин Морено. По-рано Морено обвини основателя на Уикилийкс, че нарушава условията за предоставянето на убежище. Кой е Джулиан Асанж?", "date": "2019.05.13", "title": "Швеция поднови следствието срещу Джулиан Асанж (ВИДЕО)"}
{"url": "https://clubz.bg/82846-samo_019_evro_na_minuta_za_telefonni_obajdaniq_v_es", "text": "Цената на   се ограничава до  , а тази на  -   ). Новите цени влизат в сила, считано от 15 май, съобщиха от Еврокомисията. Тези цени  , който зависи от страната членка, в която се намира повикващият оператор. Ставките в различните страни между 17 и 27 на сто ( ). Кога ще го има евтиния роуминг с Македония С нововъведенията ще има възможност хората вече да плащат четирикратно по-малки суми месечно, изтъкват от ЕК. Като пример оттам дават телефонни позвънявания по стационарна линия от Италия до Белгия. В момента общо два часа такива разговори на месец струват 105 евро, тъй като националният италиански тарифен е 0,89 евро на минута. С новите правила планът пада до най-много 23 евроцента на минута с ДДС. Което означава, че месечната такса ще бъде 27 евро. Не забравяйте обаче, че има разлика между международни телефонни повиквания и роуминга, припомнят от Брюксел.  възниква, когато  . Освен това от 15 юни 2017 г. гражданите на ЕС могат да ползват роуминг на национални цени, когато пътуват в ЕС.  означава повиквания до телефонен номер в друга държава от ЕС по мобилен или стационарен телефон, при което  . Когато потребителите са в чужбина, техните телефонни повиквания са повиквания в роуминг и подлежат на правилата на ЕС за роуминга. Това означава, че те се отчитат като национални повиквания, дори ако са до телефонен номер в друга държава членка. Ограничението на максималната цена важи само за лична употреба, т.е. за частни клиенти. Бизнес клиентите са изключени от това регулиране на цените. Причината е, че редица доставчици имат специални предложения, които са особено привлекателни за бизнес клиенти. \n\t  \n\tНяма никакви ограничения за използването на минути или SMS на по-ниските цени.  Операторите, които предлагат услугите си в ЕС, са задължени да уведомяват за новите тарифни цени. Те избират как да се свържат с клиентите си, например чрез SMS или по електронна поща. Потребителите трябва да могат да ползват новата тарифа след влизането ѝ в сила автоматично, без да са необходими допълнителни действия от тяхна страна. \n\t  \n\tАко потребителите имат пакет, който включва определен обем международни повиквания и/или SMS в ЕС за определена цена, пределната цена не е приложима. Ако обаче потребителите решат, че техният пакет след влизането в сила на тази пределна цена вече не предлага най-доброто съотношение „качество-цена“, те винаги могат да преминат към тарифа на минута за телефонни повиквания и SMS в рамките на ЕС. Националните регулаторни органи за електронни съобщения могат да предоставят на даден оператор дерогация от регулирането на цените при изключителни обстоятелства. Това става по изключение и засяга оператори, специализирани в международни телефонни повиквания или имащи много нисък марж на печалба върху националните цени.  Националният регулатор, отговарящ за телекомуникациите, трябва да има списък с доставчици, на които може да бъде предоставено изключението.", "date": "2019.05.13", "title": "Само 0,19 евро на минута за телефонни обаждания в ЕС"}
{"url": "https://clubz.bg/82851-stefan_tafrov_ep_trqbva_da_pridobie_zakonodatelna_iniciativa", "text": "\"Европа трябва да остане Европа на отечествата.\" Това заяви вторият в листата на „Демократична България“ Стефан Тафров (с преференция 102 в бюлетината) пред Дарик радио. И поясни, че обединението е против данъчната хармонизация и е за засилване на европейските институции. Стефан Тафров: Ние сме правителство в сянка, ние сме алтернативата Попитан дали в ЕС трябва някога да влязат Русия, Турция, Украйна, Молдова, Грузия и Армения, Тафров отговори: В разговора той отново подчерта, че подкрепя политическите и икономическите санкции на ЕС срещу Русия заради Украйна. С анексията на Крим Русия нарушава грубо принципите на международното право и за това санкциите са единственият инструмент, който може да върне Русия по пътя на спазването на международното право. Стефан Тафров: Истинският патриотизъм е да видим България в сърцето на Европа На въпрос трябва ли ЕС да има обща имиграционна политика и респективно всички държави да се съобразяват с нея, Стефан Тафров отговори: Коментирайки бюджета на ЕС след 2020 г., включително теми като кохезионна политика и селско стопанство, кандидатът за евродепутат каза, че трябва да се обърне внимание на начина, по който се изразходват средствата, които идват от европейския бюджет в страната ни. Имайки една корумпирана власт като българската, която определя приоритетите, има изкривявания на пазара, които се предизвикват от това корупционно разпределение и вместо да помагат - вредят.   Радан Кънев: Това, което виждаме, е миниатюрна част от айсберга на корупцията Тафров бе категоричен, че Лаура Кьовеши трябва да стане европейски прокурор и отбеляза, че е видно как нашето правителство избягва да подкрепи г-жа Кьовеши за този ѝ пост, защото му е ясно, че след като заработи тази институция, голяма част от корупционните схеми в България ще започнат да се разкриват. Попитан дали подкрепя пакета мобилност с нови правила за командироването на работници и транспорта, г-н Тафров сподели: В разговора Стефан Тафров коментира, че премиерът Борисов явно е притеснен от растящата подкрепа за „Демократична България“ и личната активна кампания на дипломата, защото Борисов си позволил да твърди, че Тафров го е молил за нещо, въпреки факта, че между двамата политици никога не е имало каквато и да е била среща. Това е проява на нервност от г-н Борисов спрямо „Демократична България“. Мария Спирова: Европа има нужда от защитници! Тафров сподели, че не подкрепя ограничението на свободата на словото, за да бъде ограничена дезинформацията или така наречените фалшиви новини. Разговорът завърши с коментара на Тафров, че първият приоритет на следващия Европейски парламент трябва да бъде запазването на върховенството на правото във всички държави членки. Това е главният интерес на България. Стефан Тафров: Истинският патриотизъм е да видим България в сърцето на Европа Радан Кънев: Това, което виждаме, е миниатюрна част от айсберга на корупцията Мария Спирова: Европа има нужда от защитници!", "date": "2019.05.13", "title": "Стефан Тафров: ЕП трябва да придобие законодателна инициатива"}
{"url": "https://clubz.bg/82863-eto_gi_60_te_internet_satelita_na_mysk", "text": "Основателят на SpaceX Илон Мъск сподели в профила си в туитър този уикенд първата серия интернет сателити, които американската компания ще праща в орбита, съобщи Digital Trends. Мъск съкращава 10% от служителите на SpaceX 60 сателита, вкарани в ракета Falcon 9, ще са първата вълна от проекта Starlink, който планира изстрелването в ниска земна орбита на общо 12 000 сателита. Те ще осигурят широколентова връзка в цял свят на ниска цена и с висока скорост.  Това поне е планът в бъдеще. Първата стъпка е 6 ракети с по 60 сателита. След това ще има още 12 изстрелвания в Космоса.  Нов двигател за ракета на SpaceX избухна Когато получи позволение за тестовете в края на 2018 г. от Федералната комисия по комуникации на САЩ, на SpaceX бяха дадени 6 години да изстрелят 50% от предвидените сателити и 9 години за всички. Досега са пуснати само два тестови в началото на 2018 г.  Илон Мъск се прекръсти на Илон Тъск Проектът Starlink ще струва около 10 млрд. долара. Но не само SpaceX има такава идея - Facebook също планира глобална интернет сателитна мрежа. Нов двигател за ракета на SpaceX избухна Илон Мъск се прекръсти на Илон Тъск", "date": "2019.05.13", "title": "Ето ги 60-те интернет сателита на Мъск"}
{"url": "https://clubz.bg/82862-ek_preduprejdava_rumyniq_che_moje_da_stane_kato_polsha", "text": "Еврокомисията е изпратила на 10 май писмо до румънските управници, съобщи днес говорителят на ЕК Маргаритис Схинас. В него комисията предупреждава, че може да предприеме спрямо Букурещ мерки, които да доведат дори до отнемането на право на глас в ЕС. Подобни процедура имаше и срещу Полша. То е на първия зам.-председател на ЕК Франс Тимерманс и е адресирано до президента, премиера и председателите на двете камари на парламента. Винят евросоциалистите, че бягат от дебата за Румъния В писмото са изразени притесненията на Брюксел относно върховенството на закона в Румъния. По-специално става дума за намеса в независимостта на съдебната система и ефективната борба с корупцията, включително защитата на финансовите интереси на ЕС. Особено безпокойство будят направените съвсем скоро промени в Наказателния кодекс, водещи до де факто безнаказаност за извършени престъпления. Писмото е в съгласие с решението на Колегиума на комисарите от април, припомни говорителят. И допълни, че ЕК остава ангажирана с желанието да помогне на румънските управници да намерят решение на проблема. Комисията иска да работи за по-силна Румъния в ЕС.", "date": "2019.05.13", "title": "ЕК предупреждава Румъния, че може да стане като Полша"}
{"url": "https://clubz.bg/82847-otvoreno_pismo_ne_pravete_partizani_pazitelite", "text": "Предложенията на депутати за изменения в Закона за устройство на Черноморското крайбрежие (ЗУЧК), с които практикуващите природосъобразен туризъм се обявяват извън закона, предизвикаха Мирослава Петрова от гражданското сдружение \"Да запазим Корал\" да излезе с отворено писмо до председателя на парламентарната комисия по регионална политика Искрен Веселинов. Комисията е водеща за закона, който в момента е на етап обсъждане на новите предложения. Веселинов единствен сред колегите си народни представители, взели отношение към текстовете, предлага регулиране на т.нар. диво къмпингуване чрез обособяване на места за целта - с осигурени минимални условия. В голямата си част останалите текстове може да бъдат окачествени като \"мракобесни\". Някои от тях предвиждат дори имуществена санкция от 50 000 лева за разполагане на палатка на Иракли, Карадере или Корал - трите ивици обявени със ЗУЧК за плажове за природосъобразен туризъм. В писмото си Мирослава Петрова посочва, че този вид къмпиране трябва да бъде част от туристическия сегмент, че според основния закон всеки български гражданин има право на свободно движение, но най-вече - че именно хората, практикуващи природосъобразен туризъм са тези, които се грижат най-съвестно за природата (въпреки систематичните опити на отделни представители на държавата и местната власт да внушат обратното, б.р). Глобата за хавлия върху дюни се изроди в строителство и в забрана на палатките Уважаеми г-н Веселинов, КОНСТИТУЦИЯ НА РЕПУБЛИКА БЪЛГАРИЯ, Чл. 35. (1) Всеки има право свободно да избира своето местожителство, да се придвижва по територията на страната и да напуска нейните предели. Това право може да се ограничава само със закон, за защита на националната сигурност, народното здраве и правата и свободите на други граждани. С голямо неудобство се обръщам към Вас с цитат от конституцията на България и прилагам  линк на адекватно решение на български съд, според който гражданите на България имат и винаги ще имат право на свободно къмпиране в страната ни докато не застрашат националната сигурност, народното здраве или други граждани, т.е. докато не се превърнат във враг номер едно на демокрацията. Да, както разбирате поводът за моето писмо са опитите за изменение и допълнение на Закона за устройството на черноморското крайбрежие, които така бурно и основателно обществото ни дискутира. Обръщам се към Вас, защото като заслужено оставим настрана предложенията, постъпили от народни представители в поверената Ви комисия по повод къмпинг – съсловието и опасното му хоби, Вие единствен сте обърнал внимание на тезата на “отсрещната” страна и вярвам искрено сте мотивирал опити за въвеждане на регламент. Съдът vs Ангелкова: забранени ли са палатките на плажа Може би за голяма Ваша изненада, а може би не, ще ви споделя тук, че такъв регламент къмпинг-съсловието съблюдава. В развитите държави, към които се стремим с неголям успех, това е култура със свой облик и етика, правила и оборудване, принципи и стилово разнообразие. Всяка държава специфично е регулирала въпроса, на база задълбочена и професионална преценка. У нас, където категорично не само има прекрасни условия за такъв начин на почивка за нас и за света, можем да се похвалим и с неизтрити традиции и силна привързаност към къмпинга на гражданите от разнообразни професии и интереси, които също се стараят да спазват ред, взаимен респект и опазване на околната среда. Интересът към къмпинг-културата у нас дори се повишава заедно със световната тенденция в това отношение, съпътствана от многомилионна индустрия в полза и за радост на държавите, в които се развива. С този факт се обяснява, така наречената ситуация във Вашите мотиви. Но почтените привърженици на къмпирането у нас, както сте отбелязал, имат минимален избор на българска дестинация. Това важи особено за кемперистите, които просто си взимат документите, семейството и парите и отиват да си ги харчат в братските ни съседни държави Гърция, Хърватска и по-далече. Дори Албания, видите ли, има повече къмпинги от нас. Няма да коментираме лошия стандарт и неестетично състояние на повечето от едва двадесет и двата къмпинга, (22), с които според данни на   разполагаме, много от тях дори не са премахнали разкривените сгради на баните и тоалетните от 70-те. Сигурно е обидно, но е истина и няма сила на света, което да убеди хората в противното, които с трепет споделят в социалните мрежи всеки от броящите се на пръсти кемпер - стопове или приятни отличаващи се места, които са открили. Екоминистърът обвини хората с палатки за сметището на \"Корал\" Тези хора не само, че не са заплаха за българската природа, а са нейни пазители. Очевидно се натрапва факта, че там където от тридесет години се къмпира (говоря за плажовете за природосъобразен туризъм) природата е непокътната, а където има концесионер срещаме скандални безобразия. Гражданите, които от години се грижат за Корал, например, след унищожаването на къмпинга и аферата с продажбата на земите му, не само че успяха да спрат незаконно строителство на терените зад плажа още на фаза незаконосъобразни строителни разрешения, а и в годините не спират да искат възстановяване на заличената територия “Блатно кокиче”, изготвиха поредица академични биологични и ботанически доклади, насочиха ги на вниманието на европейските институции, чистят и поддържат гората и плажа, поставят указателни табели в тази връзка. Същото се прави навсякъде със силите и средствата на доброволни сърцати усилия и постоянство. Действията на тези хора са успех за страната ни и опазването на ресурсите ѝ и пример за децата. И вашите и нашите. Тези хора искате да забраните сега. Покрай тях ще минат в нелегалност или просто ще напуснат страната, мисля си дори не само за почивка, а за постоянно, и всички почтени кемперисти (тези които все още са тук, защото Гърция отдавна ги иска), които къмпират в планините и крайбрежието и навсякъде в страната, без да оставят следа след себе си. Съвсем добронамерено Ви карам да се замислите, че именно тези хора са средата, която вие като законодатели трябва да поощрите и отгледате, благодарение на която предприемачите утре ще уредят къмпинги в добър и висок стандарт или места за къмпиране, каквито отдавна съществуват в света, адекватно на чудесното Ви предложение за уреждане на такива кемпове без промяна на категоризацията. Ще видите, че те дори ще имат по-високо търсене, защото именно минималните достатъчни условия са най-приятното в това хоби. Къмпинг-културата си има леко и удобно, естетично оборудване за всичко. Палатка не може, а хотел върху пясъка може! Обръщам Ви внимание, че палатките не са “съоръжения” както си ги представят някои Ваши колеги, а леки конструкции, прикрепени в няколко точки, чиито форми следват терена или просто се поставят на равно място. Никой не ходи с лопата на плаж или ако такъв се появи, мислите ли че успява и да понечи да наруши ландшафта? Споделям с Вас и че няма здраво мислещ кемперист, които да иска да се окопае в пясъците с кемпера си или да влачи караваната си с трактор, там където има свободно къмпиращи. Както стана ясно със случая “Смокиня”, тези нечувани скандали са случват на регламентираните къмпинги. Какво стана с този човек всъщност? Ето него трябва да преследвате. Използвайте механизмите на наличното ни законодателство, за да санкционирате нарушителите. Строителите на огради, които блокират достъпа до плажовете – пешеходен и на линейки ( именно такова е положението на Корал от миналата година, елате да се убедите лично). Глобете тежко тези, които оставят боклук (слава Богу са все по-малко), тези, които палят огън, без нужните правила и извън съдовете, които вече и нашият пазар предлага. Налагайте тежки наказания за сеч или убийство или малтретиране на животни и въобще обърнете внимание на нарушителите или престъпниците, а не правете партизани Пазителите. Ето как глобяват за палатки и каравани на \"Корал\" Тези хора ли съсипаха от “укрепване” брега на Алепу? Те ли строят “после ще мислим за канал…” в невидимата за институциите гора на Арапя, с тях ли се борят гражданите на Синеморец за последната свободна поляна пред изгледа? Те ли са виновни за чудовището “Мъртвият град” край Царево? Не. Те за пазителите на последните места от необезобразеното лице на Черноморието ни. Силни думи, ще кажете. Ще кажете всичко е законно. И сигурно е така. Но в една почтена държава правото трябва да следва живота, а не смъртта на морала. Затова Ви моля, навреме и по убеждение, което вярвам, че имате, не подкрепяйте превратните противоконституционни членове и алинеи от бъдещия закон, не допускайте да се гласуват. Този Ваш акт ще даде път смислено и компетентно да се отвори дебат, да се потърси международен пример и да се организира адекватен регламент – без забрани, които да убият средата, която утре ще е необходима. Не превръщайте насила една култура, която съществува, за да избяга от среса и нелеките времена, в които живеем, а в нашия случай често за да забрави и в коя държава живеем, в политическо движение – пореден абсурд белязал “прехода” ни. Дюната на \"Смокиня\" е безвъзвратно унищожена Съдът vs Ангелкова: забранени ли са палатките на плажа Екоминистърът обвини хората с палатки за сметището на \"Корал\" Палатка не може, а хотел върху пясъка може! Ето как глобяват за палатки и каравани на \"Корал\" Дюната на \"Смокиня\" е безвъзвратно унищожена", "date": "2019.05.13", "title": "Отворено писмо: Не правете партизани Пазителите"}
{"url": "https://clubz.bg/82848-faraj_s_dva_pyti_poveche_glasove_ot_mej_i_korbin_vzeti_zaedno", "text": "Британската Консервативна партия на премиера Тереза Мей се срина до петото място според проучване на общественото мнение преди евроизборите на 23 май, предаде Ройтерс. \n\tВ анкетата на \"YouGov\" по поръчка на в. \"Таймс\" води новата Партия за Брекзит на евроскептика Найджъл Фараж с 34 на сто, докато консерваторите имат одобрение от едва 10 на сто. На изборите за Европейски парламент опозиционната Лейбъристка партия може да разчита на 16 процента от гласовете, а либералдемократите и Зелените, които са за оставане в ЕС, се очаква да получат съответно 15 и 11 на сто.  \n\tСривът в подкрепата за Консервативната партия засилва натиска върху Тереза Мей да определи дата, когато ще напусне ръководния пост в партията. Високопоставени консерватори настояват тя да обяви плановете си още тази седмица, отбелязва Ройтерс. Проучване: Фараж печели евроизборите на Острова Главният преговарящ на ЕС за Брекзит Мишел Барние заяви, в интервю за в. \"Журнал дю диманш\", че иска да продължи \"да бъде полезен\" и след евроизборите, но не потвърди приписваните му амбиции да стане председател на Европейската комисия, предаде Франс прес. Главният европейски преговарящ за Брекзита призовава за създаването на широка коалиция в Европа. В интервюто Барние подчертава, че е необходимо да бъде защитена Европа пред лицето на \"другите големи сили, които не ни чакат\" и предлага програма, в която водещо място заема борбата с климатичните промени. Освен това трябва да се овладее миграцията, да се изгради нова икономика, която да може да запази работните места, и да се прави повече за отбраната на Европа, пише БТА. ", "date": "2019.05.13", "title": "Фараж с два пъти повече гласове от Мей и Корбин взети заедно"}
{"url": "https://clubz.bg/82849-dragi_mi_gospodine_otkrivat_pyrvata_izlojba_s_vrabchetata_na_radichkov", "text": "Петнайсет години след смъртта на Йордан Радичков столичната публика ще посети първата му изложба. Оригиналните илюстрации на писателя от обичаната детска книга „Ние, врабчетата“ ще бъдат експонирани за първи път публично на 30 май в галерия-книжарница „София Прес“ на ул. „Славянска“. Експозицията е част от събитията за 90-годишнината на Радичков.  Ще бъдат показани 20 рисунки на писателя от архива на семейството. Посетителите ще си припомнят света на познатите на няколко поколения читатели врабчета, сред тях са прословутите Драги ми господине, Онова нещо, Юнашка фланелка, Краката му стърчат навън, смрадовранката с нейното френско списание от 1903 година, Дебелачко, кукувицата, Пешеходеца, който си подсвирква с уста и още много други. Повече за оригиналите и характерния стил на рисуване на Йордан Радичков ще разкаже художникът Антон Стайков. Внукът на писателя, носещ неговото име, разказва пред „Площад Славейков“, че през годините илюстрациите към „Ние, врабчетата“ претърпяват множество трансформации. „От първото до последното издание на книгата има множество доловими разлики в любимите врабци – споделя Йордан Радичков-внук. – Дядо ми не спира да ги променя през годините, рисува множество варианти на врабчетата, плашилото, котарака, ястреба, за да стигне до финалния и най-изчистен вариант на птиците.“ На изложбата ще бъде представено ново, специално издание на „Ние, врабчетата“ по повод 90-годишнината от рождението на автора. За първи път от много години насам то ще се появи с твърди корици, оформлението е на художничката София Попйорданова. „Ние, врабчетата“ е втората детска книга на Йордан Радичков. Тя излиза през 1968 година, като още  следващата година е отличена с наградата на Съюза на българските писатели. „Книгата е написана за деца и за възрастни и я обичам, защото в нея се разказва за врабчета – казва за нея приживе авторът. – И смятам, че всички хора, преди да станат големи, да станат важни или да станат значителни, преди това са били врабчета.“ Голямото признание за „Ние, врабчетата“ идва с множеството преводи на книгата на чешки, словашки, унгарски, полски, руски, финландски, италиански, немски, френски, корейски и много други езици, с редица издания в България и с любовта на няколко поколения читатели, които отрастват с историите за смелите врабци. „Ние, врабчетата“ е и най-дълго играният спектакъл в репертоара на Столичния куклен театър.", "date": "2019.05.13", "title": "Драги ми господине, откриват първата изложба с врабчетата на Радичков"}
{"url": "https://clubz.bg/82821-kak_glasuvat_izbiratelite_s_trajni_uvrejdaniq", "text": "Избирателите с трайни увреждания, които не им позволяват да напуснат дома си и да гласуват в изборно помещение, можеха да подадат заявление до общинската администрация до 11 май, за да гласуват с подвижна избирателна кутия. Само, ако в населеното място има вече назначена подвижна избирателна комисия,  . С подвижна избирателна кутия гласуват само избирателите, включени в списъка.", "date": "2019.05.13", "title": "Как гласуват избирателите с трайни увреждания?"}
{"url": "https://clubz.bg/82843-mogerini_shte_se_opita_da_se_sreshtne_s_pompeo", "text": "Федерика Могерини ще се опита да се срещне с Майк Помпео, който изненадващо пристига днес в Брюксел. Това заяви самият върховен представител на ЕС за външата политика и сигурност. Тя говори преди началото на съвета „Външни отношения“. От българска страна участва външният министър Екатерина Захариева. Държавният секретар на САЩ отмени насроченото си за днес пътуване до Москва. Изненадващата новина бе съобщена късно снощи от представител на Държавния департамент. Вместо това Помпео идва в Брюксел, където ще обсъди с европейските представители ситуацията около Иран. Иран плаши да поднови производството на високообогатен уран Ирански генерал: Ако САЩ направят и едно движение, ние ще ги ударим в главата Все пак дипломат номер 1 на САЩ ще отиде утре в Русия, но в Сочи. Там той ще се срещне с президента Владимир Путин и колегата си Сергей Лавров. През миналата седмица европейските страни заявиха, че искат да запазят иранската ядрена сделка и отхвърлиха ултиматумите на Техеран. Ислямската република даде на Европа 60 дни да реши дали ще „спаси“ споразумението от 2015 г., като откаже да се съобрази с американските санкции. Могерини потвърди позицията на ЕС по Съвместния всеобхватен план за действие, каквото е офииалното название на сделката. Ирански генерал: Ако САЩ направят и едно движение, ние ще ги ударим в главата", "date": "2019.05.13", "title": "Могерини ще се опита да се срещне с Помпео"}
{"url": "https://clubz.bg/82840-pak_taka_usul_usul_znaem_si_nomerata", "text": "Аз не бих влизал в спор за очевидни неща - като например за ползата от чуждоезиковото обучение и за свободата да се изучава всеки език - бил той майчин или чужд. Бих искал само да напомня контекста, в който идва това изказване на посланик Улусой. От две десетилетия (може би повече) ДПС оказва натиск за приемане на закон, който да направи изучаването на майчин език - различен от българския - задължително, а не на свободно избираем принцип, както е сега. Поредица от благовидни аргументи придружават тази претенция, но останалите партии в парламента не са съгласни да подкрепят искането поради една основна причина. ДПС е не просто партия, а етнокорпоративна пирамида, която контролира изцяло стопанския, политическия и общностния живот на българските турци и мюсюлмани. Ако изучаването на майчин език стане задължително, чрез своя авторитарен контрол върху общностите ДПС ще разполага освен всичко друго и с пряка възможност да определя кой е турчин и кой не. Да не забравяме, че за официална Анкара всеки мюсюлманин на Балканите е турчин - може би с изключение на албанците. Това е механизмът, чрез който потурчването на българските помаци и на големи групи роми - мюсюлмани, може да бъде успешно приключено. Затова българската държава настоява изучаването на майчин език да бъде свободно избираемо, за да съответства на свободата на самоопределение на българските граждани независимо от вероизповеданието и произхода им. Този модел на свободен избор на чуждоезиково обучение е либерален, доколкото се основава върху свободата на родителите и самите ученици да изберат според интересите си варианти на чуждоезиково обучение. Разбира се, подобен либерален режим на чуждоезиково обучение не удовлетворява представителите на официална Анкара у нас, както и определени турски националистически среди на собствена българска почва. Поредният предлог е също благовиден - да се говори езикът на инвеститора, в случая турски, и да се разширяват турските инвестиции. Можем да се поинтересуваме - в предприятията, изградени с немски инвестиции, немски език ли се говори? В американските тецове \"Марица-изток\" английският език ли е официален език на професионално общуване? А иначе посланик Улусой не е казал нещо обидно. Подхвърлил е една идея, опакована като полуприкрито искане. Ако мине - мине. Ще се направят следващите стъпки. Пак така - усул, усул. Знаем си номерата, не се познаваме от вчера. Между другото аз също препоръчвам изучаването на турски език на всички българи, които имат интерес към южната ни съседка както в сферата на бизнеса, така и в сферата на културата. Интересен език е и е врата към една култура, която хем ни е позната, хем изненадва с множество нови и неочаквани открития.   *усул, усул - леко, тихо, внимателно", "date": "2019.05.13", "title": "Пак така - усул, усул*. Знаем си номерата"}
{"url": "https://clubz.bg/82845-i_tomislav_donchev_sreshtu_prezidenta_aktiviran_e_predi_izborite", "text": "В задочните словестни престрелки между Министерския съвет и президентството тази сутрин се включи и вицепремиерът Томислав Дончев. Този път поводите бяха два - коментари на Румен Радев за евентуалната инвестиция на \"Фолксваген\", за която автомобилният концерн предстои да реши дали да направи в България или да избере Турция. И второ призив на президента отпреди ден властта да се зарови в офшорки и фирми на политиците.   Дончев припомни, че преговарящите официални лица от България са поели ангажимент за конфиденциалност на разговорите.  По втората тема - призивът за проверки на политици, отправен от президента, вицепремиерът заяви пред бТВ: В последните дни и премиерът Бойко Борисов заявава, че държавният глава бил политически ангажиран - според него с партията, която го идигна - БСП. Закономерно Румен Радев отвърна, че това не е така и атакува изпълнителната власт заради текущите скандали.  Румен Радев: Равноотдалечен съм от всички партии Вицепремиерът допълни, че е съгласен с призива на държавния глава за борба с корупцията по високите етажи на властта, но по думите му службите се „ровят” за нарушения и престъпления постоянно. Той припомни, че изследванията за нивата на корупция мерят \"усещаане\", защото подкупът е нещо, което се случна тайно, а участниците в него обикновено нямат желание да си признаят.  И подчерта, че винаги, когато се появи информация за злоупотреби, правителството взима мерки. Призна, че се случва за нарушения на политици да се разбира от медиите, въпреки превантивните действия. И продължи с коментар на другия актуален сюжет - как са се раздавали еврофондове за строеж на къщи за гости: Той декларира още, че при доказана злоупотреба с евросредства, сумите ще бъдат събрани от нарушителите. Освен това било лесно да се проследи дали даден имот се ползва като къща за гости или не - чрез това какви са внесените данъци.  По думите на Томислав Дончев контролът в селските региони бил по-слаб, отколкото на останалите места в държавата.", "date": "2019.05.13", "title": "И Томислав Дончев срещу президента: Активиран е преди изборите"}
{"url": "https://clubz.bg/82841-tova_e_po_vajno_ot_peeneto_pieneto_i_sredniq_pryst", "text": "Не би трябвало изобщо да се интересуваме. Съмнявам се, че някой знае кой е директорът в момента на Би Би Си или на която и да е германска или френска медия. Трябва да е обратно – да са така добре разписани в закон механизмите най-напред за дейността на директора и управителния съвет на БНТ и БНР, а след това и за контрол, че да е без значение кой ще управлява. Добре е още отсега кандидатите да знаят – Каменаров и управителният съвет (УС) на БНТ оставят телевизията с 15 млн. лв. дълг само до отчета си през март. Защо тогава СЕМ му гласува отчета? Това се случи почти месец преди да бъде осъден и да подаде оставка. Защо не излезе никой и не попита как така бюджетът на телевизията включва и таксата за цифрово разпространение към единствената фирма, която в момента функционира? Това е сигурен доход, който държава плаща. Това е много важен проблем – защото засяга достъпа на цялото общество до тези информационни услуги и защото засяга начина, по който медията се финансира. Отчетът на Каменаров и неговите заместници показва разходи за външни предавания като „Стани богат“ и „Спортисимо“, които по никакъв начин не е видимо да са оправдани. Най-добре е следващият директор да знае не откъде да намери пари и как да реже от вътрешните предавания, а как да участва в битката за бюджета на БНТ без включването в него на перо за охрана, което преминава директно в бюджета на МВР, перо към фирмата за цифрово разпространение и т.н. Това означава, че трябва директор, който иска да прави телевизия. Добре е да спрем с назначаването на хора с прости счетоводни умения как да мести от перо в перо цифрите. По-добре е да видим кандидат, който няма да направи и една крачка в еволюцията на българската телевизия, но ще удържи натиска от различни посоки върху думата „обществена“, тъй като това е най-силното място в тази медия. А у нас се получава точно обратното. Името на Александър Велев или името на Емил Кошлуков вече казват и кръговете от интереси, към които те дори да не искат да принадлежат, но са видими зад тях. С името вече става ясно и кой как гледа – най-често партийно – и на радиото, и на телевизията като лостове за влияние върху публики. С БНР проблемите не са по-малко. На Велев трябва да му се признае, че повдигна въпрос, който години наред е засяган, но всички подписват. Целият скандал с преговорите за авторското и сродните му права показа отново, че БНР е виждано като държавна медия със сигурен бюджет за разлика от частните радиа. Обаче остава въпросът какво прави БНР, за да произвежда музика, и защо най-големите и най-добри звукозаписни студиа у нас не записват. Мандатът на Велев ще остане в историята на радиото с неговата директорска самозабрава спрямо Лили Маринкова. Велев имаше право да смени ръководителите, с които ще работи, но не и да унижава Маринкова. Не е хубаво да останеш в историята с такива церемонии на унижението. Понеже Каменаров вече е в историята на БНТ, е добре да кажем точната дума – той не беше освободен предсрочно. Каменаров подаде оставка, защото съдът му присъди условна присъда за шофиране в особено нетрезво състояние. Проблемът на такъв тип събития е, че те са с много „ако“. Нека си припомним, че Каменаров не съществуваше почти до последно като име в конкуренцията за шефското място при последния избор. Него го появиха доста късно. Навярно ако Каменаров не беше привикан спешно да става директор, никой нямаше да следи неговото дело. Сега делото му се следи не само като дело на публична личност, ами на особен вид всенародна публична личност, понеже и самият директор на телевизия се преживява по този начин. Профанизирането на политиката за медиите е най-големият проблем, когато хора с профанизиран личен живот го пренесат на работното си място. Ако Каменаров не беше станал генерален директор, нямаше да му се налага да отсъства от съда, защото е на преговори за „Евровизия“, която пък БНТ се отказа да излъчва. Всъщност Каменаров и управителният съвет на БНТ дадоха странно обяснение защо няма да участваме в „Евровизия“ и защо няма да бъде излъчван конкурсът. Обяснението е, че „оптимизират бюджета“. Но и в други години парламентът дава допълнителни пари под различна форма за този конкурс. Конкурсът за песни изобщо не е важен, важно е какви са препоръките на EBU в момента по отношение на българското законодателство, така че да се защити авторитета на обществените медии. Това е по-важно от пеенето, пиенето и средния пръст. Защото нашият Закон за радиото и телевизията беше променян в интерес на различни икономически групи, а не в интерес на обществото. Кошлуков вече има натрупана история като политик от „Новото време“, доказал е своя хлъзгавитет към политически сили. Употребявам тази дума, въпреки че сигурно щеше да е забранено да се измислят думи, ако си беше дописал закона за българския език с грешния пълен член. Но дори да приемем, че е бил млад и наивен и не знае как се е финансирала ТВ7, той натрупа история и като програмен директор на БНТ1. И то недобра история – върна телевизията и въпросите на саморегулацията в 90-те години на миналия век. Най-напред върна дискусията за това може ли програмният директор да бъде водещ на предаване. Кошлуков има проблем да се самоконтролира. В изданията на „Още от деня“, които той води, няма журналистика. Върна спомена за още една дискусия, която си мислех, че сме надживели – какво е плурализъм в предаванията? Отдавна не бях виждала генерален директор и шеф на парламентарна комисия на един акъл да седят и да хулят други хора и на това да му викат правене на телевизия. В СЕМ дали забравиха, че историята му на директор започна с протеста на екипа на журналистите от тогавашното предаване „Денят започва с култура“ срещу намесата му в определянето на гостите им? Той реши проблема, като смени продуцентите. Що се отнася до последвалото решение на СЕМ, много е важно как се съобщава то. Емил Кошлуков бе посочен от СЕМ като единствения кандидат, „който отговаря на изискванията“, единствения, който се е явил. Но това не е вярно. Временният директор е назначаван директно от СЕМ. Това не е конкурс, това е пряко назначение, което обезсмисля цялата идея за избор на директори. Защото се получава следното – има конкурс, има избор, има конкуренция, работи някой три години и в един момент – по различни причини СЕМ маха избраника, слага политически услужлива фигура и в рамките на три месеца този човек е овластен да прави онова, за което друг е печелил конкурс. Временният директор сключва договори за техника, за които после следващи директори водят дела, подписва договори за нови предавания и т.н., и т.н. А в същото време той не изпълнява никаква концепция. Няма нищо страшно в това, че СЕМ няма авторитет. Разбира се, проблемът е в нашите очаквания. Не знам защо очакваме, че хора, които се интересуват от квадратурата на апартаментите си, ще посочат идеални кандидати, които няма да се разправят на заседанията си за това кой какъв телефон си е купил или кой къде кара служебната кола. Всъщност не е добре СЕМ да ни занимава с разприте си и с това какво са решили. Техните решения ние ги виждаме след известно време и се чудим откъде ни дойде това пък по телевизията. \n\tПроблемът е, че като общество позволихме депутатите от НС да задържат с една година избора на членове на СЕМ, които са избрани от друга институция. Така от ГЕРБ нарушиха основни принципи за смисъла на дейността на съвета. Какво доверие да имаме към институция, която е държана на каишка от институцията, която е писала закона за радиото и телевизията. Едно от най-хубавите неща, които могат да се случат на човек, е да е въвлечен в политиката. Вместо да използват това, че са избрани от различни политически партии и изповядват различни политически ценности, членовете на СЕМ си разменят лични нападки. За мен най-големият проблем са оправданията защо някой гласува. Не са ни нужни избраници с оправдания, а избор с аргументи. Също така повтарянето на мантрата, че не се явяват читави кандидати, между които да избират, е проблем. Да сменим тогава начина на избор, а не критериите за кандидатите. По същия начин можем да попитаме какъв е интересът на предприемач като Петер Келнер да инвестира в телевизия. Домусчиев е бизнесмен, изобретен по същия калъп, само е с нищожен размах. През 2008 г. двете частни телевизии смениха собствениците си. Това ще се случи и сега, най-вероятно ще доведе и до промени в Закона за радиото и телевизията. \n\tФигурата на братята, в случая Домусчиеви, обаче е важна, когато става дума за медия. Домусчиев не е само бизнесмен, той е председател на КРИБ, организацията, която представлява интересите на бизнеса в тристранните преговори. Друга подобна организация е ръководена от Радосвет Радев. Винаги в тези организации е имало такива, които имат и медия. Как ще се говори в тази медия за пазара на труда работещите? Кои репортажи никога няма да бъдат направени? И нека да видим как Домусчиев ще говори за журналистическия труд, за правата на журналистите, не само за заплащането, а за качеството на труда в медията, нека видим какво за развитието на журналистите ще направи. Другият интерес на Домусчиев е свързан с ролята му на футболен собственик. Излъчването на футболните първенства, купуването на правата и продаването след това за излъчване, въпросите за българското футболно първенство, това са все интереси, които Домусчиев има точно в тази телевизия. Но Домусчиев е само изпълнител, нуждата преди изборите от телевизия явно е направила избора му наложителен. Иначе цената на телевизията беше толкова достъпна, че всеки по-заможен човек би могъл да си я позволи. Но не на всеки му е нужна точно в този момент. За мен основният проблем е непрекъснатото заличаване на значенията на думата „медия“, на ролята й да предоставя информационни услуги, да излъчва културни програми и произведения на радио и тв изкуство. В момента всичко вече е наричано медия: книгата е медия, музиката е медия, фейсбук е медия... Журналистика може да има в книгата и във фейсбук, но това все още не ги прави медии. Липсва онази ценна част с гилдията, с екипа, който носи отговорност и с отговорността на собственика на медия. А най-вече липсва онази ценна част с преодоляването на  зависимостта на автора от канала на комуникация. Ние получаваме излишно много като количество информация, но еднообразно като съдържание. Там, където има разнообразие, то не е информация, не е журналистика, а много често е направо пропаганда. Това са единствените различни места в програмите. В момента изборното говорене по телевизиите е прекрасно време да видим това. Ако трябва да направя информиран избор за кого да гласувам, няма да мога да го направя от електронните медии. Това не е информация, а протокол. И това невинаги е лошо – даже ще е хубаво, ако един ден политиците оставят телевизията като пропаганден лост и се върнат в местните организации да обикалят, да правят срещи. В България все пак има свобода поне на медиите. Но тя не се изразява в това дали говориш против правителството. Изразът й е в появяващите се качествени журналистически аналитични издания в интернет. И там трябва да бъде насочена гилдията ни – да улесним правенето и поддържането на тези медии. От СЕМ преди време съобщиха, че трябва да контролират и интернет изданията. С какъв ресурс? Там непрекъснато се търсят хора. Вторият проблем е как работят инструментите за контрол и регистрация у нас. Започвам да съчувствам на издателите – опитах се да отворя сайта, посочен от Министерството на културата, за регистрация на печатни издания и други произведения, той не работеше. Не знам модерно ли е още Борисов да говори за милиарди за електронно правителство? Понеже дори един сайт, който би улеснил всички издатели, е трудно да се поддържа. Така че трябва да се опитаме да опазваме лесното създаване на медии, а да се борим за трудното оцеляване на журналистическите ценности.", "date": "2019.05.13", "title": "\"Това е по-важно от пеенето, пиенето и средния пръст\""}
{"url": "https://clubz.bg/82838-putin_prevryshta_maduro_vyv_vtori_asad", "text": "В Кремъл могат да са доволни: според източници на “Вашингтон поуст”, Доналд Тръмп е недоволен от своя съветник по националната сигурност Джон Болтън - един от най-твърдите опоненти в американската администрация на Русия и нейните съюзници. Американският президент смята, че Болтън го е подвел, когато е обещал, че лидерът на опозицията във Венецуела Хуан Гуайдо ще може с подкрепата на някои местни силови организации в крайна сметка да свали Николас Мадуро. Но опитът на Гуайдо от миналата седмица да спечели армията на своя страна завърши с провал. Болтън изглежда настоява за военна интервенция, за да отстрани Мадуро, а Тръмп е против това. В предизборната година той явно желае да спази предизборното си обещание да не намесва САЩ във военни конфликти в чужбина. Освен това Тръмп се надява да постигне споразумение с главния спонсор на режима във Венецуела - Владимир Путин. Това пролича и от срещата на 6. май между Сергей Лавров и американския държавен секретар Майк Помпео, който също е поддръжник на свалянето на Мадуро. Путин, който миналата седмица успя да убеди венецуелския диктатор да не бяга от страната, изглежда отново е спечелил - и сега може да играе ролята на неприятен, но незаменим партньор за САЩ, с когото американците тепърва ще трябва да преговарят за Венецуела. Поддържането на социалистическия режим във Венецуела е изключително важно за Владимир Владимирович по редица причини. Руските инвестиции във Венецуела, според най-разпространената оценка, са около 17 милиарда долара. Това са главно инвестиции на Роснефт в петролната индустрия на Венецуела, която постепенно попада под контрола на Москва в замяна на спешна финансова помощ от Кремъл за режима на Мадуро. Но парите в този случай не са важни. Венецуелските приятели на Кремъл толкова разрушиха икономиката на страната си, че през следващите години ще им е доста трудно да минат без руските инвестиции. Както в случая с намесата в Сирия, за руският президент най-важното е поддържането на образа на най-големия световен експерт, който се бори срещу американската политика за смяна на нежелани режими. В случая с Башар Асад рискът се оправдава - сирийският диктатор се задържа на власт с помощта на руските ВКС и на наемниците от групата \"Вагнер\". Путин успя да нанесе поражение на Съединените щати в западното полукълбо. Именно тази задача сега се изпълнява в Каракас от ветерана от Афганистан и Чечения, генерал-полковник Василий Тонкошкуров и стотици руски военни наемници. Спасявайки Мадуро, Путин спасява още двама от своите “клиенти” - кубинските и никарагуанските режими. За тяхното оцеляване е необходимо непрекъснатото снабдяване с венецуелски петрол. Ако Гуайдо дойде на власт в Каракас, крахът на кубинската комунистическа диктатура много бързо може да стане реалност. А Путин възнамерява да предотврати това по всички възможни начини. Символичната победа над Тръмп на венецуелския фронт е важна за руския елит заради основния конфликт, който тя води - войната с Украйна. Ако е в състояние да победи американците на тяхна територия, тогава на какво може да разчита правителството в Киев? Путин не можеше да не остане доволен от факта, че украинската тема не бе повдигната в последния му телефонен разговор с Тръмп, въпреки заплахата на Кремъл да започне да раздава паспорти на жителите на донецките \"републики\". Москва очевидно не губи надежда за постигане на съгласие с Тръмп за “Ялта-2” - неофициално признаване на постсъветското пространство като зона на изключителното влияние на Москва. Склонен ли е Тръмп да вземе такова решение - засега между него и Путин стои единствено американският Конгрес. А източници от Конгреса твърдят, че подкрепата за Мадуро може да принуди Сената да гласува за въвеждането на нови санкции срещу Кремъл. Освен това, съответният законопроект - \"За защита на сигурността на Америка от агресията на Кремъл\" - е готов. Джон Болтън, въпреки венецуелското поражение, продължава да се ползва с доверието на президента и може и да успее да го убеди да използва военна сила срещу Мадуро. Все пак поддръжниците на свалянето на венецуелския режим имат свой вътрешен политически аргумент: Флорида остава един от ключовите щати за Тръмп на президентските избори през 2020 г.  Няколко милиона избиратели от кубински и венецуелски произход, които живеят там, очакват решителни действия от Белия дом за сваляне на социалистическите диктатури. Голямата игра на западното полукълбо продължава. Защитниците на “доктрината на Монро” все още имат шанс да победят поддръжниците на “доктрината на Путин”.", "date": "2019.05.13", "title": "Путин превръща Мадуро във втори Асад"}
{"url": "https://clubz.bg/82839-kurc_nqma_nujda_ot_evroregulaciq_kak_se_pravi_shnicel", "text": "Австрийският канцлер Себастиан Курц поиска 1000 европейски регулации да бъдат отменени или поне правото за регулиране на тези области да бъде предоставено на държавите членки. Той направи това само две седмици преди изборите за Европейски парламент, предаде ДПА. \n\tХората в Европа искат отговори от ЕС на въпросите за сигурността, охраната на външните граници и климатичните промени е казал Курц в изявлението си, което беше разпространено от австрийската осведомителна агенция АПА. В изказването си Курц говори също за \"регулаторно безумие\" и \"покровителствено отношение\" на Брюксел. \n\tАвстрийският канцлер отдавна иска ЕС да бъде реформиран, а в предизборната програма на десноцетристката му Австрийска народна партия промените в съюза заемат челно място сред приоритетите й, отбелязва БТА.", "date": "2019.05.13", "title": "Курц: Няма нужда от еврорегулация как се прави шницел"}
{"url": "https://clubz.bg/82837-bratq_indijci_sa_naj_bogati_vyv_velikobritaniq", "text": "Двама братя индийци, които ръководят съдбините на конгломерата \"Хиндуджа\" (Hinduja), чиято централа се намира в Лондон, за поредна година оглавяват класацията на най-заможните хора във Великобритания. Това сочи изследване на в. \"Сънди таймс\", цитирано от Франс прес. \n\tСри и Гохи Хиндуджа си споделят богатство от 22 милиарда лири (25,5 милиарда евро), а това е с 1,4 милиарда повече, отколкото през миналата година, пише британското неделно издание. \n\tДвамата братя, родени в Индия, вече оглавиха през 2014 и 2017 г. тази класация на 1000-ата най-заможни хора в Обединеното кралство. \n\tНепосредствено след тях със 18,7 милиарда лири се нареждат Дейвид и Саймън Рубен, които са забогатели от недвижими имоти и интернет. \n\tСледва ги Джим Ратклиф, собственикът на компанията за нефтохимически продукти \"Инеос\" (Ineos), който оглави класацията през миналата година. Състоянието му се е стопило с 2,9 милиарда и сега са му останали 18,5 милиарда лири. \n\tБританският изобретател Джеймс Дайсън, който неотдавна показа как ще изглежда неговата бъдеща електрическа кола, се е изкачил до петото място с 12,6 милиарда лири. \n\tВ същото време личното състояние, което няма нищо общо с короната, на кралица Елизабет Втора е останало стабилно - 360 милиона лири, които й отреждат 356-а позиция.", "date": "2019.05.13", "title": "Братя индийци са най-богати във Великобритания"}
{"url": "https://clubz.bg/82842-uj_sprqn_stroej_vyrhu_skalite_na_sozopol_prodyljava_s_pylna_sila", "text": "Уж спрян строеж върху созополските скали предизвика възмущение и недоволство на хора от града. Местна бизнес дама е решила да разшири площта на крайбрежния си ресторант в Стария град, като казусът датира от март. Вместо обещаното премахване на \"строителната площадка\" обаче, там кипи дейност от ранни зори. Тезата на Юлия Кючукова е, че държавата няма акт за собственост на скалите. За случая разказа преди по-малко от два месеца Нова тв. Екип на телевизията бе на място и днес. Собствениците на ресторант в Стария град започнали да строят, за да разширят търговската си площ. Така върху скалите било издигнато скеле. Въпреки че самата Кючукова е поела ангажимент да го премахне, този уикенд е започнало нов градеж. Строителите започнали да работят в 8 часа сутринта в събота. За час и половина поставили горното ниво на строежа. Наложило се местните да повикат полиция, която да спре работниците. Стигнало се и до скандал.  Пак протест на рибари в Созопол заради \"Германката\" От неделя от Нова тв се опитвали да се свържат със собственичката на ресторанта, но телефонът й бил изключен. В същото време тя е наблюдавала работата на екипа на телевизията от прозореца си. От Нова обаче припомниха думите й от март, казани в ефир. Изпълняващият длъжността кмет на Созопол   Катя Стоянова даде тази сутрин заявка: Дългогодишна заместничка на Рейзи поема Созопол Областният управител Вълчо Чолаков също бе на място, за да обяви, че \"имотът е изключителна държавна собственост\".  В момента се изготвял сигнал до районната прокуратура за образуване и на такова производство. Вече имало образувано едно и по линия на ДНСК към Окръжна прокуратура Бургас, даде заявка още Чолаков.  Дългогодишна заместничка на Рейзи поема Созопол", "date": "2019.05.13", "title": "Уж спрян строеж върху скалите на Созопол продължава с пълна сила"}
