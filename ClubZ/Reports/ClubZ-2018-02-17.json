{"url": "http://clubz.bg/64366-zaslujavame_si_bobi_za_drug_ne_sme_dorasli", "text": "Българският футбол напълно очаквано си избра Борислав Михайлов за нов 4-годишен мандат начело на БФС. Числата от осмия редовен конгрес са красноречиви - 463 гласа за Боби, 36 за Любослав Пенев, 5 за Ивайло Дражев. Михайлов беше избран като Тодор Живков, а вотът на делегатите, както и целият конгрес бяха “достоен” епилог на една кампания, която започна миналата есен и която много приличаше на политическите за вот за парламент, президент или местна власт. Каквото ви харесва. Борислав Михайлов преизбран с огромно мнозинство Ето ви нещо като равносметка на събитията от последните месеци. И някои изводи. Може нещо да ви е убягнало. Но като цяло конгресът не си струва тежки анализи, тъй като се случи нещо, случващо се постоянно в държавата и явно така ще продължи. Край не се види. Край не се види и на управлението на Михайлов. Вратарят на Четвъртите в света би могъл да управлява и още 40 лета. А ако питате не малко от футболните хора, не е нужно да има край на този режим, тъй като той е успешен. Най-малкото е стабилен. И така… Ивайло Дражев заслужава само 1-2 изречения. Една от шегите в импровизирания пресцентър в хотел “Маринела” снощи (покрай безкрайното чакане, напомнило на някои от нас конгресите-маратони по времето на Иван Славков) беше, че броят на недействителните бюлетини е по-висок, отколкото гласовете за Дражев. Бившият футболен бос застана на трибуната и подчерта, че Бургас, град с огромен принос за брутния вътрешен продукт, напрактика няма професионален футбол в момента.  Иначе колоритният Дражев (ако човек гледа сеир) пропусна да отбележи, че той е един от виновниците да се стигне до това положение. Аз бих добавил: то аматьорският футбол (в това число детско-юношеският, тази жизненоважна основа) в Бургас и цяла България е зле, вие искате професионален. Любо Пенев заслужаваше много повече от 1-2 изречения, когато беше футболист. След това обаче постиженията му като треньор и ръководител не са така запомнящи се. Борислав Михайлов се оплака снощи от   към сегашното управление. Такава, че и по-кална, беше спретната и на Пенев от медии, които недвусмислено застанаха на страната на Боби. Те си знаят защо. Оставете приказките за дългове към банки и т.н. Липсата на управленски опит просто е факт, който няма как да се заобиколи. А през 2005 г., когато бутна Батето, Михайлов вече беше приличен апаратчик, израснал под крилото точно на Славков. Като цяло кандидатурата на Пенев и кампанията му бяха несериозно поставени. “Ел голеадор” тръгна да гони властта с билбордове из цялата страна. Все едно ще се явява на избори за президент или премиер. Много от обещанията му бяха популистки, а обвиненията към другата страна - безпочвени. На принципа “този казал, онзи чул”. Без имена, без факти. Любо Пенев се оттегли от конгреса: Не участвам в уредени мачове (СНИМКИ) На голяма пресконференция преди форума “дясната му ръка” Николай Илиев смело заяви, че “Левски” ще подкрепи опозиционера. Два пъти го каза.  На следващия ден “Левски” не само, че подкрепи Михайлов, но бе и един от близо 50-те клуба, които издигнаха кандидатурата му.  Все още не толкова далеч е 1999 г., когато Любослав Пенев успя да стане президент на ЦСКА на мястото на Илия Павлов. Царуването в родния му клуб не продължи дълго. И тогава имаше обещания на едро, как на “Българска армия” ще дойдат инвеститори от Англия и Испания. Но първият реален инвеститор, когото Пенев върна, бе Гриша Ганчев. Вторият - Васил Божков, пое “червените” и изгони Любо. Толкова за управленския опит на Любо Пенев. За капак кандидатът за президент излезе на трибуната на конгреса и каза на делегатите, че някои от тях не били   С тази реплика Пенев изгуби не този конгрес - беше го загубил отдавна, той пропиля шанса си за следващо явяване. Ако това е промяната - не, благодаря. Остана да виси един въпрос, който феновете на ЦСКА-София, застанали зад един от идолите си, май не обичат много да си задават: защо Гриша Ганчев не подкрепи Пенев срещу Михайлов, към когото изразява нескрита омраза? Христо Стоичков също не каза и дума за конгреса, а вече от години е отявлен противник на Боби. Ясно беше, че предвид всичко казано по-горе, за да загуби, Михайлов сам трябва да го поиска. В края на миналата година за втори път на посещение дойде президентът на УЕФА Александър Чеферин. Неговата визита трябваше да каже следното: Боби Михайлов е нашият човек. А междувременно тук има едни пари по проекти, които по-малките и средни клубове могат да спечелят - за игрища и бази. В този период и държавата в лицето на министъра на младежта и спорта Красен Кралев ясно показа, че Михайлов е нейният човек. А партньорът на тенис на Бойко Борисов… си остава само партньор на тенис. Евентуално - тепърва ще видим. Михайлов все пак прояви и похвална активност. Много футболни хора го видяха наживо (извън конгрес) може би за първи път от футболните му години насам. И той като Пенев пообиколи България, раздаде подаръци, организира софри…  На самия конгрес се случиха неща, каквито досега не е имало. Гостуваха хора от ФИФА и УЕФА, имаше похвални слова и подаръци за Михайлов. Това беше тежката артилерия - ако някой случайно още не е наясно кой ще продължи са кара влака.  Към ласкателите се присъедини и Спас Русев, който нарече футболния шеф  Малко по-късно собственикът на “Левски” и “Виваком” влезе в изпълкома. А само преди година и половина “сините” остро негодуваха от срещу преобличането на “Литекс” в ЦСКА-София, станало и със съгласието на БФС. През подобна метоморфоза минаха и други футболни личности. Години наред говориш с хора от всички нива на в българския двор на Царя и слушаш едно и също: Тия от БФС-то да се махат, за нищо не стават, ще дойдем в София да ги изметем… Но ето че идва конгрес и от трибуната му почва да се леят дитирамби. Близо 50 клуба издигнаха Боби за нов мандат. Такова чудо не е било. Че и някои от тях се оказаха нелигитимни. Нищо ново. Статуквото победи. Както написа Станил Йотов, уважаван спортен журналист,  Още по-отчайващо е, че реална и по-добра алтернатива на този конгрес нямаше. Това казваха не малко делегати снощи в кулоарите. Футболен цугцванг. Да ви звучи познато? Дори само бегъл поглед във футболните процеси показва, че и в любимата игра нещата се случват като в държавата. Някой вярва ли, че това правителство ще извърши нужните реформи и ще почне реална битка с корупцията? А някой вярва ли, че и във футбола, който е прогнила система, ще се направят дълбоки промени? И ще почне да се работи така, щото пак да излизат футболисти и да има повече силни отбори, а не само един? Най-малкото - футболът да дава шанс на повече деца? В някои отношения Борислав Михайлов прилича на Бойко Борисов. Едно от нещата, които ги обединяват, е моделът “бащица”. Българинът явно си обича този модел и го следва, колкото и да попръжва понякога. Борисов ще ви каже, че България е стабилна и трябва да остане такава. Безработицата е рекордно ниска, работа има за всички, доходите се вдигат, разбираме се перфектно с европейските партньори, страната ни има авторитет… Борислав Михайлов и БФС снощи приеха бюджет от 80 милиона лева за следващите 4 години - рекорден. Огромна част от него идва от европейския партньор УЕФА, което се дължи най-вече на авторитета на Боби като член на изпълкома на централата в Нион.   Строят терени и бази (“магистралите” на футбола), чака ни светло бъдеще, скоро ще има класиране на голямо първенство… Важното е да има стабилност. Само дето няма щастливи хора в държавата. Още по-малко ги има във футбола. Любо Пенев се оттегли от конгреса: Не участвам в уредени мачове (СНИМКИ)", "date": "2018.02.17", "title": "\"Заслужаваме си Боби, за друг не сме дорасли\""}
{"url": "http://clubz.bg/64360-muse_i_smashing_pumpkins_ide_devetdesetarska_injekciq_video", "text": "Алтърнатив, деветдесетарки, гръндж, психеделик... Както искdте ги наречете. Две банди - макар и с около десетилетие разлика в създаването си, \"изправиха косите\" (доколкото са им останали) на феновете от последната декада на миналия век и първите години на новия. Само преди дни излезе парчето на Muse Thought Contagion, гарнирано с великолепно видео.  Тройката от Девъншър е дала камерата в ръцете на ружисьора Lance Drake, а видеото е заразителна любовна история от 80-те на фона на неонови светлини. Мат Белами споделя:  Преди това Muse се довериха на същия екип за клипа на Dig Down, припомня zrockradio.bg. По-рано тази седмица бандата беше отличена с престижната награда на NME в категорията Best Festival Headliner след емблематичния им концерт на фестивала Reading & Leeds през 2017, на което Брайън Джонсън от AC/DC се присъедини към тях на сцената за невероятна интерпретация на “Back In Black”. Глух ли е Брайън Джонсън, или вика, но в AC/DC няма кой да го чуе Още по-сериозна истерия обче предизвика друга новина - пак от тази седмица: че The Smashing Pumpkins тръгват на турне. При това с Джейбс Йошинобу Иха и Джими Чембърлейн. Били Корган и другите двама обявиха Shiny and Oh So Bright Tour, което ще е първото им турне от 2000 година насам. Тримата представляват 3/4 от оригиналния състав на групата, липсва само страхотната басистка D’arcy Wretzky, която явно има търкания (и то не в положителния смисъл) с лидера Корган. Концертите започват на 12 юли в Глендейл, Аризона, и продължават до 7-ми септември.  Билетите ще бъдат в продажба на 23 февруари.     По време на концертите те ще представят само песни от класическите албуми Gish, Siamese Dream, Mellon Collie and the Innite Sadness, Adore и Machina/The Machines of God.", "date": "2018.02.17", "title": "Muse и Smashing Pumpkins - иде деветдесетарска инжекция (ВИДЕО)"}
{"url": "http://clubz.bg/64365-mlada_jena_zagina_zatrupana_ot_lavina_v_pirin", "text": "Млада жена загина, след като нова голяма лавина падна в Пирин. Този път снежната маса е паднала в района на връх Синаница, съобщава кореспондентът на bTV в региона. Инцидентът е станал в късните следобедни часове. 25-годишно момиче е било затрупано в района на хижа \"Синаница\", съобщи директорът на Планинската спасителна служба при БЧК Емил Нешев, цитиран от агенция \"Фокус\". Той допълни, че тя е предизвикана от козирка от сняг. Групата е била от тима души - момичето и двама нейни приятели. След 3-часова спасителна операция куче на ПСС е открило тялото на младата жена. Това е втората лавина в Пирин за изминалите няколко дни. При последното свличане на снежна маса двама туристи бяха спасени от планинските спасители. Планинските спасители призовават гражданите да се въздържат засега от преходи в планината.", "date": "2018.02.17", "title": "Млада жена загина, затрупана от лавина в Пирин"}
{"url": "http://clubz.bg/64362-cska_sofiq_pochna_udarno_futbolnata_prolet", "text": "ЦСКА-София откри с летящ старт футболната пролет в Първа лига след 5:0 като гост на \"Верея\" (Стара Загора) в мач от 21-ия кръг. Гостите поеха инициативата още от първите секунди. В 3-тата минута Фернандо Каранга откри резултата след груба грешка в защитата на старозагорци. В 16-ата резултатът набъбна до 2:0 с попадение на Рафаел Енрике. 3:0 стана в 62-ата след нов точен изстрел на Каранга и пореден гаф на играчите в синьо. Новото попълнение Роланд Алберг се разписа в 78-ата. Още един футболист, привлечен тази зима, оформи крайното 5:0 - Жан Бланко в 89-ата. Двубоят се игра пред пълни трибуни на стадион \"Трейс арена\". Огромна част от публиката бе от фенове на ЦСКА-София. \"Червените\" оглавиха класирането с 2 точки повече от \"Лудогорец\", който утре приема \"Славия\". \"Левски\" пък е домакин на \"Ботев\" (Пловдив). В друг мач от днес \"Етър\" и \"Септември\" направиха зрелищно 3:3 във Велико Търново. Домакините водеха с 3:0 до почивката, но допуснаха изравняване, като головете за столичани паднаха само за 14 минути след почивката. Това бе първи официален мач на Красимир Балъков начело на \"болярите\". ", "date": "2018.02.17", "title": "ЦСКА-София почна ударно футболната пролет"}
{"url": "http://clubz.bg/64361-imalo_neosporimi_dokazatelstva_za_ruska_namesa_v_izborite_v_sasht", "text": "Съветникът на президента Доналд Тръмп по националната сигурност заяви днес пред международна аудитория, че доказателствата за руска намеса в изборите в САЩ през 2016 г. не подлежат на съмнение, предаде Асошиейтед прес, цитирана от БТА. Хърбърт Реймънд Макмастър направи това в отговор на въпрос на руски делегат на Мюнхенската конференция по сигурността, малко след като външният министър на Русия напусна същата трибуна.  По повод огласените вчера обвинения срещу 13 физически и 3 юридически лица от Русия, Макмастър каза, че щом като ФБР е предявило обвинения, . Съветникът на Тръмп се изказа иронично за евентуално бъдещо сътрудничество с Русия за кибернетична сигурност, като отбеляза, че САЩ биха започнали диалог,  Малко преди това Лавров окачестви обвиненията срещу руските граждани и фирми като празни приказки, припомни АП. $1 милиард срещу руска намеса на изборите в САЩ Иран изгражда и въоръжава все по-мощна мрежа от свои съюзници в страни като Сирия, Йемен и Ирак, която може да се обърне срещу правителствата на тези страни, каза още на конференцията Макмастър. ", "date": "2018.02.17", "title": "Имало \"неоспорими доказателства\" за руска намеса в изборите в САЩ"}
{"url": "http://clubz.bg/64363-grigor_e_na_final_v_roterdam_chaka_federer", "text": "Григор Димитров ще спори за титлата на турнира от ATP 500 в Ротердам, Холандия, след успех на полуфинала над Давид Гофен. Белгиецът се отказа поради нараняване в окото в началото на втория сет, след като българинът спечели първия с 6:3 и губеше във втория с 0:1. Гришо чака на финала Роджър Федерер. Новият №1 в световната ранглиста играе тази вечер срещу Андреас Сепи (Италия) в другия полуфинал. Роджър Федерер - най-възрастният №1 в тениса (ВИДЕО) Гофен се контузи доста нелепо - топката нарани лявото му око при опит за воле от бекхенд. Давид поиска медицински таймаут, но това не му помогна. Преди това Димитров отново прояви спортсменство, като отиде при опонента си, докато опитва да се изправи на корта. Първата ни ракета започна уверено срещу един от най-удобните си съперници в тура (5:1 в негова полза до днес). Той проби сервис гейма на своя приятел за 3:1. При 4:2 Димитров трябваше да спасява две точки за пробив. Справи се и това му помогна да направи решителна крачка за спечелване на сета - 5:2. Но не стана лесно. При 5:3 хасковлията сервираше за частта и Гофен му даде страхотна битка, независимо че Гришо поведе с 40:0. Давид изравни и стигна до цели четири точки за пробив. Сервисът на Григор бе на двете крайности - той ту правеше двойни грешки, ту се измъкваше. Чак на шестия сетбол Димитров затвори сета, а това стана с ас - 6:3 и 1:0. Във втория Гофен поведе след лесен гейм - 1:0. Последва наистина рядко срещаната контузия за белгиеца, дошла от ракетата му след минаващ удар по правата на Григор. Топката го удари в лицето и мачът приключи доста неочаквано. Григор e на полуфинал в Ротердам, следва нов мач с Гофен Жалко за Гофен, но и шанс за Григор да вземе първа титла тази година. Макар че срещу Федерер ще му бъде доста трудно, стига Роджър да стигне до финала. Загуба от Сепи ще е огромна изненада. Досега първата ни ракета не е побеждавал най-успелия тенисист. Григор e на полуфинал в Ротердам, следва нов мач с Гофен", "date": "2018.02.17", "title": "Григор е на финал в Ротердам, чака Федерер"}
{"url": "http://clubz.bg/64331-prashtat_ruski_naemnici_na_smyrt_za_da_ne_im_plashtat", "text": "Руската Частна военна компания (ЧВК) на Вагнер праща наемниците си умишлено на смърт в края на договорите им. Целта е да им се плати по-малко. Това споделя пред опозиционното издание \"Щорм\" руснак на име Роман С. Той за малко да бъде привлечен в ЧВК на Вагнер като вербовчик, но в последния момент се отказал. Поводът за интервюто с него са съобщенията, че голям брой наемници от тази компания са убити в Сирия на 7 февруари при американски въздушен удар. Според различни съобщения жертвите варират от няколко десетки, през 200, та чак до 600. Блумбърг: Над 200 руски наемници са убити от американците в Сирия (ВИДЕО) Убитите в Сирия руснаци наети от готвача на Путин? Чак на осмия ден руското външно министерство призна за жертви, но съобщи, че става дума само за \"петима души, вероятно руски граждани\". Роман С. е на около 30 г. и живее в Рязанска област. Служил е в десантните войски и владее самбо. Макар официално в Русия частните военни кампании да са забранени, те действат с благословията на властите. И им позволяват да се разграничават от тях в случай, че бъдат разкрити в чужбина. Москва: Има убити в Сирия. Петима, вероятно руски граждани С Роман се свързали полковници и генерали от резерва. Предложили му огромна сума пари, за да търси доброволци сред хората, с които е служил. А те трябвало да отидат да воюват в Донбас и Сирия. Той не желаел да праща на сигурна смърт бойните си другари. Според него ръководството на компанията умишлено праща на заколение хората си: Напълно възможно е и сега с руските наемници в Сирия да е постъпено така заради пари. Роман С. не вярва на думите на Министерството на отбраната в Москва, че не е знаело за тяхното местонахождение и че не е следяло придвижването им. Ако някой наемник попадне в плен в Украйна, ще му бъде позволено да се обади на своите хора и да им каже да платят откуп за него. В Сирия обаче това би станало много трудно. При опита да бъде взет за бербовчик му била предлагана доста голяма сума. С нея той много можел да си купи нова западна кола. Много хора се съгласяват заради добрите пари. Ако се обвържеш с ЧВК, после е много трудно да се откачиш от нея, тврди бившият десантчик. Те се ръководят от много опасни и безмилостни хора, свързани с най-високите етажи на властта. Компаниите често биват попълвани с казаци от военизирани формирования. Шефовете обаче пазят своите любимци от смърт. Всички останали са пушечно месо, от което те печелят пари. Той смята, че на държавата вероятно е изгодно да има такива компании, макар и незаконни. Боец, завърнал се от гореща точка, където е бил наемен убиец, вече го държат здраво и е наблюаван от органите, като е изцяло управляем. Фактически той вече е престъпник, който трябва да бъде подведен под отговорност. А щом това не се случва, значи, някой е заинтересован да бъде така. Освен това ЧВК са фантоми с голям бюджет, за който те не трябва да се отчитат и да плащат данъци. Ако ги узаконят, укриването на информацията вече няма да бъде възможно. Убитите в Сирия руснаци наети от готвача на Путин? Москва: Има убити в Сирия. Петима, вероятно руски граждани", "date": "2018.02.17", "title": "Пращат руски наемници на смърт, за да не им плащат"}
{"url": "http://clubz.bg/64364-vypreki_syprotivata_lukovmarsh_se_provede_obnovena", "text": "Въпреки призивите на гражданската общност, на столична община и дори на правителството Луковмарш се проведе тази вечер в столицата. Малко преди старта на шествието американското посолство у нас също излезе с декларация, осъжаща провеждането му. , се казва в текста. Правителството осъжда \"Луковмарш\" \"Луковмарш\" ще се проведе утре въпреки призивите за отмяна Луковмарш се провежда от над 10 години у нас като режимът към Столична община е само уведомителен. Тази година кметът Йорданка Фандъкова се опита да го забрани, но съдът не позволи. Началната точка беше пл.\"Света Неделя\", като полицейското присъствие в района беше значително, посочва бТВ. Пак днес, но по обяд, се проведе протестно шествие срещу Луковмарш под надслов \"Без нацисти по улиците ни!\" \"Луковмарш\" ще се проведе утре въпреки призивите за отмяна", "date": "2018.02.17", "title": "Въпреки съпротивата, Луковмарш се проведе (ОБНОВЕНА) "}
{"url": "http://clubz.bg/64353-lekari_sys_symneniq_che_turciq_izpolzva_himicheski_oryjiq_v_siriq", "text": "Лекари от сирийския град Африн предполагат, че турските военни и сражаващите се на тяхна страна формирования на Сирийската свободна армия са използвали хлор при нападение над село в района на Африн вчера, предаде ТАСС, позовавайки се на близката до кюрдските бунтовници агенция Фърат, съобщи БТА. Шестима жители на село Ал Шейх Хадид на запад от Африн са били приети вчера в болница с дихателни проблеми. Те разказали, че селото им било подложено на обстрел. \n\tЛекарите съобщиха днес, че двама от пациентите са в тежко състояние. Турция предлага на САЩ съвместно разполагане в Сирия Анкара твърди, че прави всичко, за да защитава цивилните по време на офанзивата си в Африн. От Сирийския център за правата на човека казват, че от началото на операция \"Маслинова клонка\", предприета от турската армия срещу кюрдските Сили за защита на народа в района на Африн, са загинали най-малко 78 цивилни. Генералният щаб на турската армия съобщи днес, че в хода на операцията са неутрализирани 1595 терористи. Турция никога не е използвала химически оръжия в операциите си в Сирия и полага максимални грижи за цивилните, заяви турски дипломатически източник, след като сирийските кюрдски сили и организация за наблюдение на човешките права обвиниха Анкара в извършване на газова атака в сирийския район Африн, предаде Ройтерс.", "date": "2018.02.17", "title": "Лекари със съмнения, че Турция използва химически оръжия в Сирия"}
{"url": "http://clubz.bg/64367-13_dushi_zaginaha_v_meksiko_sled_kato_helikopter_padna_vyrhu_tqh", "text": "Най-малко 13 души, сред които три деца, загинаха на земята, след като мексикански военен хеликоптер катастрофира снощи в градче в южния щат Оахака, съобщи Ройтерс, предаде БТА.  В хеликоптера са пътували вътрешният министър и щатския губернатор, които са оглеждали пораженията от вчерашното силно земетресение в района. Машината е паднала върху два микробуса в опит да се приземи на поле край населеното място Сантяго Хамилтепек.  Вътрешният министър Алфонсо Наварете и губернаторът Алехандро Мурат са получили леки наранявания. Оцелели са и останалитe хора в хеликоптера, но 12 души са били убити на място, а 13-ият е починал в болница, съобщи главната прокуратура. Ранени са 15 души.  Земетресението с магнитуд 7,2 нанесе щети на поне 50 сгради в щата Оахака и остави без електрозахранаване столицата Мексико и населените места южно от нея.", "date": "2018.02.17", "title": "13 души загинаха в Мексико, след като хеликоптер падна върху тях"}
{"url": "http://clubz.bg/64358-google_chrome_veche_blokira_naj_dosadnite_reklami", "text": "Тази седмица браузърът Google Chrome промени правилата в Интернет само с предупреждение - че въвежда нови условия за допустими реклами в сайтовете. Иначе ги блокира. Става дума за особено досадните банери, които автоматично пускат музика или пък карат потребителя да изчака определен брой секунди, преди да може да ги изключи. От интернет-гиганта информираха предварително за точните условия, на които трябва да отговарят рекламите. И 42% от предупредените сайтове са направили нужните промени - сред тях са медии като \"Форбс\", \"Лос Анджелис Таймс\", \"Чикаго Трибюн\" и други. Всъщност засегнати са сравнително малко сайтове - от компанията твърдят, че под 1% от най-популярните 100 000 страници в Европа и САЩ са нарушавали новите правилата. Google могат да си позволят този ход, тъй като Chrome в момента е най-популярният браузър в света. По-последни данни той се ползва от над 56% от интернет-потребителите. Google Chrome ще блокира изскачащите прозорци Може да звучи нелогично компания, която се изхранва от реклами, да ги блокира или затруднява. Но сметката е проста - ако рекламите са много дразнещи, около четвърт от потребителите инсталират външен софтуер, който е много по-агресивен и блокира абсолютно всички реклами. Така загубите всъщност са много по-големи. Тезата на Google е, че потребителите нямат нищо против по-умерените банери.", "date": "2018.02.17", "title": "Google Chrome вече блокира най-досадните реклами"}
{"url": "http://clubz.bg/64356-yunker_kym_zapadnite_balkani_pyrvo_granichnite_sporove_posle_chlenstvo", "text": "Председателят на Европейската комисия Жан-Клод Юнкер изтъкна днес колко важно е да се предложи на страните от Западните Балкани перспектива за членство в ЕС, но подчерта, че те трябва да решат всичките си гранични спорове, преди да се присъединят към съюза, предаде Ройтерс. Председателят на ЕК изрази разочарование от продължаващия граничен спор между Хърватия и Словения, който не е бил решен преди влизането им в ЕС, и каза, че иска да се предотврати подобна опасност при другите потенциални членове на Евросъюза. Могерини иска преговори със Западните Балкани от юни Юнкер заяви, че споразумението за сигурност между ЕС и Великобритания, ще се запази и след Брекзита, посочва Асошиейтед прес. Юнкер говори, след като британският премиер Тереза Мей призова в Мюнхен партньорите от ЕС да не допускат \"закостенелите институционални ограничения\" да пречат на едно широко партньорство в областта на сигурността. Той обаче отбеляза, че отношенията в сферата на сигурността не бива да се смесват с други свързани с Брекзита теми. Великобритания и ЕС трябва да вземат решения за търговията и други въпроси, свързани с излизането на Лондон от блока, отделно от дискусиите за споразумението за сигурността, подчерта той.", "date": "2018.02.17", "title": "Юнкер към Западните Балкани: Първо граничните спорове, после членство"}
{"url": "http://clubz.bg/64357-papata_razsledva_seksualni_posegatelstva_sreshtu_deca", "text": "Папа Франциск възобнови дейността на експертна комисия, която следи за сексуални посегателства срещу деца в средите на Римокатолическата църква, и назначи в нея нови членове, предадоха Асошиейтед прес и ДПА.  Според разпространено днес съобщение на пресслужбата на Ватикана в комисията са назначени деветима нови членове, като членството си са запазили седмина от предишния състав на комисията, чийто тригодишен мандат е изтекъл на 17 декември 2017 година. В комисията, която ще се оглавява от архиепископа на Бостън Шон о'Мали, са включени и жертви на сексуално посегателство от католически свещеници. Имената на тези членове на комисията не са огласени.  Папата: Пазете се от змийските тактики на фалшивите новини Обявяването на новата 17-членна Понтификална комисия за защита на малолетни става в същия ден, когато ватикански следовател ще взема показания в Ню Йорк от един от главните свидетели в скандала с прикриване на педофилски деяния на висш чилийски духовник. ", "date": "2018.02.17", "title": "Папата разследва сексуални посегателства срещу деца"}
{"url": "http://clubz.bg/64310-globalizaciq_no_s_globalna_regulaciq", "text": "През последните месеци натрапчиво ми се налага често да обяснявам, че не съм се превърнал от либерал в консерватор. Изобщо не съм се превръщал от нещо в друго - каквито са били възгледите ми през последните 20 години, такива си остават, като се има предвид, че човек все пак се развива, следи какво се случва, чете, мисли... Никога не съм бил либерал в тесния смисъл на думата, но винаги съм споделял възгледите на либералната демокрация като система от принципи за политическо устройство на обществото. Либералната демокрация предполага свобода на различните възгледи и стремеж тяхното разнообразие да бъде интегрирано в общност на толерантно отношение към различието. Либералната демокрация предполага демократична представителност на властта и респект към възгледите и правата на тези, които са останали малцинство - респективно, опозиция. Либералната демокрация конструира гражданската и политическата общност на основата на свободата на личността. Конкретните измерения на либерализма като политическа идеология съм приемал отчасти, а други негови постулати - не. Моят възглед за свободата е персоналистки, а не либерален - затова смятам, че съм по-близо до възгледите на християнската демокрация, отколкото до либерализма. Не приемам и крайни пазарни възгледи за икономиката - от десетилетия насам. Винаги съм бил поддръжник на глобализацията и винаги съм бил критичен към нейния хаотичен характер като процес на разграждане на общности и институции - например, свързани с националната държава. Считам за нормално глобалната икономика да бъде подчинена на глобална система от регулации, съответстващи поне на държавата - \"нощен пазач\" на Адам Смит. И не съм особено оригинален в този си възглед - той е доста широко разпространен. Скептичен съм - и то от много години - към тези нови измерения на ляволибералния мироглед, които навлязоха в нашия свят с вълната на т.нар. \"постмодернизъм\". Особено неприемливи за мен са възгледите на релативизма - разбирането, че всичко на този свят може да се \"деконструира\" и \"реконструира\" по наша прищявка и това да се прави винаги, когато нещо от обективната действителност не ни изнася. Неприемлив за мен е възгледът, че обществената промяна е ценност сама по себе си - колкото по-дълбока и бърза, толкова по-добре. Не, не приемам този възглед. В обществото винаги има реалности, които е разумно да се променят, както и такива, които е разумно да бъдат запазени като част от една традиция, която е доказала своята полезност. Не приемам технократичния оптимизъм и неговите крайности в интерпретацията на човека като т.нар. \"трансхуманизъм\" - за мен християнският възглед за човека е по-близък.  Бих искал още веднъж да подчертая - това не са възгледи, придобити от мен напоследък. Нося ги от десетилетия и това е доказуемо лесно на практика - през последните 30 години съм написал доста текстове, които удостоверяват най-добре какво съм мислил и как съм отразявал света, в който живея. Друг е въпросът, че самият свят около нас през последните десетилетия доста бързо се променя. Оценките на тези промени са противоречиви - поне за мен самия. Затова определени тези и определени възгледи за света \"изплуват\" във вниманието ни и получават приоритет. В частност - днес ежедневно ми се налага да споря с хора, които имат по-скоро ляволиберални възгледи, въпреки, че в продължение на десетилетия ние с тях сме били и си оставаме в една общност - общността на демократично мислещите, проевропейски и атлантически ориентирани хора в България. Но както Европа, така и целият свят се променят динамично - особено в определени измерения на своето битие. Затова ние спорим - имаме разногласия за посоката и смисъла на промяната. В общия психологически контекст на гражданските и политически разделения мога да приема, че моите възгледи са наистина по-консервативни от тези на мои колеги и приятели, които са в ляволибералната част на спектъра. Но нито те са се променяли драматично напоследък, нито аз съм станал от либерал - консерватор. Да не търсим под вола теле - това, което някои хора виждат днес и то им се струва ново и интересно, всъщност е старо и добре видимо. Особено при хора като мен, чието занятие е да говорят и да пишат - от много години насам. .  ", "date": "2018.02.17", "title": "Глобализация, но с глобална регулация"}
{"url": "http://clubz.bg/64354-radev_v_skopie_da_premahnem_granicite", "text": "България е подкрепяла неизменно Република Македония в най-тежките й моменти. Ние е мочакваме да премахнем границитежду хората, да насърчим приятелството и бизнеса. Това послание отправи държавният глава Румен Радев, който проведе последователно срещи с председателите на ВМРО-ДМПНЕ и Демократичен съюз за интеграция (ДСИ) Християн Мицкоски и Али Ахмети. Разговорите се състояха в рамките на двудневното официално посещение на българския президент в Скопие, съобщава пресцентърът на \"Дондуков\" 2. Радев даде от Скопие указания за името на Македония Румен Радев призова политическите лидери в Македония да постигнат единство и обединение по отношение на стратегическите цели на страната, въпреки различията във вижданията си във вътрешнополитически план. На срещите бяха обсъдени и аспекти от двустранните отношения на Република България и Македония и перспективите на прилагането на Договора за приятелство, сътрудничество и добросъседство между двете страни.", "date": "2018.02.17", "title": "Радев в Скопие: Да премахнем границите"}
{"url": "http://clubz.bg/64334-koe_mu_e_sramnoto_che_se_obijdat_na_peevski", "text": "Много пъти съм чувал подобни реплики. И напоследък започнах да ги разбирам – какво толкова му е на този човек, че толкова се занимават всички с него. Просто депутат от ДПС – е, не бил стъпвал в парламента от клетвата, но пък други като стъпват, да не би да сме ги чували? Но пък странни и страшни неща разказват за него. Не журналистите, не хората по улиците, а политиците:  15 февруари 2018: същия ден: Защо пък да звучи гадно... Да си спомним някои от репликите, разменяни между фантома и видни български политици. 29 май 2013:  20 юни 2013:  1 август 2013:  10 февруари 2014: същия ден:  12 февруари 2014:  10 март 2014:  – вече във Виена, дни преди затварянето на КТБ, 18 юни 2014:  – дни след изгонването си от ДПС, отговаря на въпроса как оценява в проценти влиянието на Делян Пеевски в партията и в държавното управление, 7 януари 2016:  – обяснява защо е отменил поръчките за магистрала „Хемус“, 15 февруари 2016:  пред Сашо Диков, 28 февруари 2016: В същото интервю пита дали Пеевски е \"съумял да извади майка си от фондацията в Лихтенщайн\" и отговаря на въпроса какво има в Лихтенщайн:  18 април 2016: Две години по-късно, на 15 февруари 2018, президент и премиер се обиждат на Пеевски. Споменатият им отговаря: „Каквито и проблеми премиерът и президентът да имат помежду си, лични или институционални, да ги решават занапред като големи момчета, генерали, без да намесват един депутат от опозицията, защото аз нямам никакво отношение към техните спорове за самолети, танкове, търгове или разни комисии“. Защо всички ги е срам от този човек наистина?", "date": "2018.02.17", "title": "Кое му е срамното, че се обиждат на Пеевски?"}
{"url": "http://clubz.bg/64359-v_es_ima_edinodushie_po_novata_strategiq_za_razshirqvane", "text": "В Евросъюза има единодушие по новата стратегия за разширяване. Това каза вицепремиерът и външен министър  , която  участва в интерпарламентарна конференция в София, на която представи резултатите от приключилия вчера неформален съвет на първите дипломати на съюза, съобщи БНР. В дискусиите в НДК участват депутати от националните парламенти, членове на Европарламента и представители на страните-кандидатки от Западните Балкани.  Eкатерина Захариева заяви при откриването на втория ден от интерпарламентарната конференция в София, че българското председателство, освен на европейската интеграция на Западните Балкани, акцентира и на свързаността между държавите  в региона.  Захариева каза, че след вчерашната неформална среща на първите дипломати от Евросъюза, е обнадеждена, че има единодушие между страните-членки по новата стратегия за разширяване на съюза. Захариева очерта и необходимостта от конкретни стъпки в подпомагането на страните от Западните Балкани за ускоряването на реформите. Едуард Кугън, председател на делегацията в Парламентарния комитет по стабилизиране и асоцииране Европейския съюз със Сърбия в Европарламента, изрази очакване Срещата на върха за Западните Балкани в София през май да начертае нови конкретни стъпки в процеса на разширяване на Евросъюза: Стратегическа енергийна и транспортна свързаност на Западните Балкани, развитието на военните способности на ЕС и кибер отбраната също са сред водещите теми. Следобед председателят на външната комисия в Народното събрание Джема Грозданова ще представи финалните документи от итерпарламентарната конференция, които ще бъдат в основата на разговорите на срещата на върха за Западните Балкани в София през май. В първия ден от интерпарламентарната конференция вчера Върховният представител на Евросъюза за външната политика и сигурността Федерика Могерини представи резултатите от приключилия неформален съвет на външните министри в София, посветен на региона.  Вчера депутати от комисиите по външна политика и по отбрана от национални парламенти на страните членки и на Европарламента обсъдиха политиките на Евросъюза в сферата на сигурността и отбраната с дипломат номер едно на съюза Федерика Могерини, а основни акценти бяха отношенията с Турция, ескалирането на напрежението в Сирия и конкретните измерения на евроинтеграцията на страните от Западните Балкани. Външният министър Екатерина Захариева изрази надежда до края на българското председателство да започнат преговори за присъединяване с Македония и Албания.", "date": "2018.02.17", "title": "В ЕС има единодушие по новата стратегия за разширяване"}
{"url": "http://clubz.bg/64355-lavrov_zadejstvan_e_iracionalniqt_mit_za_vsemogyshtata_ruska_zaplaha", "text": "Авторите на доклада за Мюнхенската конференция по въпросите на сигурността представят влиянието на Москва в отрицателна светлина. Това заяви днес руският външен  министър Сергей Лавров в изявление на мюнхенския форум, предаде ТАСС, съобщи БТА. Изпълнението на плановете за създаване на американска система за противовъздушна отбрана в Европа подкопават стратегическата стабилност, каза още Лавров на конференцията в Мюнхен. Лавров: САЩ искат Балканите да не дружат с Русия Русия, като никоя друга страна, е заинтересована от уреждането на вътрешноукраинската криза, а правните мерки за това са готови, допълни руският външен министър. По думите му днес Украйна, която е страна с огромен жизнен потенциал и талантлив народ, е доведена до \"състояние на неспособност да се управлява самостоятелно\". ЕС така и не успя да намери златната среда в отношенията с Русия, отбеляза в изказването си Лавров. Вашингтон възнамерява да прокарва икономическите си интереси в Европа под формата на възпиране на Русия, а спиралата на санкциите, започната от САЩ, пречи на руско-германското делово сътрудничество, заяви още руският министър на външните работи. Той подчерта, че Москва е за това отношенията между Москва и Берлин, \"при цялата нееднозначност на подходите към цял ред политически проблеми, да се опират на реалните базисни интереси на Германия и Русия\". Германия: Има \"сериозна опасност от война\" тази година Лавров заяви, че Москва очаква съседите на Германия да изхождат от икономическите ползи при решенията си за газопровода \"Северен поток\"-2.  Германия: Има \"сериозна опасност от война\" тази година", "date": "2018.02.17", "title": "Лавров: Задействан е ирационалният мит за \"всемогъщата руска заплаха\""}
{"url": "http://clubz.bg/64330-indiq_izdirva_bijuter_magnat_iztochil_18_mlrd_dolara_ot_banka", "text": "Индийски милиардер беше обявен за международно издирване. Магнатът бижутер беше обвинен, че с измама е източил от Националната банка на Пенджаб близо 1,8 млрд. долара, съобщава \"Гардиън\". Нирав Моди, който е трето поколение в бижутерския бизнес и сред чиито клиенти са Кейт Уинслет и Приянка Чопра, е обвинен, че е взел големи необезпечени банкови заеми в период от седем години. Взетите суми се равняват на една трета от пазарната стойност на Националната банка на Пенджаб, която е собственост на държавата. Някои от заемите са били използвани, за да се погасяват заеми и кредити от други места. Това засилва опасенията, че размерът на липсите може да е много по-голям и да причини сътресения в банковия сектор в Индия. Моди, който е един от най-заможните хора в Индия и чието богатство се оценява на около 1,73 млрд. долара, вероятно е напуснал страната на 1 януари. Жена му, брат му и чичо му, всички те участници в семейния бизнес, също са отлетели от Индия по това време.  Според  New Delhi Television Моди и жена му са в семеен луксозен апартамент близо до Сентрал парк в Ню Йорк. Скандалът стана и политически в четвъртък, когато се появиха снимки, на които Моди заедно с други хора е в компанията на премиера Нарендра Моди (двамата нямат роднинска връзка - б;.р.) като част от делегация на Индия на Световния икономически форум в Давос. Само дни след като са направени снимките Централното бюро за разследване на Индия регистрира първото криминално дело срещу бижутера за измама на стойност 43 млн. долара. Тази седмица оценката на щетите от измамите стигна до 1,7 млрд. долара. Според обяснението на шефа на кабинета на премиера Рави Шанкар Прасад Нирад Моди не е бил част от делегацията на индийския министър-председател в Швейцария. \"Той е отишъл в Давос сам. И се е присъединил към фотография на индийски бизнесмени. Това по никакъв начин не показва никакви връзки\". Индийските служби вече са извършили обиски в 17 имота на милиардера, в това число и луксозни магазини в Мумбай и Делхи. Данъчните власти съобщиха, че са конфискували собственост, която е на стойност половината от откраднатите суми. Първите заеми са били изтеглени през 2011 г. и това е продължило до миналия месец, когато компаниите на Моди отново са поискали свежи фондове. Схемата се разкрива, защото служителят, който е отпускал негарантираните заеми на Моди, се е пенсионирал. Индийската банкова система се бори с лошите заеми, които според оценки, стигат до 150 млрд. долара. Несигурността заплашва способността на банките да дават свежи пари за растежа, необходим да осигури работа за около 1 млн. индийци, които всеки месец се присъединяват към работната сила. Наскоро правителството съобщи, че ще инжектира 32 млрд. долара в сектора, за да помогне на банките да оправят баланса си, но анализаторите се съмняват дали парите са достатъчни, без да има цялостно реформиране на банковата система. В момента индийските власти подготвят искане до Великобритания да екстрадира друг милиардер, собственика на \"Форс Индия\" Виджай Малия, който е обвинен в източване на държавни банки в размер на 1,4 млрд. щатски долара. ", "date": "2018.02.17", "title": "Индия издирва бижутер магнат, източил 1,8 млрд. долара от банка "}
{"url": "http://clubz.bg/64350-vpechatlqvashto_snoubordistka_stana_shampionka_na_ski_v_ponchan", "text": "Това със сигурност е една от най-вълнуващшите истории на зимните олимпийски игри в Пьончан. 22-годишната чехкиня Естер Ледецка сензационно грабна златото в супергигантския слалом.  Ледецка изпревари само с една стотна фаворитката и шампионка в дисциплината от \"Сочи 2014\" Анна Фенингер-Файт. Австрийката вече приемаше поздравления на финала, когато получи неприятна изненада. Място на подиума заслужи и Тина Вайратер, която донесе първи медал за Лихтенщайн от игрите през 1988 г. в Калгари. Фаворитката Линдзи Вон от САЩ остана едва шеста в първия си старт на игрите. Най-важната подробност е, че Естер Ледецка е и състезателка по сноуборд. В този спорт е далеч по-добра и успешна - поне до днес. Само преди три седмици тя се състезава на Световната купа в Банско и стана победителка в паралелния гигантски слалом.  Ледецка никога досега не е стъпвала на подиума в старт от Световната купа в алпийските ски. Не така стоят нещата в сноуборда. В Пьончан тя ще се пробва и в коранната си дисциплина, в която има пет призови класирания този сезон, включително първото място в Банско. На 17 тя е олимпийска шампионка. И ще учи в \"Харвард\" А талантите на Естер не се изчерпват само със зимните спортове. Тя кара състезателно и сърф. На пресконференцията след състезанието на супер Г бе запитана дали ще пробва да участва на уиндсърфинг на лятната олимпиада в Токио през 2020 г.", "date": "2018.02.17", "title": "Впечатляващо - сноубордистка стана шампионка на ски в Пьончан"}
{"url": "http://clubz.bg/64349-kiberatakite_sa_kostvali_na_sasht_mejdu_57_i_109_miliarda_dolara", "text": "Кибераатките са коствали на САЩ загуби между 57 милиарда и 109 милиарда долара през 2016 г., предадоха световните агенции, като се позоваха на съобщение на Белия дом, съобщава БТА. В доклад на икономическите съветници на президентството се казва, че голямо безпокойство пораждат кибератаките срещу инфраструктурата, като например електрически мрежи, комуникационни системи или язовирни стени. Изразява се и безпокойство от кибератаки, водещи до изтичане на данни или до кражба на интелектуална собственост или на поверителни стратегически информации или финансови сведения. Кибератаката с WannaCry може да е дело на Северна Корея В документа се казва, че ако една компания държи основна част от инфраструктурата, то кибератака срещу нея, може да предизвика голямо сътресение в цялата икономика. Изразява се безпокойство и от риска от кибератаки в енергийната и финансовата област - сектори, които са зависими и свързани с други сектори и с интернет и в случай на катастрофална кибератака срещу тях, това може да има отзвук върху цялата икономика. В доклада като виновници за кибератаки са посочени Русия, Китай, Иран и Северна Корея. Рискът от кибератаки идва и от хактивистите (киберпирати активисти), от организирани групи, от престъпни групи и от конкурентни компании. Москва плаши с як отговор при кибератака на ЦРУ срещу Кремъл В доклада се отправя призив компаниите да споделят помежду си информации за скорошни кибератаки.  Докладът бе публикуван, след като Белият дом заплаши Русия с \"международни последици\" за извършването на кибератаката НотПетя (NotPetya), която определи като \"най-разрушителната и скъпоструваща в историята\". Тази кибератака, извършена през юни 2017 г., според Вашингтон, е била дело на руските военни и е нанесла щети за милиарди долари в Европа, Азия и двете Америки. Москва плаши с як отговор при кибератака на ЦРУ срещу Кремъл", "date": "2018.02.17", "title": "Кибератаките са коствали на САЩ между 57 и 109 милиарда долара"}
{"url": "http://clubz.bg/63774-sled_vegana_%E2%80%93_pegan", "text": "Модите в храненето вече са толкова много, че стават необхватни. И вече има и нещо повече от веган – пеган, чийто корен е в палео /лита/, т.е. храните са толкова натюр, колкото са били по време на пещерните хора. От друга страна пък се допуска и месо на трапезата, т.е. излиза се извън рамките на постността. Ориз, картофи, хляб или други тестени изделия в менюто на първобитния човек по обясними причини не са присъствали. И който реши в наши дни да практикува неговия начин на хранене, неизбежно ще трябва да се лиши от много достижения на цивилизацията, но не и от месото – то има място на трапезата, но не като основно, а като периферно явление. Тъй като пеганите все пак посягат към месото, тяхната палитра от храни не е приложима за веганите, посочва Лиза Хапке от германската инициатива ПроВег. Но не отрича новата тенденция, след като и тя, както веганския подход, се опира на ниския гликемичен индекс. В ползата от неговите достойнства експертите по храненето са единодушни – щом се отразява благоприятно на нивото на кръвната захар, а храните, които го гарантират, са достатъчно засищащи. Защо вземат веганите толкова насериозно? Този вид хранене всъщност не е германско изобретение – въвежда го американският лекар Марк Хайман, чиято рецепта изобщо не е сложна: много зеленчуци, редукция на захарта, никакви растителни мазнини с изключение на зехтина, никакви млечни продукти, никакъв глутен, както и цялостно изключване на варивата. Добавките също нямат място, а месото служи по-скоро за гарнитура. „Избягването на храните с висок гликемичен индекс и наблягането на повече пресни зеленчуци и плодове е само за препоръчване“, казва Олаф Ленцен, ръководител на Центъра по хранене в берлинската клиника Вивантес. Според него начинът за постигане на дълголетие е следният – колкото може по-малко месо, повече пресни продукти и максимум движение. Но Ленцен не е съгласен докрай с пеганската философия, изключваща зърнените храни и варивата, при положение, че осигуряваните от тях баластни вещества са необходими на организма. „Модите идват и си отиват“, констатира Урсула Хъдзън от организацията Slow Food в Германия, отбелязвайки паралелно, че хората все повече се дистанцират от произхода на храната. Те не знаят откъде идва тя, кои са сезонните продукти и как би трябвало да се обработват и комбинират типичните за региона храни. Оттам нататък не им е трудно да изпаднат в една или друга крайност. Милион германци са вегани Респективно не е ясно дали „пеганизмът“ ще се задържи или много скоро ще отмре. Но има ориентир – отказът от готови продукти, наблягането на пресни плодове и зеленчуци и ограниченото използване на месо принципно дава положителен ефект. Междувременно от гребена на вълната „пеган“ в Германия вече са се възползвали и редица автори на готварски книги, които тиражират множество препоръки за модификация на традиционни рецепти според хранителната култура на палеолитните ни предшественици. Основният аргумент на поддръжниците на тази теория: човешкият организъм не е настроен така, че да поема безусловно предложенията на съвременната хранителна индустрия. Оттам нататък е лесно да се избегнат цивилизационните заболявания от типа на наднорменото тегло или високото кръвно налягане. Милион германци са вегани", "date": "2018.02.17", "title": "След вегана – пеган"}
{"url": "http://clubz.bg/64339-trymp_izneverqval_na_melaniq_s_plejmejtka", "text": "Доналд Тръмп е започнал през 2009 г. деветмесечна извънбрачна връзка с плеймейтката на \"Плейбой\" Карен Макдугъл. Това свидетелства самата тя в собственоръчно написана изповед от осем страници, с която се е сдобил сп. \"Ню Йоркър\" с посредничество на неин познат, предаде Асошиейтед прес.  Жената потвърждава, че е автор на историята, публикувана днес от списанието онлайн, но отбелязва, че не желае да казва нищо публично за Тръмп, защото била подписала споразумение за поверителност. Всичко това става на фона на разкритията за връзка на милиардера с порнозвездата Сторми Даниълс, на която адвокат платил 130 000 долара да мълчи. Край! Порнозвездата разказва за срещата си с Тръмп Макдугъл твърди, че Тръмп й показал спалнята на съпругата си в \"Тръмп тауър\" и я водел в частното си бунгало в хотел \"Бевърли хилс\". Любовният роман приключил, според жената, когато тя започнала да изпитва угризения и след като Тръмп направил обиден коментар за възрастта на майка й и вулгарна забележка за анатомията на чернокожите мъже.  В публикацията на \"Ню Йоркър\" пише, че по време на президентската кампания през 2016 г. бившата плеймейтка получила 150 хиляди долара от таблоида \"Нешънъл инкуайърър\" за правата върху нейната история за любовна връзка с който и да е \"женен мъж\". Разпространяваният по супермаркетите таблоид не е публикувал историята.  Адвокатът на Тръмп: Платих, а не ми връщат парите за порноактрисата В навечерието на изборния ден през ноември 2016 г. \"Уолстрийт джърнал\" писа, че таблоидът, чийто издател Дейвид Пекър е отдавнашен приятел на Тръмп, платил за историята на Карен Макдугъл, но не я отпечатал - практика в таблоидния бранш, известна като \"хвани и убий\", припомни АП.  Според коментар на Белия дом Тръмп никога не е имал връзка с тази жена. Предполагаемият му романс се е случил малко след като той сключва третия си брак с Мелания, която му е настоящата съпруга, пише БТА.  Адвокатът на Тръмп: Платих, а не ми връщат парите за порноактрисата", "date": "2018.02.17", "title": "Тръмп изневерявал на Мелания с плеймейтка"}
{"url": "http://clubz.bg/64351-ekoministyryt_evropejskite_zeleni_sa_marksisti", "text": "Зелената партия в Европейския парламент, както и всички противници на решението на правителството да измени плана за управление на Национален парк \"Пирин\", за да разреши бъдещо ски строителство в него, са марксисти, които се опитват да налагат идеите си в стила на Социалистическия интернационал. Тази теза артикулира в ефира на \"Дарик радио\" в предаването \"Седмицата\" министърът на екологията Нено Димов. Димов на няколко пъти обясни, че изменението в плана за управление не изисква подлагане на екологични оценки, а само последващите го конкретни планове - след като \"Юлен\" АД внесе официално искането си за изграждане на втори кабинков лифт. Каквото все още не е направила, въпреки че го анонсира пред отбрани медии, а после и на среща с министъра. Ден 2 от решението за Пирин: \"Знаят ли министрите какво са гласували?\" Димов обаче посочи, че увеличаването на площта с разрешено строителство на ски съоръжения има връзка с преподписването на концесионния договор с \"Юлен\". Припомняме, че екоминистърът и вицепремиерът Валери Симеонов направиха опит малко преди Коледа да вкарат договора на заседание на Министерския съвет като извънредна точка, без да е бил подложен на предварително обществено обсъждане. Текстовете обаче изтекоха предната вечер и премиерът Бойко Борисов отложи точката заради породилото се гражданско недоволство. Да намажем ските на \"зелената джихадистка\" Ска Келер Келер бе у нас преди седмица и дори се включи в протестите за Пирин. Това предизвика Валери Симеонов да напише безпрецедентна декларация, в която Келер бе подложена на обидни квалификации като имаше и призиви да й бъдат \"намазани ските\", изгонена от държавата през \"Капъкуле\" и пр. Правителството се разграничи от декларацията на партията на Симеонов. Но не и екоминистърът: Димов обясни и, че изпълнява предизборните ангажименти на \"Обединени патриоти\" и протестите не са легитимни, понеже ОП е в парламента, а партиите, които подкрепят гражданското недоволство не са.  Да се готви Витоша. Симеонов и Кралев вече подготвят почвата за булдозери \"Трябва да се поиска промяна в плана за управление на Природен парк \"Витоша\", както се поиска за \"Пирин\". Витоша е в същата ситуация - не се разрешават действия освен ремонт на съществуващи съоръжения. Тук няма концесионер и всеки инвеститор може да се заинтересува\", каза още Димов. Министърът на екологията не вижда и нищо притеснително в измененията в Закона за опазване на земеделските земи, прокарани на тъмно от \"патриотите\", с които се улеснява застрояването на земи със статут на обработваеми площи. Измененията бяха обект и на поредното президентско вето, което падна тази седмица благодарение на гласовете на ГЕРБ, ОП и \"Воля\". Да намажем ските на \"зелената джихадистка\" Ска Келер Да се готви Витоша. Симеонов и Кралев вече подготвят почвата за булдозери", "date": "2018.02.17", "title": "Екоминистърът: Европейските \"Зелени\" са марксисти"}
{"url": "http://clubz.bg/64352-severozapadyt_na_protest_za_magistrala_okazvali_natisk_vyrhu_nedovolnite", "text": "За четвърта поредна събота жители от Северозапада излязоха на протест. Исканията им остават непроменени - хората настояват за изграждането на магистрала между Видин и София и тунел под прохода \"Петрохан\", съобщава БНР. Десетки жители на града се събраха на пореден протест срещу лошото състояние на пътищата, натоварения трафик и честите катастрофи. Протестиращите направиха автошествие по бул.\"Панония\" и се насочиха към изхода на Видин в посока София, където оставиха автомобилите си и затвориха главния път.  Властта заличава Северозапада Организаторите на протеста казват, че не вярват на обещания и искат решение на Министерския съвет за незабавно стартиране на процедурите, а строителството да бъде завършено през 2021 г. Исканията на протестиращите за магистрала между Видин и София не са се променили. Протести във Видин ще има всяка събота до решаването на проблема, категорични са организаторите. Движението по пътя за \"Дунав мост 2\" на изхода от Видин, все още е спряно от протестиращи, които настояват в района да се изгради магистрален път.  Повече от 100 души участват в протеста.  На протеста във Видин е поканен и министър на регионалното развитие Николай Нанков.  Протестиращите коментират, че върху тях се оказва натиск. Твърдят, че номерата на колите се записват, а участниците в мирните шествия биват снимани. На голяма част от тях вече са и съставени актове. Данните бяха изнесени на пресконференция на \"Движение Единни за промяна\" - един от организаторите на протеста: Натиск има - твърди и Димитър Николов от организаторите на протестите в Монтанско. 76,5% от безработните в Северозапада не си намират работа повече от година Междувременно от Агенция \"Пътна инфраструктура\" (АПИ) обявиха днес, че до края на 2020 г. ще бъде изградена съществена част от магистралния път между  Видин и Ботевград. Строителството ще започне от най-сложните участъци Мездра - Ботевград и Видин - Ружинци.   През март Агенция \"Пътна инфраструктура\"  ще стартира обществената поръчка за избор на изпълнител на участъка Мездра – Ботевград  от път I-1 (E-79), с дължина 33 км. През втората половина на годината ще бъдат обявени процедурите за строителство и надзор на още 52 км - от Видин до Ружинци. Общо през 2018 г. ще стартират тръжните процедури за строителството на 85 км по пътя. Проектите ще се изпълняват със средства от републиканския бюджет. Въпреки че от началото на годината досега това беше многократно заявявано, АПИ прави това уточнение по повод искания на жители от региона, които и днес заявяват, че ще блокират отсечки от път Е-79.   76,5% от безработните в Северозапада не си намират работа повече от година", "date": "2018.02.17", "title": "Северозападът на протест за магистрала. Оказвали натиск върху недоволните"}
{"url": "http://clubz.bg/64342-pib_ceko_minev_ne_e_sobstvenik_na_yulen", "text": "Цеко Минев не е собственик на \"Юлен\" АД. Това заявиха за \" \" от Първа инвестиционна банка, в която Минев е един от основните акционери заедно с Ивайло Мутафчиев. За коментар беше потърсен и Цеко Минев, но той не отговаряше на мобилния си телефон. От банката уточниха, че той е запознат с отговора към \"Капитал\". \n\tВ сряда в интервю пред бТВ премиерът Бойко Борисов посочи, че \"реалният собственик на \"Юлен\" е Цеко Минев. Той притежава 42.5% от капитала на ПИБ. Банката финансира концесионера на лифта в Пирин. Номинално \"Юлен\" е собственост на офшорна компания на кипърския гражданин Георгиус Георгиу. Бойко Борисов: Всички знаем кой е собственикът на \"Юлен\", Цеко Минев Бъчварова за признанието \"Цеко Минев стои зад \"Юлен\": Нека всичко е на масата Кабинетът не знае кой е реалният собственик на \"Юлен\" (ДОКУМЕНТ) Бъчварова за признанието \"Цеко Минев стои зад \"Юлен\": Нека всичко е на масата Кабинетът не знае кой е реалният собственик на \"Юлен\" (ДОКУМЕНТ)", "date": "2018.02.17", "title": "ПИБ: Цеко Минев не е собственик на \"Юлен\""}
{"url": "http://clubz.bg/64348-germaniq_ima_seriozna_opasnost_ot_vojna_tazi_godina", "text": "Германският министър на външните работи Зигмар Габриел заяви, че поради нарастващото влияние на Китай на световната сцена, САЩ и Европа трябва да се върнат към историческите си връзки и да работят заедно, за да не се окажат в положението на изоставащи. Габриел предупреди и че тази година има \"сериозна заплаха от война\", предаде Асошиейтед прес, цитирана от БТА. Пред световните лидери и представители от сферата на отбраната на конференцията по сигурността в Мюнхен Габриел заяви, че САЩ се нуждаят от Европа точно толкова, колкото и Европа се нуждае от САЩ. Сега не е времето \"просто да се преследват национални интереси\", каза министърът. Той заяви, че след Втората световна война Германия е спечелила от силните отношения със САЩ, научавайки от Вашингтон принципите на демокрацията, мултилатерализма, международното право и свободната търговия. В началото на 2018 г. светът е изправен пред много на брой предизвикателства в сферата на сигурността, както и пред заплахата от голям конфликт в различни региони, заяви на конференцията германският министър, цитиран от ДПА. Сирийският конфликт се движи в посока, криеща  , заяви той, имайки предвид съюзничката в НАТО Турция. Зимната олимпиада в Южна Корея може само временно да сложи спирачка на \"изключително опасната ескалация около севернокорейската програма за ядрени оръжия\".  \n\tПретенциите на Китай за водеща роля, използването от Русия на военна мощ и надигащите се национализъм и протекционизъм също представляват опасност, заяви Габриел. Габриел заяви днес и, че е склонен някои от наложените на Русия санкции да бъдат облекчени, при осъществяване на примирие в Източна Украйна с помощта на миротворци на ООН, предаде Ройтерс. Той каза, че е нереалистично да се настоява за пълно изпълнение на мирните договорености от Минск, преди да се предложи на Москва известно облекчение на санкциите. Зигмар Габриел: Санкциите срещу Русия трябва да паднат Министърът отбеляза, че все още има фундаментални различия около предложението на Русия да се изпратят мироопазващи сили на ООН в Източна Украйна, но каза, че намира идеята \"за една от малкото реалистични възможности\" за постигане на някакъв напредък към прекратяване на насилието, отнело живота на около 10 000 души в Източна Украйна от 2014 г. досега. Габриел поддържа тази теза от години. ", "date": "2018.02.17", "title": "Германия: Има \"сериозна опасност от война\" тази година"}
{"url": "http://clubz.bg/64346-rodjyr_federer_naj_vyzrastniqt_%E2%84%961_v_tenisa_video", "text": "Роджър Федерер отново е №1 в класацията на Асоциацията на професионалните тенисисти (ATP). В понеделник, когато листата се обновява официално, швейцарецът ще стане най-възрастният състезател начело. Той е на 36 г. Досега рекордът държеше Андре Агаси, който през 2003 г. беше на 33 като №1. За последно Федерер бе лидер на \"АТП уърлд тур\" през 2012 г. А за първи път - преди цели 14 години. Седмиците му като №1 досега са общо 302. Историческото завръщане на Маестрото на трона стана факт снощи на турнира в Ротердам. На четвъртфинал той обърна холандеца Робин Хаасе с 4:6, 6:1, 6:1, спечели необходимите точки и детронира големия си съперник Рафаел Надал. Вече от часове светът на тениса честити на Роджър поредното му уникално постижение. От ATP се бяха подготвили с вълнуващо видео, в което участва и Григор Димитров. Днес и Федерер, и Григор отново са на корта за полуфиналите на турнира в Ротердам. Около 16 часа наше време Димитров ще се изправи срещу Давид Гофен, а след това Роджър Федерер ще спори с Андреас Сепи, победил със 7:6(4), 4:6, 6:3 Даниил Медведев в последния четвъртфинал. Григор e на полуфинал в Ротердам, следва нов мач с Гофен Финалът е в неделя в зала \"Ахой\".", "date": "2018.02.17", "title": "Роджър Федерер - най-възрастният №1 в тениса (ВИДЕО)"}
{"url": "http://clubz.bg/64347-krimski_bylgari_nie_sme_pod_rusko_robstvo", "text": "Българите в Крим готвят протести срещу нарушаването на правата им, съобщи рускоезичният сайт \"Информационное сопротиление\". Изданието припомня, че българската общност на полуострова е подкрепила анексията му от Русия през 2014 г. Сега обаче нещата били доста различни. Посланик Микола Балтажи: Българи в Крим подкрепиха присъединяването към Русия Днес руските власти в Крим със завидно постоянство върдят, че той е етнически и културно многообразен, че гарантират правата на гръцката, българската, украинската татарската и други етнически групи. В действителност обаче те не само че не са защитени от дискриминация и репресии, но изобщо нямат никакви права. От българската общност твърдят, че просто провеждат културни мероприятия и не участват в никаква агитация. Украинският посланик: Български политици посещават незаконно Крим Самият Василий в началото \"нямал нищо против\" руската анексия на Крим, отбелязва \"Информационное сопротивление\". И обяснява това с историческите връзки между България и Русия: Всичко започнало с обикновени напомняния от \"държавните структури\", че българите в Крим трябва да живеят мирно и спокойно. Първото, което направили новите власти в Крим, било да отнемат на националните малцинства правото на телевизия. На полуострова държавната програма \"Български срещи\" се излъчвала от началото на 90-те г. на ХХ век. Представителите на българската общност на полуострова Иван Абажер и Людмила Радева се обърнали към директорката на радиотелевизионната компания \"Крим\" Екатерина Козир, но не получили удовлетворяващ отговор. Как натикаха в \"душегубки\" българите от Крим Българите се заричат, че ако въпросът не бъде решен, те са готови да излязат на улицатана протест. Общността им е готова да се обърне с молба за помощ към България. Според активистите това ще изостри отношенията между София и Москва. Истина е, че много от кримските българи подкрепиха анексията на полуострова през 2014 г. Лидерът им Иван Абажер дори бе наблюдател на референдума за присъединяване на Крим към Русия. Допитването не е признато от Запада, който смята полуострова за неделима част от Украйна. Украинският посланик: Български политици посещават незаконно Крим Как натикаха в \"душегубки\" българите от Крим", "date": "2018.02.17", "title": "Кримски българи: Ние сме под руско робство"}
{"url": "http://clubz.bg/64345-prezidentyt_imal_fakti_za_obshti_biznes_interesi_na_borisov_s_peevski", "text": "Това каза депутатът от БСП Георги Свиленски в сутрешния блок на Нова тв по повод \"бомбата\", която държавният глава Румен Радев хвърли, задавайки няколко въпроса: Румен Радев: Има ли Борисов общи бизнес интереси с Пеевски? Повод за реакцията на президента пък стана интервю на Борисов ден по-рано, в което той обяви, че началникът на кабинета на Радев - Иво Христов е работел в телевизия на Пеевски. В последствие Христов обяви, че е работил в ВВТ преди да се заговори, че Пеевски има общо с нея. Здравният министър \"уволнява\" шефа на НЗОК. Заплашвали Плочев с репресии Опонент в студиото му бе депутатът от ГЕРБ Тома Биков. Думите му по адрес на депутатът от левицата Славчо Велков пък бяха по повод на обявлението на Велков от петък, че управителят на НЗОК д-р Камен Плочев е бил заплашван от високопоставен политик от управляващите да си подаде оставката или в противен случай ще бъде подложен на репресии. Оставката на Плочев поиска здравният министър Кирил Ананиев с мотива, че шефът на Касата е обикалял парламемтарните групи с писмо с искане за увеличаване на бюджета на НЗОК, прескачайки надзора на Касата, финансовият министър и правителството. По темата от Мюнхен се изказа и премиерът, намеквайки, че разполага с информация за злоупотреби в Касата. Неизбежно Биков и Свиленски влязоха в спор за декларацията на БСП, посветена на Луковмарш, довела до искането за оставка на зам.-председателя на Народното събрание от БСП Валери Жаблянов. Както Клуб Z писа, Жаблянов, автор на декларацията, без съгласуване на окончателния вариант, бе включил е нея текста  , като изречението в последствие бе свалено. От ГЕРБ инициираха събирането на подписи за оставка на Жаблянов от поста в НС, а БСП се събра по спешност и реши, че застава зад Жаблянов. ГЕРБ иска оставката на Жаблянов заради гафа с Народния съд Днес Свиленски влезе в обяснително-нападателен режим.  След което нападна ГЕРБ, че нямала позиция за Народния съд и че ръководството на партията всъщност се състои от кадри на БКП. БСП предпочете да задържи \"горещия картоф\" Жаблянов Свиленски продължи с отбраната, посочвайки, че няма основание по правилника на Народното събрание да се иска оставката на Жаблянов.  Здравният министър \"уволнява\" шефа на НЗОК. Заплашвали Плочев с репресии ГЕРБ иска оставката на Жаблянов заради гафа с Народния съд БСП предпочете да задържи \"горещия картоф\" Жаблянов", "date": "2018.02.17", "title": "Президентът имал факти за общи бизнес интереси на Борисов с Пеевски"}
{"url": "http://clubz.bg/64337-za_pyrvi_pyt_transdjendyr_jena_kyrmi_bebe", "text": "Вече е факт първото научно изследване, което описва как транссексуална жена от САЩ кърми дете, като взема хормони, предизвикващи лактация, съобщи Франс прес. Но експерти твърдят, че са необходими повече изследвания, за да се определи дали млякото е хранително и безопасно за бебета. Докладът от изследването е публикуван в списание Transgender Health и описва 30-годишна трансджендър жена, родена от мъжки пол и използвала феминизираща хормонална терапия в продължение на шест години. Не е претърпяла генитални или гръдни операции. Тя е потърсила медицинска помощ, защото бременната й партньорка не проявявала интерес към кърменето и тя се надявала \"да поеме ролята на основен източник на храна за бебето й\", се казва в доклада, ръководен от изследователи от известната Медицинска школа към клиниката \"Маунт Синай\" в Ню Йорк. Какво е джендър? Пациентката е следвала предписанията на режим, доказал, че предизвиква лактация при жени, включващ повишен прием на естрадиол и прогестерон, и използване на помпа за кърма за стимулиране на гърдите - три пъти дневно, по пет минути на гърда. Освен това е получавала лекарство против гадене, наречено домперидон, от Канада, което се използва, за да увеличи производството на мляко. Канадският медикамент не е одобрен в САЩ поради опасенията на Американската агенция по храните и лекарствата, че може да доведе до сърдечни проблеми и крие риск за кърмачетата. \"Три месеца и половина след началото на режима, бебето се е родило\", се казва в доклада. През първите няколко седмици след раждането детето, което сега е на 6 месеца, се е хранило само с тази кърма, а след това е добавено адаптирано мляко. Но в продължение на 6 седмици бебето е приемало само тази кърма и не е имало отчетени проблеми в растежа и навиците му. \"Аз не бих го направила\", казва Дойч, транссексуална жена и родител на шестмесечно бебе, кърмено от съпругата й. \"За мен най-голямото притеснение ще бъде хранителното качество\", казва тя. Малко повече изследвания могат лесно да хвърлят светлина върху хранителното качество на кърмата и безопасността на хормоните, необходими за производството му. Дойч обаче подчертава, че усилията на транссексуални жени към лактация са от доста време в рамките на транссексуалната общност. Що се отнася до това дали бащите може един ден да решат да произвеждат кърма за своите бебета, Дойч смята, че е твърде пресилено.", "date": "2018.02.17", "title": "За първи път - трансджендър жена кърми бебе"}
{"url": "http://clubz.bg/64343-sarkozi_podslushval_ministrite_si", "text": "Бившият френски президент Никола Саркози е наредил подслушването на министрите си, твърди лидерът на дясната френска партия Републиканците Лоран Вокие, съобщи Франс прес, предаде БТА. Пред студентите Вокие е заявил също, че настоящият държавен глава Еманюел Макрон е създал \"група за съсипване\" на Франсоа Фийон, бившия премиер на Саркози и кандидат за президент през 2017 г. По повод на тези изявления говорителят на правителството Бенжамен Гриво каза, че те са клевети, обиди, вулгарни предположения и че студентите заслужавали нещо по-добро, от това да слушат такива неща.", "date": "2018.02.17", "title": "Саркози подслушвал министрите си"}
{"url": "http://clubz.bg/64340-i_gotvachyt_na_putin_obvinen_v_namesa_v_izborite_na_sasht", "text": "Тринайсет руснаци и три руски юридически лица бяха обвинени като съучастници в заговор за намеса в президентските избори в САЩ през 2016 г., обяви федералната прокуратура, предадоха Асошиейтед прес и Ройтерс.  Обвиненията, издадени от службата на специалния съветник Робърт Мълър, сочат, че руснаците са пускали в социалните медии лъжливи постинги и реклами от името на уж американски граждани. Целта на измамата е била да се разколебае общественото мнение по време на предизборната надпревара между републиканеца Доналд Тръмп и демократката Хилъри Клинтън. Според обвинителните актове извършителите са желаели Тези обвинения, които включват  , са най-конкретните откак се заговори за намесата на руски хакери в изборния процес. От лятото на 2016 обвиняемите са публикували фалшиви обвинения към демократите, призиви към малцинствата да не гласуват, невярна информация за Клинтън и мними изявления от американски граждански организации.  \n\tСлед изборите руснаците са организирали политически акции в подкрепа на Тръмп. Двама от обвиняемите са обиколили голям брой щати, за да използват местни компютърни системи и да изглеждат като американски граждани, се казва в обвинителните актове. Обвиненията са резултат от разследването на екипа на Робърт Мълър за евентуална руска намеса в изборите и за евентуални връзки между предизборния щаб на Тръмп с Кремъл. До днес екипът на Мълър е предявил обвинения към четири американци, сред които бившия съветник на Тръмп по националната сигурност и бившия шеф на предизборния му щаб. От Белия дом не последва незабавен коментар по повод новите обвинения. Тръмп никога не е приемал безрезервно разузнавателните данни за руска хакерска намеса и е окачествявал разследването на Мълър като \"лов на вещици\", припомнят западните агенции.  Те са  ТАСС цитира и съобщение на американското министерство на правосъдието, че Вашингтон ще поиска обвиняемите руски граждани да бъдат екстрадирани в САЩ.  Според Нюз.ру обаче сред обвинените е и Евгений Викторович Пригожин - по известен като \"готвачът на Путин\". Същото съобщава и Би Би Си. Пригожин е приятел на Путин от 1990 година от Санкт Петербург. С негова помощ той е изградил бизнес империята си и е обвинен, че е използвал фирмата си за разпространяване на фалшиви новини чрез подставени лица и фалшиви акаунти в интернет. Само преди дни Пригожин бе замесен и в случая с убитите руснаци в Сирия. Убитите в Сирия руснаци наети от готвача на Путин? В обвинителния акт се твърди, че руският бизнесмен Евгений Пригожин, съюзник на руския президент Владимир Путин, е финансирал група, имала стратегическата цел да посее раздор в американската политическа система. Руският бизнесмен вече коментира, че не обезпокоен, че името му се споменава в обвинителния акт и допълни, че \"американците виждат онова, което искат да видят\", предаде Асошиейтед прес като се позова на руски агенции. \n\t  Говорителят на Кремъл Дмитрий Песков каза пред Ройтерс, че не е запознат с обвиненията към руски граждани за намеса в американските избори.  Американският президент Доналд Тръмп заяви снощи отново, че неговата предизборна кампания не е направила нищо незаконно и че не е имало съглашателство с Москва, предадоха световните агенции. Малко след като бяха обявени обвиненията, президентската говорителка Сара Сандърс, каза, че президентът е бил информиран за тях и допълни, че \"той се радва да види, че разследването на специалния прокурор подчертава, че не е имало съглашателство между кампанията на Тръмп и Русия и че изходът от вота не е бил променен или засегнат\". В изявление на Тръмп, прочетено от говорителката, президентът отправя призив за единство към страната пред онези, които \"се опитват да посеят раздор\". Русия определи като абсурдни обвиненията, предявени днес в САЩ срещу 13 руснаци за намеса в президентските избори преди две години, предадоха световните агенции, като се позоваха на говорителката на руското министерство на външните работи Мария Захарова. И допълни: Компанията за онлайн плащания ПейПал бе въвлечена неочаквано в разследването, след като федерални прокурори казаха, че руските престъпници са я използвали за подпомагане на плащанията за пропагандата, целяща да повлияе на гласоподавателите на изборите преди две години, допълва АП, цитирана от БТА.", "date": "2018.02.17", "title": "И \"готвачът на Путин\" обвинен в намеса в изборите на САЩ"}
{"url": "http://clubz.bg/64341-lavrov_sasht_iskat_balkanite_da_ne_drujat_s_rusiq", "text": "Тъжно е, че за една година на президентство на Доналд Тръмп отношенията на САЩ с Русия не се подобриха в сравнение с онова, което бяха по времето на Барак Обама. Това заяви руският министър на външните работи Сергей Лавров в интервю за Евронюз. И \"готвачът на Путин\" обвинен в намеса в изборите на САЩ Отношенията дори се влошиха в известна степен, допълни той, визирайки конфискацията на дипломатическо имущество на Русия в САЩ, което, според него, противоречи на Виенските споразумения и на принципите, на които се основава американската конституция и американското общество. Лавров припомни, че Тръмп е обещал по време на предизборната си кампания да развие нормални отношения с Русия, основаващи се на взаимното уважение и изгода. Говорейки за отношенията със САЩ, Лавров каза, че сътрудничеството между двете страни за Сирия продължава, въпреки, че е много трудно. Той припомни, че зоната за деескалация в южната част на страната е била създадена с участието на Русия, САЩ, Йордания и работи много добре, но предстои да се приложи изтеглянето на всички сили, които не са сирийски, от този район. Атаката на Ердоган по кюрдите ще има тежки последици за Запада По повод турската операция в Африн, Лавров припомни, че още от началото на ангажимента си в Сирия, американците са на страната на кюрдите и пренебрегват позицията на Турция, а именно, че тя смята някои групи в Сирия като еманация на Кюрдската работническа партия и поради тази причина ги е сложила в списъка си с терористичните организации. И допълни: На въпрос дали Русия вижда в Турция и Иран съюзници в изготвянето на обща политика за влияние в Близкия изток, след като трите страни са постигнали споразумение за Сирия, Лавров каза, че трите страни искат да свършат \"онова, което бе започнатото в Сирия, по времето, когато администрацията на Обама стана напълно некомпетентна при изпълнение на споразуменията между Москва и Вашингтон за прекратяване на огъня\".  Блумбърг: Над 200 руски наемници са убити от американците в Сирия (ВИДЕО) Говорейки за трите страни, Лавров каза, че се подготвя нова тристранна среща на върха, която може да се очаква през първата половина на март. В интервюто Лавров коментира широк спектър от въпроси. Той каза, че присъствието на САЩ на международната сцена се развива все повече във военната област при управлението на Тръмп. Лавров припомни, че  Лавров припомни, че в Ирак сега американските сили разширяват присъствието си, след като при Обама се бяха изтеглили. Той припомни също, че военните учения на САЩ в Югоизточна Азия са се увеличили доста отвъд необходимото, за да се възпре севернокорейската заплаха. А американският противоракетен щит в Полша и Румъния, в Южна Корея и в една интересуваща се от него Япония поражда проблеми не само за Русия, но и за Китай. Говорейки за Европа, Лавров каза, че Русия иска да види една силна и стабилна Европа и отрече хипотезите, че една дестабилизирана и отслабена Европа ще служи на стратегическите интереси на Русия. Той припомни, че Европа остава най-големият инвестиционен партньор на Русия и затова Русия иска ЕС да се развива постоянно. Полша иска САЩ да санкционират европейски фирми в \"Северен поток 2\" Руският министър каза, че нуждите от енергийни ресурси в Европа нарастват и че те могат да бъдат удовлетворени благодарение на проекти на Русия с Европа, като Северен поток 2 и Турски поток. Миналата година Газпром е увеличил по един зрелищен начин доставките за Европа, така че разговорите за необходимост да се избегне зависимостта от руския газ са политическа игра, чиято цел е да се разруши по един изкуствено начин естественото икономическо партньорсто на Русия с Европа, смята Лавров. За Балканите министърът напомни, че те са исторически партньори на Русия и припомни, че Русия е положила много усили, за да гарантира сигурността и независимостта на много балкански държави по време на Руско-турската война, Първата световна война и Втората световна война. Той припомни, че в последните години Русия има много добри отношения със Сърбия и Словения, че има добър диалог с Македония, че неотдавна паузата в отношенията с Хърватия е била прекъсната. Официално: Русия стои зад опита за преврат в Черна гора Той каза, че ситуацията в Черна гора поражда безпокойство и има опити да се използва тази стана в антируската борба и добави, че членството в НАТО на Черна гора й е било наложено. За Украйна Лавров каза, че разполагане на миротворци на ООН там не трябва да противоречи на минските договорености.  За идеите, че Русия има планове за нападане на трите балтийски страни, Лавров каза, че те може да се \"зародят само от възпален мозък\", пише БТА. Атаката на Ердоган по кюрдите ще има тежки последици за Запада Блумбърг: Над 200 руски наемници са убити от американците в Сирия (ВИДЕО) Полша иска САЩ да санкционират европейски фирми в \"Северен поток 2\" Официално: Русия стои зад опита за преврат в Черна гора", "date": "2018.02.17", "title": "Лавров: САЩ искат Балканите да не дружат с Русия"}
{"url": "http://clubz.bg/64344-bylgarskata_ikonomika_napred_i_nagore", "text": "Тази седмица бяха публикувани най-ранните данни за съвкупното производство през четвъртото тримесечие, както и редовните тримесечни данни за пазара на труда. И двете статистики потвърждават, че икономиката на България продължава да расте с добър темп и да създава нови работни места. Растежът на реалния брутен вътрешен продукт (на база коригирани данни) през четвъртото тримесечие е 3,6% на годишна база. Макар и да е малко по-нисък от растежа предходни три тримесечия (1), той все пак остава над средното за ЕС. След експресната оценка за последното тримесечие, обаче, става по-малко вероятно икономиката да достигне 4%-ния растеж за цялата 2017 г. (2), както прогнозира МФ в актуализираната си средносрочна рамка. Този темп на експанзия на икономиката се случва на фона както на рекордно създаване на нови работни места, така и на рекордно висок коефициент на заетост. През 3-то и 4-то тримесечие на 2017 г. броят заети (15+) се увеличават съответно със 172 300 и 161 700 души на годишна база, което е съпоставимо с най-високите темпове на създаване на нова заетост от периода на предишния бум на трудовия пазар в края на 2006 и началото на 2007 г. Министърът на икономиката отчете голям инвеститорски интерес към България Разликата с бума от 2005-2008 г. обаче е в темповете на растеж, които в момента остават 1,5-2 пъти по-ниски спрямо растежа тогава. Макар и коефициентът на заетост в момента да изпреварва пиковите стойности от 2008 г. (51-52% за населението на 15+ години) и да достига 52-53%, то хората, които работят, са с около 200 000 по-малко заради демографските процеси (отрицателен естествен прираст и нетна емиграция). Това, комбинирано с далеч по ниското капиталообразуване сега, снижава потенциала на икономиката и води до по-ниски темпове на растеж. Докато при предишния бум инвестициите в основен капитал достигаха и надхвърляха 6 млрд. лева на тримесечие в пика си (в постоянни цени), сега едва успяват да прехвърлят 4 млрд. лева. Основната причина за това е далеч по-малкия приток на чужд капитал в момента – както под формата на преки инвестиции, така и под формата на заемен капитал. ПЧИ в България са около 900 млн. евро за първите 11 месеца, което е сходно с нивото им за същия период на миналата година. Т.е. за годината те ще се от порядъка на 1 млрд. евро или малко повече, което е несравнимо с притока на ПЧИ предишния бум, когато бяха между 3 и 9 млрд. евро на година (2005-2008 г.).     Видно е, че в момента основният ресурс, който се използва за запълването на новите работни места, са хората над 55 години. Коефициентът на заетост за тези на 55-64 г. при предишния бум не надхвърляше 46-47%, а през 2017 г. вече се движи около 59-60%. При тези над 65 г. също имаме сериозно покачване на заетостта – от около 3-4% преди до 5-6% сега. Това е както заради процеса на застаряване на населението през последните 10-15 години, така и заради постепенното покачване на пенсионната възраст и изискуемия стаж – по-чувствително за жените - от предишния бум досега. Докато мъжете се пенсионираха на 63 г. в периода 2005-2008 г., а жените – на 58-59,5 г., то пенсионната възраст за 2017 г. е 64 г. за мъжете и 61 за жените. При другите възрастови групи заетостта или е сходна с предишния бум, или е по-ниска, като при младежите на 15-34 г. тя все още е видимо по-ниска от стойностите при предишния бум. Докато през 2005-2008 г. заетостта в групата на 15-24 годишните е достигала 27-28%, а при тези на 25-34 г. е била 78-79%, то сега тя се движи около 23-25% и 74-75%, респективно. Това навежда на мисълта, че именно при младежите има все още неизползван ресурс за трудовия пазар, който при една продължаваща експанзия на икономиката (както се очаква) би могъл да бъде ангажиран. Световната банка прогнозира 3.1% растеж за икономиката през 2018 г. Като цяло, данните за БВП и пазара на труда подкрепят част от нашите притеснения и отхвърлят други. Отхвърлят страховете ни от миналата година, че пикът на заетостта вече е достигнат и по-нататъшен растеж е невъзможен – е, оказа се, че е възможен и на пазара на труда се включва все още свободен ресурс. Въпреки това, опасенията ни, че растежът при този бум, предвид ситуацията с човешкия фактор и капитала в икономиката, ще се движи в рамките на 3,5-4%  и няма да успее да надхвърли 4%-тната граница, засега се потвърждават. През 2018 г. икономиката най-вероятно ще запази този курс, освен ако страната не успее да привлече голям брой чужди работници и значителен чужд капитал. Първото е спорно, ако говорим за сериозен приток на работна ръка, но второто не е невъзможно предвид новия бум в строителството, който набира сила в големите градове. Световната банка прогнозира 3.1% растеж за икономиката през 2018 г.", "date": "2018.02.17", "title": "Българската икономика - напред и нагоре"}
