{"url": "https://clubz.bg/90283-pochina_pavel_vasev", "text": "Отиде си Павел Васев – личност със забележителен принос и в киното, и в театъра в България, един от най-добрите мениджъри в българската култура. Новината за смъртта му беше съобщена на страницата на Народния театър във фейсбук. Прибират Павел Васев от Москва с правителствения \"Фалкон\" Павел Васев: Интелектуалецът е затиснат в дъното на сандъка на нашето общество Павел Васев е работил за културата на различни позиции – като председател на Съюза на филмовите дейци, зам.-министър на културата, директор на Народния и на Сатиричния театър, директор на Националния филмов център. Последно бе директор на Българския културен център в Москва. Павел Васев почина на 68-годишна възраст след продължително боледуване. Той претърпя четири инсулта в Москва. Той бе настанен в неврохирургичната реанимация на \"Пирогов\" през май, след като бе транспортиран с правителствения \"Фалкон\". Четири месеца бяха нужни на руските лекари да го стабилизират, за да може да пътува.     ъл      Павел Васев: Интелектуалецът е затиснат в дъното на сандъка на нашето общество", "date": "2019.11.08", "title": "Почина Павел Васев"}
{"url": "https://clubz.bg/90281-borisov_otiva_pri_trymp_na_25_noemvri", "text": "Премиерът Бойко Борисов ще се срещне на 25 ноември в Белия дом с американския президент Доналд Тръмп. Това съобщи говорителят на Белия дом Стефани Гришъм. Срещата ще е \"знак за силните и трайни отношения\" между САЩ и България.  Очертаните в съобщението от Белия дом теми на предстоящата визита на Борисов в САЩ ще са  Ето и цялото съобщение: Президентът Доналд Тръмп ще приеме министър-председателя на Република България Бойко Борисов в Белия дом на 25 ноември, 2019 г., като знак за силните и трайни отношения, които съществуват между нашите два народа. Съединените щати и България са съюзници в НАТО и Президентът очаква да бъдат обсъдени начини за засилване на общите за двете страни интереси в областта на сигурността, особено за гарантиране на стабилността на Черноморския регион, улесняване на енергийната диверсификация и противодействието на зловредните влияния, застрашаващи суверенитета на България. Президентът Тръмп очаква посещението на министър-председателя Борисов и утвърждаването на връзките, които са в основата на двустранните ни отношения.", "date": "2019.11.08", "title": "Борисов отива при Тръмп на 25 ноември"}
{"url": "https://clubz.bg/90276-novite_koli_v_es_%E2%80%93_s_moderni_sistemi_za_bezopasnost", "text": "От средата на 2022 г. всички нови автомобили, пуснати на пазара на ЕС, ще трябва да бъдат оборудвани с модерни системи за безопасност. След като постигна през март споразумение с Европарламента, Съветът на ЕС днес прие   по отношение на общата безопасност на моторните превозни средства (МПС) и защитата на пътниците и уязвимите участници в движението по пътищата. Целта му е значително намаляване на броя на жертвите по пътищата. За първи път в регламента се уреждат конкретни въпроси, свързани с уязвимите участници в движението като пешеходците и велосипедистите. Съгласно новите правила   (включително камиони, автобуси, микробуси и високопроходими превозни средства) ще трябва да бъдат оборудвани със следните елементи за безопасност: За   ще се изискват допълнителни усъвършенствани мерки за безопасност. Те включват: Освен общите изисквания и съществуващите системи (като системата за предупреждение при напускане на лентата за движение и усъвършенстваните системи за аварийно спиране)  ще трябва да бъдат проектирани и произвеждани така, че значително да намалеят зоните без видимост около превозното средство. Те ще трябва да бъдат оборудвани и с модерни системи за засичане на пешеходци и велосипедисти в непосредствена близост до превозното средство. Регламентът дава възможност на ЕК да въведе специфични правила за безопасността на превозните средства, задвижвани с водород, и на автоматичните превозни средства. Предвижда се възможност Комисията да актуализира новите спецификации, за да се вземе предвид бъдещото развитие на технологиите. Регламентът ще започне да се прилага 30 месеца след влизането му в сила. За ограничен брой елементи е предвидена по-късна дата на прилагане, за да могат автомобилостроителите да адаптират производството си към новите изисквания. ", "date": "2019.11.08", "title": "Новите коли в ЕС – с модерни системи за безопасност"}
{"url": "https://clubz.bg/90220-kraqt_na_istoriqta_kakvo_misli_fukuqma_30_g_po_kysno", "text": "Месеци преди Берлинската стена да падне на 9 ноември 1989 г., на фона на отпускането на съветската хватка върху Източния блок, един млад политолог на име Франсис Фукуяма направи изявление, което бързо стана прочуто. Това е, обяви той, \"краят на историята\". Провъзгласеното поражение на комунизма обаче не бе началото на продължителна златна ера за западния, капиталистически либерализъм. Стана нещо съвсем различно. През последвалите десетилетия сеизмични събития, движения и глобални тенденции оформиха 21-и век като раздробена и може би по-опасна ера от тази на Студената война. Станаха нападенията на 11 септември 2001 г.; войните в Ирак и Сирия спомогнаха за кървавия възход на групировката \"Ислямска държава\", а после - и за бежанска криза. Икономиката се срина през 2008 г. Китай стана суперсила. Русия се възроди. Нов популизъм пусна корени. Всички тези неща имаха невъобразимо въздействие. И, изглежда, краят на историята не дойде. Днес Фукуяма признава, че е бил разочарован от някои събития през десетилетията. Той казва, че книгата му не е била пророчество, а констатация, че са създадени още много демокрации. Светът сега е във фаза, която той не е очаквал.   Фукуяма отдели време, за да поразсъждава върху това, което е видял и което тепърва може да се случи. С отминаването на десетилетията, казва Фукуяма, сега има \"цяло поколение хора, които не са преживели Студената война или комунизма\". През първите години след падането на Стената бяха родени нови държави, а Германия се обедини. След разпадането на Съветския съюз обаче избухнаха войни и конфликти и остри постколониални спорове за уреждане на дългове. Някои от най-кръвопролитните граждански войни през 90-те години на миналия век - в Конго и в Либерия - станаха бележки под линия за историята. Руанда преживя геноцид със стотици хиляди убити. Югославия, разкъсана от продължително насилие, кланета и разселвания, произведе много по-голямо медийно отразяване и дори нови държави. Военната намеса на Запада в края на 90-те години притъпи национализма на Сърбия и свали оковите от Косово. Отслабената Русия не бе в състояние да помогне на традиционния си съюзник в Белград. А световната икономика като цяло беше силна. После дойде 11 септември. \"Ал Каида\" изведе до невиждано дотогава равнище терора, който бе наблюдаван в реално време по света. В отговор администрацията на Буш нападна Афганистан и свали талибаните, приютили Осама бин Ладен, докато заговорничеше срещу Запада. Сега, осемнайсет години по-късно, Съединените щати още са там. Войната в Ирак бе основана на невярна разузнавателна информация, че иракският диктатор Саддам Хюсеин - подкрепян от САЩ, когато воюваше с Иран - притежава оръжия за масово унищожение. Вашингтон отправи към света призив \"вие или сте с нас, или против нас\", предизвикал насрещна реакция на много места, най-вече във Великобритания, където тогавашният премиер Тони Блеър и до днес остава политически парий, защото последва Буш. Навремето Фукуяма клонеше към неоконсерватизма и подкрепяше нахлуването в Ирак, но после се обяви против войната. Сега той казва, че войната в Ирак е подкопала американската политика по света, а финансовата криза от 2008 г. е опровергала претенциите на САЩ, че са създали добър международен икономически ред. Фукуяма казва, че е разтревожен от това колко много гласоподаватели избират популистки лидери, които раздеят обществото и нямат формула за демократично управление. Съчетаването на популизъм и национализъм е доминиращата движеща сила на много места - от \"Америка на първо място\" на Тръмп до Брекзит, от отказа на Израел да се откаже от еврейските селища в окупираните палестински територии до скоростните ограничителни мерки на Индия в спорния Кашмир и сегашната инвазия на Турция в Сирия. Фукуяма казва, че сценарната книга на популисткия лидер обикновено изглежда горе-долу така: Фукуяма обаче все още вярва, че системата на контрол и баланс в отдавна установените институции на демокрациите ще продължи да работи. Популизмът, твърди той, не благоприятства доброто управление и, разбира се, просперитета. Разрушителната гражданска война в Сирия, навлязла в деветата си година, започна с бунт срещу президента Башар ал Асад в рамките на злощастната Арабска пролет през 2011 г., която свали от власт автократи, но ги замени с още диктатура, хаос и война. Сирийският конфликт донесе страдания с чудовищни размери: стотици хиляди загинали, милиони разселени и възход на варварската групировка \"Ислямска държава\", която в един момент контролираше обширни части от Сирия и Ирак и извършваше терористични нападения в цяла Европа. Вторичен продукт от възхода на \"Ислямска държава\" беше глобалната бежанска криза и бягството на милиони преследвани хора в мащаби, невиждани от Втората световна война. Според Фукуяма стремителното засилване на миграцията е предизвикало враждебна реакция в културен план и антиимигрантски нагласи, от които са се възползвали  Пътят от разпадането на Съветския съюз до днешната могъща Русия беше хаотичен и в началото не мина без унижения за Москва. \n\tГодините на управлението на Борис Елцин след свалянето на последния съветски лидер Михаил Горбачов се характеризираха с подход на безкритично възприемане на свободния пазар, който донесе клептокрация, разпродаване на държавните предприятия и ерата на олигарсите, мафията и поражението в първата война в Чечения. След това, с настъпването на новото хилядолетие, на власт дойде Владимир Путин като противовес на западния либерализъм, който той толкова често критикува. При него имаше втора война в Чечения, в която бяха убити хиляди хора. Русия нахлу в Грузия и анексира Крим от Украйна, след като подкрепи руските сепаратисти там. Установила нова доминация в задния си двор, Русия започна да поглежда и по-надалеч, най-вече с намесата си в изборите в САЩ, която според някои е помогнала на Тръмп да стигне до Белия дом. През 2018 г. Путин - отново на власт и все така готов да поема рискове - се похвали с разработването на нови ядрени оръжия без аналог на запад. По думите му те са отговор на излизането на САЩ от ракетен договор от Студената война и усилията на Вашингтон да създаде система за противоракетна отбрана. \"Никой не ни чу. Сега ни чувате\", заяви руският президент. Фукуяма казва следното за Путин: той Авторитарната хватка на Китай върху всичко, което смята за свои вътрешни работи - от масовите задържания и нарушенията на правата на мюсюлманите в провинция Синцзян до подхода му да не проявява никакво търпение към протестиращите в Хонконг - продължава с неотслабваща сила. Възходът на Пекин през последните три десетилетия преначерта геополитическата карта. Неговото финансово влияние, опитите му да засили влиянието си с инициативата \"Един пояс, един път\" (наричана още \"Нов път на коприната\") и неуредените търговски спорове със САЩ го правят по-непредвидим от всякога. Фукуяма смята, че нарасналото богатство и сила на Китай преобръща с главата надолу системата на международните отношения - без значение как се използва тази сила. Но, отбелязва той, откакто Си Цзинпин дойде на власт, Китай тръгна \"в доста по-авторитарна посока\". Тази нова картина, заявява Фукуяма, Поглеждайки назад от позицията на времето, Фукуяма все още смята, че падането на Берлинската стена е огромна победа за човешката свобода. Една по-мрачна ирония на историята през изминалите 30 години - главно в Европа - е завоят на бивши комунистически държави към крайнодясното, в някои случаи прегръщайки идеологии, които не са далеч от фашизма. Но въпреки \"безпокойствата за страни като Унгария и Полша\" Фукуяма смята, че те все още са много по-добре, отколкото при комунистическата диктатура. Много хора не разбират как това да си част от ЕС, например, им е позволило да живеят в мир и стабилност, каквито преди не са съществували. Той нарича това \"духа на 1989 г.\"", "date": "2019.11.08", "title": "Краят на историята? Какво мисли Фукуяма 30 г. по-късно"}
{"url": "https://clubz.bg/90232-koga_si_desen_kogato_glasuvash_ili_kogato_ne_glasuvash_za_gerb", "text": " Ако е убеден, че ГЕРБ е единствената и незаменима българска дясна партия, би трябвало да е абсолютно спокоен. Десните партии винаги са можели да разчитат на политически успехи в България. Българските избиратели често получават незаслужени хули и обиди - че не са особено интелигентни, че са обхванати от носталгия по комунистическото минало, че са русофили. Фактите обаче показват, че БСП не е имала собствено парламентарно мнозинство от времето на Жан Виденов насам. Не е била дори близо до такова мнозинство и не се очертава скоро да бъде. Борисов: Да не ги наричаме десница, а внуци на червената номенклатура  Трябва да се признае, че подобни притеснения биха имали своите основания.  Първо и най-важно - да искаш страната ти да бъде европейска държава и част от Запада. А не мост между Русия и Запада. Защото по този мост обикновено нищо хубаво не идва. Самият Борисов обаче неведнъж е споменавал думата \"мост\" в контекста на отношенията ни с Русия. И е отстъпвал от този първи и най-важен принцип на десните хора у нас. Само за последните няколко години правителството на Борисов направи няколко енергийни реверанса към Москва, заради които \"Големият шлем\" на Георги Първанов взе да изглежда все по-малък. И за \"Турски поток\", и на \"Газпром\", и за АЕЦ \"Белене\"... Няма друг български политик, който да се извинявал на Русия за това, че страната ни се е придържала към собствения си национален интерес и европейските правила. Единственият, който го направи, е Бойко Борисов по повод \"Южен поток\". В българското въздушно пространство руските самолети са като у дома си. От другата страна на везната е едно разследване срещу руски шпионин, който обаче наскоро бе пуснат в Москва, за да бъде официално награден от Владимир Путин. И един изгонен дипломат, като за него подозрително няма никакъв отговор от страна на Русия. А да, и започването на строеж на интерконектор с Гърция след три мандата във властта. Дали наистина ще бъде довършен предстои да видим. Единственото безспорно евроатлантическо действие на Борисов напоследък бе закупуването на F-16.  Самият Борисов употреби думата \"дерибеи\" за гербери по места. Тази дума навява на спомени за Османската империя. Строителството на инфраструктурата, голямата хвалба на ГЕРБ, е все по-некадърно изпълнено - дали заради некадърните изпълнители, дали заради пестенето от материали, за да се осигури корупционната взятка и т. н. Това напомня по-скоро на късния соц.  Да защитаваш свободната частна инициатива, истинската конкуренция, върховенството на закона, свободата на словото и т. н.   Има, ако си близък до ГЕРБ. Ако не си, обикновено получваш бухалка от държавната администрация. В този смисъл няма и истинска конкуренция, основана на пазарната стойност на продукта, а не на политическата принадлежност на неговия производител.  Не, разбира се. Дори бегло запознатите с българските обществени отношения лесно могат да прогонозират как ще се отнесе нашенската Темида към един или друг гражданин. И отново водещото е как той се разполага в орбитата около властта. Ако е близо до нея, обикновено е чист като момина сълза. С мълчаливата подкрепа на Борисов и с явната подкрепа на неговото МВР за главен прокурор бе избран Иван Гешев, за когото Иво Прокопиев е олигарх, а Делян Пеевски - просто депутат от ДПС.  Не, разбира се. И не ни трябва класацията на \"Репортери без граници\", за да го установим. Достатъчно е да се поразходим из нашите граници. И да видим, например, какво бе отношението на полицаите към онези журналисти, които не са от правилните медии в деня, когато бе избран същият този Гешев.  Не, разбира се. Независимо какво говорят Борисов и присъдружният му СДС. Нещо повече - лидерите на \"Демократична България\" никога не са говорили в един глас с БСП. Докато Борисов и Корнелия Нинова подозрително често са на едно мнение. Нинова никога за нищо не е аплодирала \"Демократична България\", но бе във възторг от Борисов, когато той отказа да изгони руски дипломати заради аферата \"Скрипал\" и възобнови АЕЦ \"Белене\". И Борисов, и Нинова се опитват да припишат избора на Гешев на реформите, направени от Христо Иванов. Голяма грешка обаче е да се разчита на късата памет на десните избиратели. Тези хора може да са всякакви - надути, егоцентрични, високомерни, неорганизирани. Но не са глупави и трудно могат да бъдат излъгани. Прокуратурата продължава да е в същия уродлив вид, защото реформите, чието лице бе Христо Иванов, не се случиха. А не защото се случиха. Христо Иванов има друг грях пред десните избиратели - че отказа да се коалира с ДСБ преди последните парламентарни избори, а го направи след тях. Така той - волно или неволно - осигури пълно спокойствие в парламента на Борисов и Нинова, докато двамата дружно тропат казачок из кулоарите. Достатъчно ли е членството в ЕНП, за да покрие всички съмнения, относно дясността на ГЕРБ? И въобще  Твърдото ядро избиратели на \"Демократична България\" са най-десните хора в България. Много по-десни от твърдото ядро на ГЕРБ. Вместо да ги хули, Борисов е по-добре да се запита защо докара една голяма част от тези хора до там да гласуват за БСП.", "date": "2019.11.08", "title": "Кога си десен - когато гласуваш или когато не гласуваш за ГЕРБ?"}
{"url": "https://clubz.bg/90255-otvoriha_ofertite_za_struma_naj_evtinata_e_za_nad_500_mln_lv", "text": "Агенция \"Пътна инфраструктура\" отвори днес ценовите оферти на кандидатите в обществената поръчка за избор на изпълнител за проектиране и строителство на 13-километровата отсечка от автомагистрала \"Струма\" в участъка между Кресна и Крупник. Оказа се, че от 10-те компании, подали оферти, до края на състезанието са достигнали само три от тях.   подадена от обединението \"Геопът Струма 3.2.1\", част от което са компаниите \"Геострой\" АД и \"Пътстрой-92\" АД, и е тя е на стойност  . Цената е единствената, която на практика влиза в индикативната стойност, която беше определена от АПИ - 444 млн. лв. без ДДС или малко над 530 млн. лв. с ДДС. Другите две предложения са още по-скъпи. Двете компании са от групата на \"Геотехмин\" на известния предприемач Цоло Вутов. В началото на септември това обединение спечели поръчката за строителството на пътя между Мездра и Ботевград.  Нов ремонт на \"Струма\" затваря магистралата за месец Една от компаниите, редовни участници в такива проекти -  Консорциумът \"АПП ЛОТ 3.2.1\", с основен участник \" \") пък предлага да изгради отсечката срещу почти  Сега предстои разглеждането в детайли на ценовите оферти, както и на техническите характеристики на предложенията. След това АПИ трябва да избере изпълнител на отсечката и той да започне да строи. Така ясно е, че минималната цена на тази част от магистралата ще струва поне 500 млн. лв. Възможно е обаче АПИ да реши, че техническата част от офертата не е в нормите и да избере някое от другите две предложения.  Комисарят по околната среда предупраждава за Натура по пътя на \"Струма\" Става въпрос само за едната от двете отсечки на пътя - лот 3.2.1, който ще свързва Кресна с Крупник. Реално това ще бъде новата част от магистралата, минаваща източно от самото Кресненско дефиле. Общата дължина на участъка е 13 км. Той ще включва изграждането на три сравнително дълги тунела - „Симитли“ /211 м/, „Ракитна“ /1 135 м/ и „Стара Кресна“ /1 052 м/. Съоръженията ще бъдат със системи за пожароизвестяване, вентилация, електроснабдяване, осветление, управление на движението и т. н. Ще бъдат изградени 10 виадукта с обща дължина 3,5 км, както и 3 надлези и подлези. Идеята предполага, че достъпът до трасете ще става чрез 3 различни пътни възела. Първият е през п.в. \"Полето\", който ще осигурява достъпа от посока Кулата до селата Брежани и Полето, както и включване в автомагистралата в посока София. Вторият - „Мечкул“ при 384-ти км, който ще осигурява достъпа от посока Кулата до селата Мечкул и Брежани, както и включване в автомагистралата в посока София. Третият ще се казва \"Стара Кресна\" и ще свързва участъка от посока Кулата до селата около едноименното градче.  Срокът, в който участъкът трябва да бъде готов, е поставен от АПИ и той е равен на малко под 52 месеца или 4 години и 3 месеца.  Кабинетът дава близо 900 млн. лв. за \"Струма\" и жп линията Костенец - Септември Както се очакваше - оферти за строителство подадоха всички най-големи български строителни компании, които през последните години участват в изграждането на инфраструктурни проекти от такъв мащаб. В различни консорциуми и обединения желание за участие проявиха от \"Хидрострой\", ГБС, \"Джи Пи Груп\", \"Геострой\" и \"Пътстрой\", както и \"Трейс холдинг\" и преименуваната на \"Грома\" - \"Агромах\". Освен тях ценова оферта подадоха и два консорциума с турско участие в партньорство с по-малки български фирми.  Представител на ЕК: Ще завършите ли АМ \"Струма\" в този век? Всъщност това е втори опит за отваряне на ценовите оферти за този лот от магистралата. Първият трябваше да се състои в началото на октомври, но от АПИ го отмениха без да дадат адекватно обяснение. Забавянето с месец допълнитено задава въпроса - какво налагаше преглеждането на офертите цели 8 месеца, имайки предвид, че те бяха подадени през февруари.   Междувременно все по-изразени стават съмненията, че България може да изгуби финансирането за магистрала \"Струма\" и в най-добрия случай, ако тя все пак бъде изградена, да се наложи да я изплати с пари от бюджета. Това стана ясно от  от отговор на Европейската комисия на апликационна форма за финансиране, изпратена от България това лято/ Страната ни е кандидатствала за финансиране от близо 270 млн. евро, които няма да покрият цената на целия проект, но биха били достатъчни за изграждането на поне 2/3 от него.  Еврофинансирането на магистрала \"Струма\" виси на косъм  Отговорът от Комисията е изпратен на 15 октомври, или близо два месеца след подаването на апликационната форма. Адресиран е до Галина Василева, ръководител на управляващия орган на ОП \"Транспорт\". Накратко - Брюксел смята, че проектът, който е представила страната ни, нарушава редица европейски директиви за вредите на околната среда в Кресненското дефиле, не обяснява финансовите планове и са заложени нелогични срокове на изпълнение. Новите прогнози сочат, че крайният срок, който властта даде за изграждането на пътя - 2023 г., ще бъде достатъчен за построяването само на 41% от нея.  Комисарят по околната среда предупраждава за Натура по пътя на \"Струма\" Кабинетът дава близо 900 млн. лв. за \"Струма\" и жп линията Костенец - Септември Представител на ЕК: Ще завършите ли АМ \"Струма\" в този век? Еврофинансирането на магистрала \"Струма\" виси на косъм ", "date": "2019.11.08", "title": "Отвориха офертите за \"Струма\". Най-евтината е за над 500 млн. лв."}
{"url": "https://clubz.bg/90258-shumyt_na_vyrbitepred_sv_sedmochislenici_snimki", "text": "И втората върба пред църквата \"Св. Седмочисленици\" в София днес беше отрязана и премахната. Заради съмнения за гнилостни процеси. Първото дърво, което беше изсъхнало, падна и беше отстранено. Проверката на експертите от дирекция \"Зелена система\" тогава установи, че вследствие гнилостни процеси в сърцевината на върбата силният порив на вятъра е причинил пречупване в най-слабата част на ствола. Преди два дни от общината засадиха на негово място ново дърво - която е от същия вид и подобен размер. Двете върби са част от облика на градинката пред храма, която е паметник на културата. Ремонтът на това място и изборът на плочки се превърна в една от ябълките на раздора при сдобилото се с печална слава реновиране на ул. \"Граф Игнатиев\". Ето как днес си отиде и второто дърво:  ", "date": "2019.11.08", "title": "Шумът на върбите...пред \"Св. Седмочисленици\" (СНИМКИ)"}
{"url": "https://clubz.bg/90257-polsha_naloji_globa_na_frenska_kompaniq_zaradi_investiciq_v_severen_potok_2", "text": "Полският антимонополен регулатор (UOKiK) съобщи, че ще глоби със 172 милиона злоти (40,3 милиона евро) френската енергийна компания Анжи (Engie), която е един от инвеститорите в проекта за газопровод \"Северен поток-2\", заради липса на сътрудничество по дело за строителството на газопровода. Това съобщи ТАСС, позовавайки се на цитирания от \"Bloomberg\" регулатор, предава БТА. Регулаторът не уточнява дали е наложена глоба на други компании, участващи в проекта. Антимонополната служба, цитирана този път от от Ройтерс, е заявила, че ще наложи значителна глоба днес в рамките на дело срещу руската компания \"Газпром\" и пет европейски фирми, отговарящи за финансирането на \"Северен поток-2\". Официално: Дания разреши строителството на \"Северен поток\" 2 Полша твърди, че \"Северен поток-2\", който ще удвои експортния капацитет на Русия през Балтийско море, е заплаха за европейската енергийна сигурност и че ще засили и без това доминиращата позиция на \"Газпром\" на пазара. През 2016 година антимонополната служба в Полша каза, че проектът \"Северен поток-2\" ще подкопае конкуренцията. Регулаторът отхвърли съвместното дружество между \"Газпром\" и европейските му партньори - френската \"Анжи\" (Engie), австрийската \"О Ем Ви\" (OMV), англо-холандската \"Шел\" (Shell), германските \"Унипер\" (Uniper) и \"Винтерсхал\" (Wintershall). Руски медии: Дания дава зелена светлина за \"Северен поток-2\" Миналата година антимонополната служба заведе дело срещу тези компании защото не са се съобразили с възраженията й. Срещу реализирането на проекта има сериозни възражения от страна не само на Полша, но най-вече от САЩ. Въпреки това само преди две седмици и последната пречка пред осъществяването му падна - Дания официално даде разрешение за преминаването на тръбата през нейните териториални води. Докато се чакаше това разрешение, строителството продължи и към момента вече са изградени 80% от мощностите на газопровода и че строителните работи се извършват по график. \"Северен поток-2\" трябва да удвои годишния капацитет на съществуващия и в момента \"Северен поток\" като осигури още 55 млрд. куб. м. газ. Тръбата трябва да мине през териториалните води на Финландия, Швеция, Дания и Германия. Руски медии: Дания дава зелена светлина за \"Северен поток-2\"", "date": "2019.11.08", "title": "Полша наложи глоба на френска компания заради инвестиция в \"Северен поток-2\""}
{"url": "https://clubz.bg/90270-syd_novo_broene_na_vota_za_obshtinski_syvet_v_sliven", "text": "Бюлетините за избор на общински съветници в Сливен от местния вот на 27 октомври ще бъдат преброени наново. Това е решил състав на Административния съд в Сливен, съобщи местното радио \"Фокус\". Жалбата срещу резултата от изборите за местен парламент бе подадена от 27 представители на партии и коалиции, участвали във вота. Част от тях обжалват протоколите само от определени секции, а местните коалиции \"НФСБ БЗНС\", Християндемократическата партия, сдружение \"Свети Георги Победоносец\" и БАСТА - цялостните резултати от изборите за общински съветници. С решението си съдиите дават ход на делото за касиране на вота. Следващото заседание по делото ще се проведе от 13,30 ч на 21 ноември.  До 10 ч на 11 ноември партиите и коалициите трябва да представят пред съда списък с вещи лица, които ще извършат повторното преброяване на бюлетините. Единственото условие е те да не са били членове на секционни избирателни комисии на изборите на 27 октомври. Представители по време на повторното преброяване ще има и Общинската избирателна комисия (ОИК). В общинския съвет в Сливен влязоха представители на 10 партии и коалиции. Местният парламент е от 41 души, като никоя формация няма мнозинство. ГЕРБ има най-много представители - 17, следвана от БСП - 10. Две от формациите, които обжалват изборния резултат - БАСТА и Християндемократическата партия - има съответно 2 и 1 съветници. Останалите жалбоподатели са под чертата.  След повторното преброяване на бюлетините съдът ще прецени има ли основание да се касира вотът.", "date": "2019.11.08", "title": "Съд: ново броене на вота за общински съвет в Сливен"}
{"url": "https://clubz.bg/90272-koncesioneryt_na_letishte_sofiq_shte_stroi_i_digi_po_bregovete_na_iskyr", "text": "Френско-германският консорциум, който спечели правото на концесия за летище София, ще изгради и водоснабдителното съоръжение, пречиствателната станция за отпадни води, система за наблюдение на диги по бреговете на река Искър. Това става ясно от инвестиционните намерение на компанията, която днес изпрати съобщение до медиите с подробности за идеите си за развитие на летището.  В подробната програма на концесионера влизат още планове за инвестиции в летищното оборудване и инфраструктура, които щели да подобрят значително оперативната ефективност на летище София. Те включват преустройство на обозначителната система на перона на Терминал 1, противопожарна станция с чисто ново учебно съоръжение, обновяване на съоръженията за поддръжка и много други инвестиционни проекти. Идеята е да бъдат въведени най-високите стандарти на летище София, включително „задкулисно“ оборудване и инфраструктура, които потребителите няма да виждат, но които имат огромно влияние върху техния комфорт. Концесията на Летище \"София\" ще изплаща дълговете на БДЖ Третият терминал на летището пък трябва да бъде готов до 2030 година.  Преди това обаче за двата работещи терминала ще бъде създадено повече използваемо пространство. Така идеята е следната - реновиране на Терминал 1 и модернизиране на Терминал 2, който ще разполага с увеличен капацитет, нови търговски площи и обособени места за хранене.  Преустройството на летището ще осигури привлекателни сгради, нови съоръжения, интуитивно ориентиране и свръхмодерни технологии, твърдят още от компанията. Генерално - избраният концесионер смятал да превърне летището в \" отражение на град София и околностите му, а пътниците ще се почувстват потопени в българската култура\". С какво \"Соф Кънект\" спечели концесията за летище София Междувременно сделката по избор на концесионер в момента се разглежда от КЗК, заради обжалване на процедурата от другите участници в състезанието. Решение на антимонополния орган все още няма. Каквото и да е то обаче, може да се предположи, че в крайна сметка ще стигне и до Върховния административен съд. В края на миналата седмица министърът на транспорта Росен Желязков каза, че не може да предполага кога ще излезе решението на КЗК, но даде да се разбере, че властта очаква за реалистично подписването на договор за концесията в началото на следващата година. Припомняме, че въпреки че сделката не е сигурна, правителството има идея как да похарчи първоначалната вноска на концесионера към хазната в размер над 500 млн. лв. - за покриване на част от задълженията на БДЖ и Държавно предприятие \"Железопътна инфраструктура\". Иначе консорциумът \"СофКънект\", с водещи партньори операторът на летище Мюнхен и \"Меридиам\", плюс \"Щрабаг\", освен изискуемото от държавата еднократно плащане в началото на 550 млн. лв, предложи третото по големина годишно концесионно възнаграждение 24,54 млн. евро или второто по размер в проценти – 32 на сто от общите приходи от всички дейности за текущата година. Кандидатът обеща и най-малък паричен обем от инвестции за срока на концесията - 608 млн. евро.  Две жалби срещу решението за концесионер на \"Летище София\" Последната сума обаче може да набъбне – според документацията за концесията трябва в първите 5 години избраният концесионер да направи анализ за нуждата от изграждане на нова писта на летище София. В случай, че от такава има нужда, това би била отделна инвестиция – извън обявените в офертата. А според анализите към момента при предложения ръст на трафика в годините, нужда от нова писта ще има С какво \"Соф Кънект\" спечели концесията за летище София Две жалби срещу решението за концесионер на \"Летище София\"", "date": "2019.11.08", "title": "Концесионерът на Летище \"София\" ще строи и диги по бреговете на Искър"}
{"url": "https://clubz.bg/90279-viktor_erofeev_velikata_oktomvrijska_neuspeshna_revolyuciq", "text": "Това, което стана през октомври-ноември 1917 г. в Русия, е събитие с историческо значение, както и да се отнасяме към него. „Дойче веле” предлага разсъждения по темата на руския писател Виктор Ерофеев. Всъщност – Великата октомврийска социалистическа революция, както комунистите тържествено кръстиха Октомврийския преврат от 1917 г., наистина беше велика, ако погледнем резултатите – признава Виктор Ерофеев. Според Джон Рийд тя е преобърнала целия свят или пък  е изпуснала Историята като влак без спирачки по нанадолнище – но във всеки случай изглежда тя се превърна в главното събитие на ХХ век. А от него, като от вълшебно яйце, възникнаха много ключови явления – пише Ерофеев. Въпреки че историята не познава условното наклонение, отбелязва писателят, че без Октомврийската революция Хитлер би бил невъзможен. Както е известно, в началото на 30-те години Съветският съюз, начело със Сталин, не позволява на левите сили в Германия – комунисти и социалдемократи – да се обединят. И една от последиците е, че по най-нови данни Съветският съюз е изгубил във войната срещу Хитлер над 40 милиона души. Мао Дзедун и цялата нова история на Китай с чудовищната „културна революция“, изтребването на интелигенцията, проститутките и дори врабчетата, също не биха били възможни без Октомврийската революция. Но Ерофеев вижда и положителни последици от преврата: По същество Западът е станал бенефициент на Октомврийската революция, след като се е научил какво да не прави и е успял да представи достойна алтернатива на съветския тоталитаризъм, казва Ерофеев. В текста на писателя обаче посочените негативи от събитията през Октомври за света като цяло също не са малко. Към тях той включва отровните огнища на международния тероризъм – наследство на безмилостната болшевишка тактика, че няма лоши средства за постигането на целите им. В тази връзка Ерофеев сочи особено заразния пример на Куба и нейната прочута терористична икона – Че Гевара. Продължаващото и до ден днешен възхищение от този „професионален революционер“ в различни части на света, генерирано и от руската революция, показва, че за съжаление семената на насилието с утопични цели са заложени в самата човешка природа. Те покълват в „мъченици за вярата”, в чиято чест ние сваляме часовници, колани, обувки, връхни дрехи на всяко летище по света и се колебаем в избора си между собствената си сигурност и свободата на действията и мислите. По своите резултати обаче Революцията от 1917 г. е колкото велика, толкова и неуспешна. На самата Русия тя не носи нищо положително. За разлика от английската, френската и други европейски революции, които независимо от насилието, ужасите и пролятата кръв са и двигатели на социалния прогрес, твърди Ерофеев – за народите на Русия Октомврийската революция се оказа чудовищна трагедия без аналог в световната история. На защитниците на революцията, които ще заговорят за ликвидирането на неграмотността, индустриализацията, победата във войната… Ерофеев припомня, че борбата с неграмотността е започнала преди болшевиките, индустриализацията на страната е вървяла с пълна сила още в началото на ХХ век, а войната е можело да бъде избегната. Писателят твърди, че изобщо не е имало Октомврийска революция. Това е бил успешен държавен преврат. Да, Русия се е нуждаела от революция, и тя е станала през февруари 1917 г. Болшевиките са се възползвали от нейните слабости и са я удавили в кръв, терор и лъжи. А после е включена машината на безсрамна демагогия и масови екзекуции. Елементите на това ужасно нещастие се усещат – с нови нюанси – и днес. Текстът завършва все пак оптимистично – винаги има надежда, че бъдещето ще е по-добро. Писателят вярва, че някога, опирайки се на новите поколения, тази надежда може да стане реалност и гражданите на Русия да се присъединят към нормалния свят. Виктор Ерофеев е руски писател, литературовед, телевизионен водещ, автор книгите „Руска красавица“, „Добрият Сталин“, „Живот с идиот“ и много други, кавалер на френския Орден на Почетния легион.", "date": "2019.11.08", "title": "Виктор Ерофеев: Великата Октомврийска неуспешна революция"}
{"url": "https://clubz.bg/90267-demokratichna_bylgariq_kym_borisov_chlenovete_na_bkp_sa_v_rykovodstvoto_na_gerb", "text": "С позиция за вчерашните обвинения на премиера Бойко Борисов и президента (2012-2017) Росен Плевнелиев, че \"Демократична България\" се е \"съешила\" със соцпартията, тъй като симпатизантите ѝ били подкрепили Мая Манолова за кмет на София, излязоха днес от дясното обединение. Борисов обвини ДБ и че са деца на бивши комунисти, че са вътрешна опозиция на комунистическата партия и пр. В позицията от днес се припомня, че именно в листите на управляващата ГЕРБ, както и в ръководството ѝ има свързаност на лица с БКП. Посочва се още, че лидерите на дясната формация никога не са призовавали на балотажа за столицата да се гласува нито за Йорданка Фандъкова (ГЕРБ), нито за Манолова (независима, подкрепена от БСП), а призоваха симпатизантите си да гласуват по съвест.  Борисов: Да не ги наричаме десница, а внуци на червената номенклатура От ДБ призовават и прокуратурата да се намеси, ако политици твърдят, че са разкрили тайната на вота на избирателите. Ето и пълния текст на позицията: По повод нападките  на премиера Борисов, президента Плевнелиев и други водещи политици от партия ГЕРБ, насочени срещу Демократична България и избирателите, подкрепили нашите кандидати, заявяваме следното: 1. Инсинуациите за свързаност на политици от Демократична България с бившата комунистическа номенклатура, дошли от представители на партия, която за пореден път включи в своите кандидатски листи значителен брой агенти и доносници на комунистическата Държавна сигурност и която има във висшия си ръководен орган членове на бившата БКП, като самия Борисов, Нунев, Стоянова и дори новоизбрания кмет на София, са обикновен и примитивен политически цинизъм. Поради това ги отминаваме с погнусата и пренебрежението, които единствено заслужават. С недоумение приемаме опитите за внушения че сме леви и „деца на бивши комунисти” и от президента на ГЕРБ Плевнелиев, чийто баща е бил секретар на ОК на БКП в Благоевград, а самият Плевнелиев е бил щатен комсомолски секретар.  Плевнелиев нападна \"Демократична България\": Направо да си изберат Манолова за шеф 2.  Демократична България заяви ясно на пресконференция след първия тур, позицията си да не подкрепи на балотажа за избор на кмет на община София никой от достигналите до балотажа кандидати поради това, че те не предлагат онези необходими промени в управлението на общината, от които и тя, и гражданите на София се нуждаят. 3.  Демократична България не гледа на своите избиратели и привърженици като на хора, на които някой може да нареди как и за кого да гласуват. Техният избор е тяхно суверенно право. Тяхно суверенно право, гарантирано от Конституцията, е и запазването на тайната на вота им. Изказванията на политици от ГЕРБ, в които се твърди, че те са гласували по определен начин, е или груба клевета, ако не се базира на обективни факти, или престъпление, ако тази партия действително разполага с обективни данни за това, как са гласували гражданите на София на балотажа на 3 ноември. Смятаме, че Прокуратурата би трябвало да разследва тези изказвания, за да установи има ли данни за извършено престъпление от страна на политици от управляващата партия, или се касае единствено за клеветническа кампания, насочена срещу Демократична България и нашите привърженици и избиратели. Плевнелиев нападна \"Демократична България\": Направо да си изберат Манолова за шеф", "date": "2019.11.08", "title": "\"Демократична България\" към Борисов: Членовете на БКП са в ръководството на ГЕРБ"}
{"url": "https://clubz.bg/90262-arhangelovden_praznik_na_bylgarskata_policiq", "text": "Това казва в поздравителното си слово министър Младен Маринов днес, на църковния празник Събор на св. Архангел Михаил - който е и професионален празник на българската полиция. Той благодари на състава за усилието и професионализма, с които са работили. Младен Маринов: Организираната престъпност не действа чрез убийства На церемонията в Главна дирекция „Национална полиция“ присъстваха главният секретар на МВР Ивайло Иванов, директори на главни и областни дирекции на МВР, депутати, дипломати и аташета, акредитирани у нас. Директорът на ГДНП поздрави колегите си с празника и благодари на всички тези, които и в днешния ден са на своя пост и изпълняват своите служебни задължения. Министър Маринов, заедно с политическото и професионално ръководство поднесе венци пред паметника на загиналите в изпълнение на служебния дълг полицаи и отдаде почит пред паметта им.  ", "date": "2019.11.08", "title": "Архангеловден - празник на българската полиция"}
{"url": "https://clubz.bg/90263-ekaterina_mihajlova_prezidentyt_postypi_pravilno_ponqkoga_loshoto_reshenie_e_po_dobro_ot_nikakvo", "text": "Конституцията е лаконична, там само е казано, че президентът има право да не се съгласи на предложението на Висшия съдебен съвет (ВСС), като не са описани процедурите какво следва. В нашата нова конституционна история има два случая, в които президентът отказва да подпише указ, но те са доста различни като правна база, защото стават при различни действащи закони за съдебната власт. След последната промяна на Конституцията ВСС беше разделен на две колегии – прокурорска и съдебна. Но остана изборът на председателите на двата върховни съда – касационен и административен, както и на главен прокурор. Това беше последвано и от една голяма промяна в Закона за съдебната власт.  ВСС бързо праща Гешев пак на Радев А въпросът, по който ме питате за главния прокурор, е уреден в чл. 173, ал. 13. Там е казано, че когато президентът откаже да назначи предложен от Пленума на ВСС кандидат и няма повторно направено предложение за същия кандидат, новият избор се извършва по условията и по реда на ал. 1 до 12-а. Т. е. имаме две хипотези, които възникват от законовия текст. Едната е ВСС да повтори направеното предложение на същия кандидат и тогава да не се движи по дългата процедура – да започва с предложения на кандидати, изслушване и т. н. Но, ако това не бъде направено, новият избор трябва да се извърши по правилата на целия този текст, в който се казва, че се дава дълъг срок, издигат се кандидатури, проверява се за съответствие и т. н.  Радев: Отговорността пред обществото за новия главен прокурор е на ВСС Аз искам да отбележа, че при тази разпоредба имаме вече прилагане на закона и това е случаят с председателя на Върховния административен съд. Там предложението беше направено след конституционната и законова промяна и в онзи случай ВСС мина по късата процедура и предложи същия кандидат. А Конституцията казва, че при този случай вече трябва да издаден указ. И няма правото на арбитраж и на преценка.  От сигналите, които идват от ВСС, още преди да имаме указ на президента, нещата изглеждат, че по-скоро ще повторят избора си. Но нека да не забравяме, че всичко това е при положение, че нямаше време за размисъл и реакция от страна на президента.  От снощи сме в нова ситуация и аргументите на президента, макар и че не е мотивирано неговото решение, а не е и длъжен, се отваря нов разговор и дебат. Още повече, че доста спорове имаше и в предната фаза на развитието на процедурата. Доколко е добре по този начин да се стигне до вземане на решение – само един кандидат, без конкуренция, при спорни изказвания от страна на самия кандидат, остри възражения на част от хората, включително и такива от съдебната власт и адвокатското съсловие. В новата ситуация може по нов начин да започнат разсъжденията на членовете на ВСС.  Румен Радев върна Гешев: Трябва да бъдат разсеяни всякакви съмнения (ВИДЕО) Искам да обърна внимание, че тук възможностите за номинации са две. След последната промяна в Конституцията и Закона за съдебната власт практически системата за предлагане на кандидати стана доста затворена. Прокурорката колегия е единствената от съдебната власт, която може да предложи кандидати. А този, който може да разчупи номинациите на прокурорите ,е министърът на правосъдието - представител на изпълнителната власт.  В случая президентът изигра една наистина арбитражна функция и аз смятам, че постъпи правилно. Най-малкото заради това, че пак ще се повтори тази кандидатура, заради която имаше реакции. И дава шанс и на прокурорите, и на министъра на правосъдието да помислят внимателно преди да вземат своите решения.  Вярно е, че няма срок. Все пак и в Конституция, и в законите, дори когато няма конкретен срок, следва логиката на разумността. Самият президент в ролята си на държавен глава и именно с тези арбитражни функции, които има, би трябвало да действа в посока, която не блокира институциите. Забавянето на един указ би бил именно точно такава постъпка – да остави в неизвестност за дълъг период от време. Понякога лошото решение е по-добро от никакво решение. Той е дал опция за последващи действия.  Политиците не коментират Гешев. Само пращат хора във ВСС, за да го изберат Аз не намирам, че е грешна във времето реакцията на президента. Бавене още седмица, месец не решава проблема. А това по-скоро щеше да доведе и до институционална криза. Това не е добре най-вече и заради ролята на президента – едно са политическите партии, друго е държавният глава, той трябва и да пази конституционните основи.  Разбира се, и сега няма срок, в който нещата могат да се развият, но топката сега е във ВСС и в министъра на правосъдието. Пак казвам - те ще решат дали да изберат късата или дългата процедура. Избягвам да давам политически оценки след като престанах да се занимавам с политика. Това си е работа на действащите политици. Позицията, която имам през годините е, че прекалено много в България се фокусираме върху фигурата на главния прокурор. И този проблем е конституционен. Ако отидете в другите страни и попитате хората кой е главният прокурор там, сигурно няма да има много отговори с името на човека. Той има по-скоро оперативна дейност, която е много важна, но съдебната власт в крайна сметка се олицетворява от съда. Този конституционен модел е избран навремето по определени съображения. Оттам идва целият този драматизъм около избора на който и да е главен прокурор. И той не е първият заради всички тези политически емоции.  Затова политическият ми отговор е следният: не би трябвало да има такъв фокус върху фигурата на главния прокурор, но ние имаме тази даденост. В този смисъл е добре да бъдат чути всички бележки и критики, а не да се подхожда високомерно и да се отхвърлят с лека ръка. Защото след като имаме този модел ще трябва да внимаваме повече и да бъдем по-бдителни. Радев: Отговорността пред обществото за новия главен прокурор е на ВСС Румен Радев върна Гешев: Трябва да бъдат разсеяни всякакви съмнения (ВИДЕО) Политиците не коментират Гешев. Само пращат хора във ВСС, за да го изберат", "date": "2019.11.08", "title": "Екатерина Михайлова: Президентът постъпи правилно. Понякога лошото решение е по-добро от никакво"}
{"url": "https://clubz.bg/90259-borisov_predupredi_za_risk_ot_radikalni_vliqniq_na_zapadnite_balkani", "text": "С призив Северна Македония и Албания да не се отказват от усилията си за членство в ЕС се обърна премиерът Бойко Борисов в речта си пред участниците в лидерската среща \"Стратегически диалог за Западните Балкани\" в Женева. И предупреди, че бъдещето на младите хора от страните от Западните Балкани е ключова тема. По думите му те желаят да живеят в условията на чиста околна среда, добро образование, стабилни и отворени общества и достойни работни места, а ако това не стане - сред разочаровани младежи може да се стигне до поддаване на  . А това е по-опасно от \"изтичането на мозъци\" и увеличената емиграция.  Резюмето от речта на Борисов бе изпратено от правителствената информационна служба. От съобщението не става ясно за какъв тип радикални влияния говори премиерът.  Според него, за да има стабилност и икономически прогрес и за да се промени имиджът на Балканите в положителна посока, старите дрязги и напрежения, както и езикът на омразата и ксенофобията трябва да останат в миналото. По думите на българския министър-председател превъзмогването на наследството от миналото може да се случи на основата на споделените ценности като толерантност, приобщаващите действия и взаимното доверие. Премиерът акцентира върху значението на регионалното сътрудничество и посочи Берлинския процес като един от многото успешни примери в тази посока. Борисов припомни, че догодина България ще поеме тази високо отговорна задача, съвместно с Република Северна Македония. Борисов беше категоричен, че като председател на Берлинския процес България ще продължава да насърчава интеграционния процес на страните от Западните Балкани, защото той е инструмент за постигане на устойчива стабилност, сигурност, мир и просперитет в региона. В заключение министър-председателят Бойко Борисов благодари на организаторите на срещата. Премиерът приветства дейността на Световния икономически форум в подкрепа на публично-частното сътрудничество в Западните Балкани.", "date": "2019.11.08", "title": "Борисов предупреди за риск от \"радикални влияния\" на Западните Балкани"}
{"url": "https://clubz.bg/90266-vuchich_shte_reshim_problemite_si_sys_sasht_otnosno_ruskoto_oryjie", "text": "Сръбският президент Александър Вучич заяви в Женева, че гражданите на страната не трябва да се притесняват от американски санкции, които се обсъждат в публичното пространство във връзка със закупуването на руски оръжия, предава македонската медия \"Фокус\", цитирана от българската \"Фокус\". \"Вечерне новости\": Сърбия ще преговаря да купи С-400 от Русия Той подчерта, че ще разреши всички различия между Белград и Вашингтон. Според него определени жители на Сърбия разпространяват подобна информация, за да внесат доза несигурност и страх, и подчерта, че страната провежда  , за да избегне всякакви проблеми. Вучич присъства на срещата \"Световен икономически форум за стратегически диалог по Западните Балкани\" в Женева. Сръбският външен министър Ивица Дачич по-рано обяви, че отговорникът на Държавния департамент на САЩ за ограничителните мерки срещу руския оръжеен сектор Томаш Заржецки ще посети Белград. Цветанов: Русия въоръжава Сърбия. Балканите - \"бурето с барут\" на Европа  Дачич добави, че . Той също така ще разговаря със служители от министерствата на отбраната и финансите, за да се запознае със ситуацията, твърди Ивица Дачич. Министърът добави, че Заржецки вече е посетил около „60 държави“ и отбеляза, че Сърбия не е нарушила санкциите, наложени от САЩ по отношение на доставките на оръжие от Русия. Според него няма причина Вашингтон да налага ограничения на Белград. Русия ще достави на Сърбия ракетни системи „Панцир С“ през следващите месеци, съгласно подписано споразумение, съобщи вчера директорът на руската агенция „Рособоронекспорт“ Александър Михаев. Той подчерта, че всичко върви по план и няма да има забавяния. По-рано руските ракетни системи бяха представени, а техните възможности бяха демонстрирани по време на военните учения „Славянски щит 2019“ в базата в Батайница. Системите бяха донесени заедно със зенитно-ракетните комплекси С-400. Сръбският министър на отбраната Александър Вулин заяви, че тези оръжия ще гарантират дълготраен мир в региона. Руски самолети с ракети С-400 са прелетели над България за Сърбия Но специалният представител на Държавния департамент на САЩ за Западните Балкани Матю Палмър изрази опасенията на Вашингтон по-рано относно присъствието на подобна военна техника в Сърбия. „Панцир С“ е зенитно-ракетна система, която обединява в себе си ракети земя-въздух, оръдия с калибър 30 мм, радар за наблюдение и система за управление на стрелбата. Основната цел на комплекса е да защитава важни точки като летища, командни пунктове, комуникационни центрове и други стратегически цели. Той е предназначен за отбрана от самолети, хеликоптери, крилати ракети и дронове, но може да се използва и срещу наземни цели - танкове, бронетранспортьори, бойни превозни средства на пехотата. Цветанов: Русия въоръжава Сърбия. Балканите - \"бурето с барут\" на Европа  Руски самолети с ракети С-400 са прелетели над България за Сърбия", "date": "2019.11.08", "title": "Вучич: Ще решим проблемите си със САЩ относно руското оръжие"}
{"url": "https://clubz.bg/90253-haarec_iran_tvyrdi_che_e_svalil_dron_nad_svoq_teritoriq", "text": "Полуофициален ирански уебсайт съобщи днес, че Иран е свалил дрон над южния си пристанищен град Махшахр, без да даде други подробности, пише израелският вестник \"Хаарец\" на уебсайта си. Уебсайтът \"Иран фрънт пейдж\" (The Iran Front Page) не посочи дали става дума за военен или цивилен дрон. Властите не коментираха веднага новината. Клубът на младите журналисти (The Young Journalists Club - YJC), който е свързан с държавните радио и телевизия в Иран, съобщи, че \"неизвестен летящ обект\" е бил свален от иранската армия, добавяйки, че информацията още не е потвърдена от официалните власти. Отношенията между Иран и Съединените щати се влошиха от миналата година, когато президентът Доналд Тръмп изтегли страната си от иранската ядрена сделка от 2015 година и възстанови санкциите върху страната, припомня \"Хаарец\". През юни Иран свали американски разузнавателен дрон, който според елитните революционни гвардейци е летял над Южен Иран. Вашингтон каза, че американският дрон е бил свален от Иран в международното въздушно пространство над Ормузкия проток в Персийския залив.", "date": "2019.11.08", "title": "\"Хаарец\": Иран твърди, че е свалил дрон над своя територия"}
{"url": "https://clubz.bg/90254-radev_otgovornostta_pred_obshtestvoto_za_noviq_glaven_prokuror_e_na_vss", "text": "Това заяви държавният глава Румен Радев в родното си село Славяново по повод отказа да подпише указа за назначаване на Иван Гешев за наследник на Сотир Цацаров. Той уточни, че действията и мотивите му за решението да не одобри избора са изцяло в правомощията му, а сега на ход е ВСС.  \"Подкрепата към Гешев от ДАНС и МВР е неофициална, не е в репертоара на закона\" Заявката към момента е, че съдебните кадровици ще потвърдят избора на Иван Гешев с ново гласуване. При това положение пред Радев по закон няма опция за повторно вето и ще трябва да подпише указа за назначаване на нов главен прокурор. Държавният глава не отговори на въпроса дали ако ВСС отново гласува за Гешев, ще сезира Конституционния съд за процедурата по избор. Радев призова да не се спекулира с темата и заяви, че не желае да влияе на процесите с прогнозни действия. ВСС бързо праща Гешев пак на Радев Румен Радев потвърди намерението си да организира среща между представители на парламентарно представените партии, ръководството на ЦИК и органите на реда във връзка с нарушенията на местните избори. За организирането на срещата той говори още в деня на балотажа, а това предизвика премиера Бойко Борисов да обвини държавния глава, че агитира против ГЕРБ в изборен ден. За кога се планира въпросната дискусия все още не е ясно, защото трябва да бъдат събрани достатъчно данни, те да бъдат анализирани, за да може да има и рационални предложения, уточни президентът. Президентът Радев е в селото на родителите си Славяново за литургия по случай храмовия празник на местната църква \"Св. Архангел Михаил\". Литургията е отслужвана от Старозагорския митрополит Киприан. По-късно се очаква президентът да говори пред жителите на селото. ВСС бързо праща Гешев пак на Радев", "date": "2019.11.08", "title": "Радев: Отговорността пред обществото за новия главен прокурор е на ВСС"}
{"url": "https://clubz.bg/90271-kreditorite_na_cska_zapochvat_da_poluchavat_parite_si", "text": "Сагата с активите на фалиралото дружество ПФК ЦСКА АД наистина приключи, след като Софийският градски съд (СГС) разреши на синдика по делото за несъстоятелност Дора Милева да се разпореди със сумата от 7 835 367,50 лв. към кредиторите на клуба. Накратко - кредиторите, сред които НАП с близо 4,5 млн. лева, започват да получават парите по банковите си сметки. Така фенската организация \"Ред енимълс\" става собственик на активите, а най-ценна в тях е емблемата на ЦСКА със звездата. Тя беше заложена в НАП заради борчове. Край на сагата: \"Ред енимълс\" придоби емблемата на ЦСКА През миналата година \"Ред енимълс\" беше прехвърлена на Искра Григорова, главната счетоводителка на Гриша Ганчев. Лидер на организацията е тарторът на агитката на ЦСКА-София Иван Велчев-Кюстендилеца. Ето какво гласи решението на СГС, вече налично в Търговския регистър: Така ЦСКА-София вече напълно законно може да използва емблемата на ЦСКА за всякакви цели, както и да предявява претенции, ако някой друг я използва. Като например ЦСКА 1948, чието лого доста наподобява на оригиналното на \"червения\" клуб. МВР с нови коли от \"Литекс\", ЦСКА-София с емблема \"Ред енимълс\" спечели търга за активите на фалиралия ПФК с офертата от 8 милиона лева. По думите на Гриша Ганчев, парите са осигурени от него и от съсобственика на ЦСКА-София Юлиян Инджов. МВР с нови коли от \"Литекс\", ЦСКА-София с емблема", "date": "2019.11.08", "title": "Кредиторите на ЦСКА започват да получават парите си"}
{"url": "https://clubz.bg/90260-30_godini_sled_imperiite", "text": "Къде се намира България 30 години след като се освободи от съветската империя? Къде е била 30 години след освобождението от османската империя? Според мнозина анализатори двата периода имат много общи характеристики и те често стават обект на сравнения, от които се търсят изводи и поуки. Политическата история на тези два периода е добре позната. На 10 ноември 1989 г. Тодор Живков е свален от всички постове в БКП и държавата. По онова време тези постове вървят в комплект. Събитията приличат по-скоро на дворцов преврат, на следващ етап на реформите, свързани с модерните по онова време понятия гласност, перестройка и др. Те, разбира се, идват също идват от СССР. В историята обаче много често „отпушването на клапана“ за реформи води до революционни промени. Така се случи и тогава. Вместо да се ограничи с перестройка през 1989 г., България изпадна от орбитата на Москва, в която се въртеше 45 години. В първите 7 години след това БСП, наследницата на БКП, на няколко пъти успя да спечели властта. Всичките ѝ управления завършиха с кризи. След няколко социалистически провала българите разбраха, че за страната няма друг път освен членство в ЕС и НАТО. На власт последователно дойдоха правителствата на СДС, НДСВ и тройната коалиция, като по това време страната постига големи политически успехи – става член последователно на НАТО и ЕС. При последвалите няколко управления на ГЕРБ България се опитва да се интегрира и в Шенген, и в еврозоната, което поне засега не ѝ се удава. През 1878 г. българите след огромни усилия и многобройни жертви успяват да възстановят своята държава. Те поставят Великите сили в положение, в което Европейският концерт няма друг изход, освен да признае съществуването на такава държава, появила се на картата след Руско-турската война. Седем години по-късно българите постигат най-големия си политически успех – Съединението на Княжество България с Източна Румелия. Постепенно правителствата успяват да наложат България като уважаван играч на международното поле. През 1908 г., 30 години след Освобождението, България отхвърля и васалитета от Османската империя и става независима държава. Този голям политически успех е факт благодарение на изключително ловката дипломация на българските политици по онова време. На въпроса дали 30 години след 1989 г. България е независима от Москва трудно може да се отговори еднозначно. От една страна, държавата е член на ЕС и НАТО. От друга страна обаче, продължаваме да сме тотално зависими от руските енергийни ресурси. Докато на Запад чак през последните години се сблъскаха с руската хибридна война, у нас тя никога не е спирала. Благодарение на нея мнозина българи все още са убедени, че преди 1989 г. животът у нас е бил прекрасен. Тази нагласа е сериозна пречка за нашето развитие. През последните месеци бяха предприети някои акции срещу руски шпиони. Фактът, че подобни акции се калкулират от властта като печеливша предизборна кампания, е ласкателен за българското обществено мнение. От друга страна обаче, има сериозни съмнения, че всичко е само показна акция, която бързо ще бъде забравена, особено сега след местните избори. Освен това има много хора, включително висши политици, включително такива, които официално подкрепят властта, за които има съмнения, че са далеч по-сериозни проводници на интересите на Москва от тези, към които органите изненадващо проявиха интерес. И до ден днешен мнозина изтъкват, че българското общество като цяло няма сериозен принос за отхвърлянето на съветската власт. И по тази причина не цени достатъчно свободата, която преди 30 години му е била по-скоро подарена. Да се твърди, че българите безропотно са търпели 45 години съветски ботуш, не е коректно. Напротив, мнозина са се бунтували. И то в най-мрачните години, докато на власт е бил все още Сталин. При това, без да имат зад гърба си католическата църква като поляци, унгарци и т.н. През 40-те и 50-те години на XX век обаче тези бунтове са смазвани особено жестоко. Факт е, че в края на 80-те години по-голямата част от българите не са непримирими врагове на режима. Дисидентите се брояха на пръсти. БКП сдаде властта под напора на външни, не толкова на вътрешни събития. Продължаващата и до днес носталгия по времето на комунизма, която е труднообяснима от всякаква гледна точка, също е доказателство, че преди 30 години бяхме малко изненадани, когато стените на затвора, в който живеехме, изведнъж се срутиха. Това няма как да се твърди за нашите предци през 1878 г., които близо век са се борили за своята свобода чрез училища, чрез самостоятелна църква, чрез революционни комитети, чрез въстания. Коментарите на политическите събития обаче винаги крият опасност от субективизъм. Далеч по-обективно е да се сравняват икономическите параметри, тъй като в тази област все пак се борави с факти и числа. А и тези параметри са един от най-важните резултати от всяка една провеждана политика. През 1908 г. България е на прага на може би трите си най-добри години за цялата история на Третата българска държава от икономическа гледна точка. Те продължават до 1911 г. и може само да се гадае какво щеше да бъде икономическото развитие на страната, ако не бяха последвалите войни. Това разказа пред „Клуб Z“ доц. Даниел Вачков, директор на Института за исторически изследвания към БАН. Според него, като се разгледат макроикономическите параметри от онова време, се вижда сериозно увеличение на производството, вътрешната и външната търговия. Самата 1908-а не е чак толкова успешна. Има една кратка криза на Уолстрийт, която не засяга чак толкова сериозно България. Проблеми обаче има след обявяването на Независимостта. Политическата криза с Османската империя води до бойкот на българските стоки. Той продължава около 6 месеца и се отразява върху българската икономика, тъй като империята е един от двата ни най-големи външнотърговски партньора. Вторият ни голям партньор е Австро-Унагария. За период около 15 години – от 1894-1895 до 1911-а, броят на индустриалните предприятия нараства от 72 на 345. Това е близо 5 пъти увеличение. Обемът на продукцията им се увеличава над 7 пъти. Най-големият отрасъл, селското стопанство, отбелязва сериозен ръст. Близо два пъти се увеличава производството на селскостопанска продукция. Външната търговия се увеличава над 2,5 пъти. Този период съвпада с цялостната доста благоприятна световна икономическа конюнктура. От началото на XX век до Първата световна война международната икономика се развива много бурно. Българските правителства по това време обаче провеждат доста адекватна политика. Огромно развитие има и в инфраструктурата. Изграждат се пристанища по Черно море и Дунав, както и железниците – ключово комуникационно средство на епохата. България провежда активна търговска политика, сключва търговски договори. У нас има приток на външни инвестиции. Води се и политика на умерен държавен протекционизъм по отношение на индустриалното производство. Българските правителства създават сериозни икономически стимули за външни инвестиции. От 1903 г. има доста осезаема финансова стабилност на фона на някои други балкански държави, основно Гърция, които имат финансови проблеми по това време. Инвестициите навлизат в банковото дело. Създават се западни банки. Политиката на насърчение на местната индустрия създава редица данъчни и други облекчения, които привличат външни инвеститори да създават индустриални предприятия в България. „Политиката е доста разнообразна. Световната икономика е в подем, има достатъчно капитали, които се насочват към страни, където е създадена среда на доверие. Публикациите от онова време, включително на сериозни западни икономически списания, дават доста добри оценки за икономическо развитие на България, за финансовата стабилност”, изтъква доц. Вачков. И добавя, че у нас е имало и видима политическа стабилност, която също е важно условие за привличане на инвестиции. Българският лев по това време е конвертируема валута. Той е със строго определена златна стойност, която е равна на френския и швейцарския франк. Икономическото развитие се усеща от всички социални групи, макар и в различна степен. За работниците е достатъчно, че имат стабилна работа, макар техните надници да не следват този ръст. Според преброяванията става ясно, че в навечерието на балканските войни рязко се е увеличил броят на използваните метални плугове в българските села. Доц. Вачков поясни, че домакинствата, освен че са имали подобен сериозен инструмент, очевидно са имали и по два здрави и силни вола, за да орат с него. Не е нужно да си икономически експерт, за да се досетиш, че 30 години след като България се измъкна „от лапите на руската мечка“, икономическата ситуация у нас е доста по-различна. Трудно може да се говори за голям ръст в производството, за успешно привличане на чужди инвеститори. Финансова и политическа стабилност, изглежда, има, но и двете са доста крехки. Българският лев определено не е конвертируема валута. Той е стабилен не за друго, а защото у нас има валутен борд. Докато разчитахме само и единствено на българските политици, в страната галопираше инфлация. Трудно може да се каже, че българските градове са се отърсили окончателно от социалистическия си облик. Както е видно, 30 години след освобождението от Османската империя България е била с по-добри икономически показатели от сходни на нея държави, като например Гърция. При това Гърция се освобождава половин век по-рано. Днес България продължава да е на опашката спрямо онези страни в Източна Европа, с които по едно и също време се освободи игото на Москва. Всичкият икономически растеж, който имаме, според признанието на мнозина икономисти се дължи най-вече на еврофондовете. Такива еврофондове нашите предци не са имали. Защо тогава те са се справили по-добре? Той припомни, че първите десетина години от прехода българската икономика преживя изключително тежки сътресения – плод както на обективни причини, така и на грешни решения. Според него едва през последните десетина години, които бяха маркирани от голяма световна икономическа криза, може да се каже, че България започва да набира инерция. Той е категоричен, че твърденията за икономическо благоденствие преди 1989 г. са политическа пропаганда. След излизането ни от Османската империя е имало кратко сътресение, защото сме загубили един огромен пазар. Това обаче бързо е преодоляно. Държавата е трябвало да създаде и една по-модерна законодателна база, защото такава е липсвала. Правилно ли е да се мисли, че Османската империя, въпреки всичките ѝ недостатъци, не е убивала предприемчивостта на българина? За разлика от съветската империя, в която понятия като предприемчивост и частна собственост бяха мръсни думи. Отговорът на доц. Вачков е категоричен: Показателен е и фактът, че българите, които емигрираха зад граница през последните 30 години, са около 2 млн. Докато в онези 30 години след 1878 г. младежите, които са завършвали на Запад, обикновено са се връщали в България. Да се представи всичко това само като плод на идеалистичен патриотизъм е доста повърхностно. България по онова време е била неразорана нива, която очевидно е давала възможности за развитие. Подобни възможности за развитие явно към момента липсват, защото завърналите се от учение в странство са много малко. Нещо повече – както е известно, мнозина чехи са дошли да живеят, работят и инвестират у нас. Те оставят своя забележителна диря в историята на Третата българска държава. Да се обяснява това само със славянската съпричастност едва ли е доста точно. Очевидно за тях България е била и по-добро място за живеене от Австро-Унгария. Изводите от всичко това са очевидни. Те със сигурност няма да се харесат на онези „патриоти”, за които българският патриотизъм се изчерпва с любов към Русия. 30 години след като напуснахме съветската империя (по-същество тя е руска, но Москва и до ден днешен ревниво брани съветското наследство), ние можем само да мечтаем за икономическите успехи, постигнати от българите 30 години след излизането ни от Османската империя. За разлика от тогава обаче България успя да се ситуира на международното поле по-успешно, ставайки член на ЕС и НАТО. Чрез членството ни в ЕС ние до голяма степен постигнахме националния си идеал, за който малко след 1908 г. сме водили три войни, довели до две национални катастрофи. За тези катастрофи тогава сме обвинявали злите Велики сили и коварните си съседи. Истината е по-различна – виновни сме си самите ние, защото, опиянени от военните победи, не сме проявили благоразумие, както при Съединението и Независимостта. По-важното обаче от днешна гледна точка е друго. С повечето от тези, които – с основание или не – смятаме за виновни, днес сме съюзници. България е част от ЕС, най-модерния политически проект в света. И това е големият успех на последните 30 години. Може би най-големият в цялата българска история.", "date": "2019.11.08", "title": "30 години след империите"}
{"url": "https://clubz.bg/90251-politicite_ne_komentirat_geshev_samo_prashtat_hora_vyv_vss_za_da_go_izberat", "text": "Представители на ГЕРБ, БСП и ДПС заявиха, че политиците не трябва да се месят в избора на нов главен прокурор. Коментарите им бяха по повод на това, че президентът Румен Радев вчера обяви, че няма да подпише указа за Иван Гешев, който бе избран от Висшия съдебен съвет за нов главен прокурор. Независимо от призивите обаче политиците обаче са силно намесени в тази процедура, тъй като парламентът излъчва 11 души във ВСС. И всички тези 11 души подкрепиха Гешев. Процедурата трябва да продължи и сега всичко е в ръцете на Висшия съдебен съвет. Така   коментира връщането на указа от президента. Ципов повтори думи, изречени от лидера му Бойко Борисов неведнъж - че реформата в съдебната система се случила с промените в Конституцията и Закона за съдебната власт. В миналото Народно събрание обаче тогавашният министър на правосъдието Христо Иванов подаде оставка именно защото реформите не се случиха според неговите идеи. По отношение на това защо правителството не предложи свой кандидат за главен прокурор, Ципов обясни, че не е задължение и ангажимент да го прави. Според него колкото по-малко политиците приказват по тази тема, толкова по-добре. подкрепи в парламента връщането на Гешев от страна на президента. Тя отбеляза в кулоарите, че левицата още през юли е изтъкнала същия аргумент - че не може да има истинско състезание с един кандидат. Тя се обърна към лидерите на другите партии да не упражняват натиск върху магистратите. Сред подкрепилите Гешев във Висшия съдебен съвет са и членовете, които левицата предложи за парламентарната квота. От ДПС отказаха да коментира решението на президента Румен Радев да не подпише указа. В кулоарите на парламента  директно отказа на журналистите. Хамид припомни, че още в началото на процедурата за избор на нов главен прокурор е предупредил, че политици, народни представители и политически партии не трябва да коментират това производство. Според него всеки коментар от всеки политик е влияние в процедурата за главен прокурор.", "date": "2019.11.08", "title": "Политиците не коментират Гешев. Само пращат хора във ВСС, за да го изберат"}
{"url": "https://clubz.bg/90250-50_na_sto_britanci_ne_vqrvat_che_obedinenoto_kralstvo_shte_ocelee_10_godini", "text": "​​​​​​Половината британци не вярват, че Обединеното кралство ще съществува след 10 години. Това е заключението от изследване на агенцията \"Ипсос МОРИ\" от 19 октомври, публикувано на   на организацията. Изследователите посочват, че се наблюдава ръст със 7 процента от 2014 г.  Преди 5 години 45 процента от гражданите на Великобритания са смятали, че интегритетът на страната ще бъде съхранен след 10 години. Днес те са едва 29 на сто. Джон Бъркоу: \"Брекзит е най-голямата грешка след Втората световна война\" Британците обаче са несигурни и за по-близкото бъдеще на Обединеното кралство - 42 процента твърдят, че то ще съществува след 5 години, докато 44 процента са на противоположното мнение. През 2014 г. 61 процента са били сигурни, че Великобритания ще оцелее през следващите 5 години, докато скептиците са били 27 на сто. Поддръжниците на Консервативната партия са по-уверени за бъдещето на съюза, отколкото лейбъристите и либералните демократи. Лейбъристите ще подкрепят нов референдум за \"Брекзит\" Сътресенията в рамките на кралството се дължат на резултата от референдума през 2016 г. - Англия и Уелс гласуваха да напуснат ЕС, но Шотландия и Северна Ирландия предпочетоха да останат. Докато Великобритания се подготвя за предсрочни избори на 12 декември и приближаващата в началото на следващата година поредна дата за \"Брекзит\" (31 януари 2020 г.), започва да се наблюдава повишаване на сепаратистките настроения в Шотландия и призивите за обединение на Северна Ирландия с Република Ирландия. Хиляди поискаха независимост на Шотландия от Великобритания (СНИМКИ) Лейбъристите ще подкрепят нов референдум за \"Брекзит\" Хиляди поискаха независимост на Шотландия от Великобритания (СНИМКИ)", "date": "2019.11.08", "title": "50 на сто британци не вярват, че Обединеното кралство ще оцелее 10 години"}
{"url": "https://clubz.bg/90264-poslanik_hero_mustafa_progovori_na_bylgarski_video", "text": "Новата посланичка на САЩ в София Херо Мустафа избра да говори на български език в кратко видео, в което представя себе си, семейството си и акцентите в бъдещата си работа.  Въпреки че е в София само от 3 седмици - дипломатката вече взима уроци по български. И е твърдо решена да го научи. А четенето на текста за видеото и се получава чудесно.  Освен съпруга и двете си дъщерички, Мустафа обяснява, че е щастлива да представлява САЩ в красивата ни страна, споменава и историята ни, и красивата природа. В кадър са и пейзажи, и посещение в музеи, и думи на Васил Левски. В края казва и няколко думи за кариерата си досега - с акцент и върху 20-годишния си опит в дипломацията, но и с темите, по които е работила през това време. А те са ", "date": "2019.11.08", "title": "Посланик Херо Мустафа проговори на български (ВИДЕО)"}
{"url": "https://clubz.bg/90268-shte_sedne_li_fon_der_lajen_do_multimilionera_tieri_breton", "text": "Тиери Бретон – новият кандидат-еврокомисар от Франция, е продал акциите си в технологичния гигант „Атос“ и други компании още преди да бъде проверен за конфликт на интереси. Това заяви днес говорителят на новоизбраната Еврокомисия Ерик Мамер. Така той отговори на въпроса дали бъдещата председателка на ЕК Урсула фон дер Лайен ще се чувства комфолтно, ако седи до един мултимилионер в Колегиума на комисарите. Бретон бе изпълнителен директор на „Атос“, преди да бъде номиниран за еврокомисар от президента Еманюел Макрон. Макрон предложи за комисар бивш министър на икономиката Френският кандидат е продал акциите си, за да се ползва с доверието на евродепутатите, каза Мамер. Освен това той ще се ръководи стриктно от Кодекса за добро поведение на еврокомисарите и автоматично ще се самоизключва от вземане на решения, които биха могли да имат финансови последици за бившите му компании. Тиери Бретон бе номиниран на мястото на Силви Гулар, която евродепутатите отхвърлиха след допълнително второ изслушване. Новите кандидат-комисари – с ресорите на отхвърлените си колеги Други двама кандидати – румънката Рована Плумб и унгарецът Ласло Трочани, изобщо не бяха допуснати до изслушване. Те бяха уличени в конфликт на интереси от правната комисия на Европарламента. Новият кандидат на Будапеща е Оливер Вархей, а на Букурещ – Алина-Йоана Вълян. И тримата нови кандидати трябва да бъдат проверени за конфликт на интереси от Комисията по правни въпроси на 12 ноември. Два дни по-късно те ще бъдат изслушани от ресорните комисии. На 21 ноември ще стане ясно дали тримата са одобрени. Ако всичко мине гладко, новата Еврокомисия трябва да бъде гласувана на пленарна сесия в Страсбург, която започва на 25 ноември. Същевременно Великобритания още не е изпратила своята номинация. Даденият от Урсула фон дер Лайен срок е 11 ноември. Новите кандидат-комисари – с ресорите на отхвърлените си колеги", "date": "2019.11.08", "title": "Ще седне ли Фон дер Лайен до мултимилионера Тиери Бретон?"}
{"url": "https://clubz.bg/90240-ninova_kym_poslanicite_ot_es_borim_se_s_kupen_vot_i_glasuvane_ot_strah", "text": "Писмо до посланиците на страните от ЕС, ОССЕ и Съвета на Европа, в което се оплаква от политически репресии, купен вот, натиск от властта на последните местни избори срещу опозицията е изпратила лидерката на БСП Корнелия Нинова.  Тя \"информира\" посланиците за изборните резултати и им представя \"анализ\" за изминалата кампания и дните след нея.  Лидерката на левицата отбелязва, че на места резултатите от вота са били \"откровено фалшифицирани\", имало е изкривяване на гласуването, като за пример е дадена София. Според нея със запахи от уволнение са се сблъскали и други симпатизанти на партията, заети в общински дружества и администрация, но не посочва конкретни примери.  Писмото завършва с призив: За един от споменатите от соцлидерката случаи - този с кандидатката за кмет на Ловеч Радина Банкова, загубила балотажа срещу ГЕРБ, публикации имаше и по време на кампанията. Според тях НАП претендира за необявен и неплатен ДДС от фирма, собственост на Банкова. Актът на данъчните е обжалван, но съдът се е произнесъл в полза на институцията. Между двата тура на изборите обаче от НАП поискали запор на сметките на Банкова.  , обясни тя преди ден. Според нея изпълнителното дело е образувано на основание на удостоверение, издадено от НАП, съдържащо неверни данни. Очаквано, лидерката на БСП подкрепи в парламента днес ветото на държавния глава Румен Радев, който върна вчера назначението на единствения кандидат за главен прокурор - Иван Гешев. Нинова отбеляза в кулоарите, че левицата още през юли е изтъкнала същия аргумент - че не може да има истинско състезание с един кандидат. Нинова се обърна към лидерите на другите партии да не упражняват натиск върху магистратите. Припомняме, че сред подкрепилите Гешев във Висшия съдебен съвет са и членовете, които левицата предложи за парламентарната квота.", "date": "2019.11.08", "title": "Нинова към посланиците от ЕС: Борим се с купен вот и гласуване от страх"}
{"url": "https://clubz.bg/90244-smyrt_na_student_se_ochakva_da_zasili_protestite_v_honkong", "text": "Починал е студент от хонконгски университет, който паднал при протестите през уикенда, предаде Ройтерс, цитирана от БТА. Съюзът на студентите от Хонконгския университет за наука и технологии съобщи, че починалият е 22-годишен второкурсник по компютърни науки с фамилия Чоу. Той, изглежда, е паднал в понеделник рано сутринта от третия на втория етаж на автомобилен паркинг, след като недалеч от местопроизшествието полицията използвала сълзотворен газ в сблъсъци с демонстранти. Смъртта на студента вероятно ще засили още повече антиправителствените протести, които разтърсват града от шест месеца. Според много хора той паднал, бягайки от полицията. Вчера на абсолвентски церемонии в Хонконг студенти държаха снимки на Чоу в знак на протест срещу полицейското насилие. Продемократични демонстранти отправиха днес в интернет призив да бъдат организирани бдения в Хонконг за студент, който падна при сблъсъци с полицията и почина от раните си, предаде Франс прес, цитирана от БТА. В различни онлайн форуми, в които се координира протестното движение, бяха отправени призиви за бдение със свещи в памет на 22-годишния младеж. Днес по обяд около 1000 маскирани демонстранти преминаха през оживен район на центъра, съобщи Асошиейтед прес. Те скандираха \"Разпуснете полицията\", \"Кръвта трябва да се плати с кръв\" и \"Убийци!\" по адрес на разположени в района полицаи. Някои носеха цветя и плакати с надпис \"Хонконг е полицейска държава\". Протестиращите поискаха справедливост за починалия Чоу Ца-Лок.", "date": "2019.11.08", "title": "Смърт на студент се очаква да засили протестите в Хонконг"}
{"url": "https://clubz.bg/90252-vzriv_v_mina_v_germaniq_zatrupa_38_dushi_ima_raneni", "text": "Взрив в мина край германския град Хале затвори под земята 38 души. Двама са ранени, съобщиха властите. Миньорите са успели да достигнат до помещение за сигурност в мината, където престояха около три часа, преди да ги изведат. Няма загинали при взрива в мината Тойчентал. Все още не е ясно какво го е причинило. 38 души са се намирали под земята по време на инцидента. Всички са успели да стигнат до едно от специалните помещения в мината, предвидено за аварийни ситуации. То е укрепено и снабдено с достатъчно вода и кислород. Около три часа след инцидента хората бяха изведени от мината невредими. Двама души на повърхността са пострадали и са откарани в болница. В мината Тойчентал обикновено работят 100 души. Тя не функционира като мина от 1982 година поради изчерпване на залежите от калиева сол, а от 15 години в нея се складира минерален отпадък.", "date": "2019.11.08", "title": "Взрив в мина в Германия затрупа 38 души, има ранени"}
{"url": "https://clubz.bg/90242-makron_vnese_smut_v_nato", "text": "Вчерашното интервю на френския президент за НАТО е разбунило духовете сред съюзниците и е централна тема в днешните европейски медии, съобщава БТА. Британският в.   пише, че с изказването си за сп.\"Икономист\", че НАТО е изпаднала в \"мозъчна смърт\", Еманюел Макрон създава проблем в отношенията с Германия и останалите съюзници преди важната среща на върха на Северноатлантическия алианс през декември в Лондон. Вестникът коментира и отговора на германската канцлерка Ангела Меркел на оценката на Макрон, като посочва, че Меркел отхвърля мнението му като твърде радикално и призова за единство и диалог за изглаждане на разногласията в Алианса. Според коментатора на в.   Марк Алмонд диагнозата на Макрон е вярна, но решението, което той предлага - за засилване на европейската отбрана, - е опасна илюзия. Вместо да превръщат Европейския съюз в супердържава, страните членки би трябвало да продължат да гледат напред, констатира журналистът, който отбелязва, че макар думите на Макрон да изглеждат доста силни, в тях има истина. Макрон: НАТО е в мозъчна смърт Противоречията с Турция и объркването в НАТО от дестабилизиращата тактика на руския президент Путин поставят 70-годишния Алианс в сложна ситуация, констатира коментаторът. Проблемите пред НАТО още повече се задълбочават от хладното отношение на президента Доналд Тръмп към Алианса, станало обект на рязка, но справедлива критика от страна на френския президент, се казва в публикацията. Френското издание   също коментира интервюто на Макрон за сп. \"Икономист\", като насочва вниманието към различните реакции на казаното от Макрон от страна на Германия, САЩ и Русия. Докато Меркел заяви, че страните членки трябва да решават проблемите си чрез диалог, а държавният секрета на САЩ Майк Помпео подчерта историческата значимост на НАТО за световната сигурност, говорителката на руското външно министерство нарече думите на френския лидер \"златни\", пише \"Монд\". Изданието посочва, че Макрон е прав, когато казва, че САЩ остават първостепенен съюзник, но гледат другаде, по-специално към Китай и американския континент. Според изданието обаче това е уклон, наследен още от предишния американски президент Обама. \"Монд\" казва, че Макрон е прав, когато казва, че Тръмп не споделя европейския проект и това е една от най-големите заплахи за пакта.", "date": "2019.11.08", "title": "Макрон внесе смут в НАТО"}
{"url": "https://clubz.bg/90246-4_meseca_predi_vyvejdaneto_tarifite_za_tol_sistemata_vse_oshte_sa_neqsni", "text": "Агенцията за пътна инфраструктура (АПИ) тепърва сформира нова работна група, която ще обсъжда тарифите за използването на тол системата в България. Това се случва само няколко месеца преди въвеждането ѝ, въпреки че планове се готвят от няколко години, а правителството работи изключително активно за стартирането ѝ. Това стана ясно вчера на пресконференция, в която участваха както ръководството на АПИ, така и министърката на регионалното развитие и благоустройството Петя Аврамова.  Припомняме, че през лятото т. нар. Обществен консултативен съвет, който трябваше да отговаря за въвеждането на системата, създаде първата такава работна група, но информация за нейната работа и решение към момента няма.  По думите на проф. Олег Асенов, член на УС на АПИ, след като експертите стигнат до една опрелена цена, тя ще бъде публикувана за обществено обсъждане. След това всички заинтересовани страни ще имат на разположение 30 дни да отправят своите предложения по тарифите. В началото на декември, преди да изтече крайният срок за подаване на предложения, консултантът на АПИ – Световната банка, ще организира форум за електронната система за събиране на пътни такси. Това е втора консултация на АПИ със Световната банка, която преди повече от година предположи, че възможностите за цена на км за камионите варира от 12 до 26 стотинки.  Тол системата не работи. Но 1 млрд. лв. от приходи вече са \"разпределени\" Чак след като тарифите бъдат публично оповестени пък ще започне и вторият тестови етап на тол системата – с бордови устройства в предоставени от транспортния бранш превозни средства. Първият етап от тестовия период обхвана издаването на маршрутни карти и тол калкулатора, чрез който по тестови тарифи превозвачите имат възможност да изчислят цената на традиционните си маршрути и да планират бюджетите си за 2020 г. По думите на проф. Асенов за третокласните пътища няма да се плаща тол такса, а по тях минават доставчиците за вътрешния пазар. Механичното разглеждане на тарифите от точка А до точка Б, \"без мъдро реорганизиране на автопарка и логистичните сили\", няма как да доведе до ефективност на транспортната услуга, коментира той. Отлагат тол системата до 1 март 2020 г. Междувременно на пресконференцията стана ясно и че камионите ще плащат за използването на 6050 км от републиканската пътна мрежа, която е общо малко над 20 000 км.  В момента за преминаването по нея товарните автомобили над 3,5 тона плащат е-винетка. Безплатни остават и 20 000 км общински пътища. Министър Аврамова пък обяви, че очаквания приход от тол системата през следващата година се равнява на 450 млн. лв. от тежкотоварни автомобили. Освен тях се очаква да се съберат и малко под 300 млн. лв. от електронни винетки. Приходите от тол таксите ще постъпват в централния бюджет, оттам ще се преразпределят към бюджета на министерството. Събирането на такси от тол системата се отлага Въпреки че тол системата все още не работи, правителството вече започна да преразпределя евентуалните постъпления от нея. В началото на септември, само за седмица, Министерският съвет успя за разпредели общо близо 1 млрд. лв. от бъдещите приходи на държавата от пътни такси в следващите години. За строеж и ремонт на пътища. Отлагат тол системата до 1 март 2020 г. Събирането на такси от тол системата се отлага", "date": "2019.11.08", "title": "4 месеца преди въвеждането: тарифите за тол системата все още са неясни"}
{"url": "https://clubz.bg/90245-podkrepata_kym_geshev_ot_dans_i_mvr_e_neoficialna_ne_e_v_repertoara_na_zakona", "text": "Това коментира пред БНР Огнян Герджиков, професор по гражданско и търговско право, бивш председател на парламента и бивш служебен премиер, по повод върнатото от Румен Радев решение на Висшия съдебен съвет за избор на Иван Гешев за главен прокурор. Румен Радев върна Гешев: Трябва да бъдат разсеяни всякакви съмнения (ВИДЕО) В предаването „Преди всички“ проф. Герджиков подчерта: Така той коментира казаното от държавния глава, че изпълнителната власт не е упражнила правомощието си поне да предложи алтернативен кандидат. Но парира намеците на президента за небивалата подкрепа от структури. Той коментира и голямата тема - какво следва сега, тъй като и Конституцията, и Законът за съдебната власт са пестеливи и не указват нито срокове, нито конкретни стъпки. Според проф. Огнян Герджиков няма пречка ВСС да се събере и да прегласува решението си: На въпрос дали има основание да бъде питан Конституционният съд по тази тема, при положение че вече се е произнесъл по тази тема, проф. Герджиков заяви, че това би било ", "date": "2019.11.08", "title": "\"Подкрепата към Гешев от ДАНС и МВР е неофициална, не е в репертоара на закона\""}
{"url": "https://clubz.bg/90241-grigor_dimitrov_az_vinagi_sym_rejisoryt_na_filma", "text": "Григор Димитров ще играе за България в новия турнир ATP cup (3-12 януари) в Австралия, потвърди той на пресконференция в София. Най-добрият ни тенисист се прибра след края на сезона - през миналата седмица той стигна до полуфинал на Мастърса в Париж, а след това прекара няколко дни в Исландия със семейството си. Григор Димитров се завърна в топ 20 ATP cup събира 24 национални отбора и ще се проведе в Бризбейн, Сидни и Пърт непосредствено преди Откритото първенство на Австралия. Димитров ще бъде играещ капитан на България. Димитров отговори на много въпроси, свързани с изминалия сезон, в който той започна лошо, страдаше от контузия, смени треньора и ракетата си, но поне краят бе добър с полуфиналите на US Open и в Париж. Засега той не планира участие на \"Купа Дейвис\", както и не изключва олимпийските игри в програмата си за следващата година. Заяви, че винаги взема решение за \"Купа Дейвис\" в последния момент, но стана ясно - явно отново ще отклони покана. Според Гришо надпреварата \"губи стойността си\". Тя не е цел за него, той каза, че не вижда как ще подобри играта на другите български тенисисти. Загуба от Джокович в Париж и край на сезона за Григор Димитров (СНИМКИ) От думите му стана ясно, че Андре Агаси ще остане негов съветник, а Радек Щепанек е бил само временен наставник, с когото няма да продължи да работи. Джокович и Федерер в една група на финалите в Лондон Загуба от Джокович в Париж и край на сезона за Григор Димитров (СНИМКИ) Джокович и Федерер в една група на финалите в Лондон", "date": "2019.11.08", "title": "Григор Димитров: Аз винаги съм режисьорът на филма"}
{"url": "https://clubz.bg/90239-mestnite_danyci_bili_prekaleno_niski_no_gerb_nqmalo_da_pritiska_kmetovete_da_gi_vdigat", "text": "Това обясни тази сутрин пред Нова министърът на финансите Владислав Горанов по повод финансирането на общинската инфраструктура. Както Клуб Z вече писа - вчера по време на обсъждането на проектобюджета за 2020 г. в бюджетната комисия, Горанов на практика препоръча на кметовете да повишат местните налози, ако искат да имат модерна инфраструктура.  Горанов иска увеличение на местните данъци, БСП - нов разговор за субсидиите По думите му е въпрос на добра политика да бъдат убедени хората, че по-високите данъци ще помогнат за по-доброто реализиране на такива проекти. Въпреки това на въпрос дали ГЕРБ ще иска от своите кметове да повишат данъците, той не отговори категорично. И още... Горанов нарече обвиненията на част от опозицията, че бюджетът за поредна година подценява приходната част и накрая на годината ще остави свободен излишък в ръцете на правителството, \"безпочвени\".  Бюджетът губи по 400 млн. лв. на година от недекларирана заетост, твърди АИКБ Министърът коментира и ниското нетно увеличение на пенсиите, въпреки допълнителните 730 млн. лв., които бюджетът налива за нарастването им с почти 7%. Според Горанов увеличението е малко, заради самия пенсионен модел. Освен ресорните му - данъци и бюджет, Горанов коментира и вчерашното решение на президента Румен Радев да върне във ВСС избора на кандидата за нов главен прокурор Иван Гешев. По думите на финансовия министър, Радев е изразил своето мнение не срещу процедурата, а за самия кандидат.  Той не се съгласи и с твърдението, че изпълнителната власт е дала \"масирана подкрепа\" на Гешев, нито с това, че му е помогнала като не е подсигурила втори кандидат. Горанов повтори думите на Борисов, че ако имаше предложение на ГЕРБ за главен прокурор, това щяло да хвърли съмнение за политически натиск в системата и щяло допълнително да компрометира избора.  Бюджетът губи по 400 млн. лв. на година от недекларирана заетост, твърди АИКБ", "date": "2019.11.08", "title": "Местните данъци били прекалено ниски, но ГЕРБ нямало да притиска кметовете да ги вдигат"}
{"url": "https://clubz.bg/90249-syd_obqvi_majmuna_za_lichnost", "text": "Орангутанът Сандра, обявен за личност от аржентинското правосъдие, се настани в център за големи маймуни във Флорида, предаде Асошиейтед прес, цитирана от БТА. \n\tДиректорката на резервата Пати Реган каза, че 33-годишната Сандра е \"много мила и любопитна\" и се приспособява към новия си дом. \n\tСандра е родена в Германия. Тя живя 25 години в зоологическата градина в Буенос Айрес. Във Флорида пристигна на 5 ноември. Съдия Елена Либератори постанови през 2015 г., че  . Това й даде някои права, каквито имат хората, сред които и на по-добри условия на живот. Въпреки съдебното решение, докато нямаше алтернатива, Сандра остана в остарялата зоологическа градина, която беше затворена през 2016 г. Тя замина за САЩ през септември. След като беше поставена под карантина за един месец в Канзас, пристигна във Флорида. В центъра за големите маймуни има 21 орангутана и 31 шимпанзета, спасени или иззети от циркове и търговия с животни.", "date": "2019.11.08", "title": "Съд обяви маймуна за личност"}
{"url": "https://clubz.bg/90247-vss_byrzo_prashta_geshev_pak_na_radev", "text": "Висшият съдебен съвет (ВСС) ще предложи отново Иван Гешев за главен прокурор в момента, в който президентският отказ, с който Румен Радев отказа да го назначи, бъде публикуван в \"Държавен вестник\" - т. е. във възможно най-кратки срокове. Това стана ясно днес от думите на главния прокурор Сотир Цацаров, който заедно с Гешев участва в среща с представители на Венецианската комисия, които са на посещение у нас. Румен Радев върна Гешев: Трябва да бъдат разсеяни всякакви съмнения (ВИДЕО) Цацаров отказа да коментира мотивите, с който Радев вчера обяви, че ще върне избора на заместника му Гешев. И като юрист, и като гражданин имал позиция, но длъжността му не му позволявала да я изрази публично. Според него държавният глава \"просто изпълни Конституцията\". По-късно подчерта, че не може да се добави нова кандидатура в процедурата в момента - освен ако подкрепилите Гешев във ВСС не си променят мнението, и не успее да събере 17 гласа. Ако това стане, процедурата се рестартира. Цацаров коментира и възможността президентът да не подпише и върнатото назначение, като отбеляза, че това би нарушило Конституцията. В нея се казва (чл. 129, ал. 2) че държавният глава не може да откаже назначаването на главен прокурор при повторно предложение. Иван Гешев: Процедурата продължава Позицията на самия Гешев пък бе изразена още вчера. Преповтори я и днес. Процедурата по избора му била \"публична\", \"прозрачна\", а той не се притеснявал от това, че и структури към Министерския съвет са го подкрепили. Единственият кандидат за наследник на Цацаров обаче отново заговори за \"обозрим срок\", в който Радев се е произнесъл. Което е препратка към факта, че в Конституцията срок не е посочен и на практика президентът може да \"тупа топката\" и сега, ако пожелае. Местните данъци били прекалено ниски, но ГЕРБ нямало да притиска кметовете да ги вдигат Днес коментар направи и министърът на вътрешните работи Младен Маринов в контекста на вчерашното изказване на Радев, че неправомерно структури на изпълнителната власт - като ДАНС, ГДБОП и самото МВР, са изразявали подкрепа за Гешев. И според Маринов, както и според самия Гешев въпросната подкрепа е \"естествена\" и \"нормална\", защото прокуратурата и гореизброените структури работят заедно.  \"Подкрепата към Гешев от ДАНС и МВР е неофициална, не е в репертоара на закона\" По повод казаното от президента Румен Радев, че позициите на подкрепилите Гешев служби в МВР са публикувани на сайта на Висшия съдебен съвет, Младен Маринов обясни: Коментар пред националното радио направи и председателят на Върховния административен съд (ВАС) Георги Чолаков. Радев върна през 2017 г. и назначаването на Чолаков. Аргументът беше един - че ВСС, който го излъчи, си отиваше след няколко дни. Новият състав прегласува кандидата и така проблемът отпадна. ВСС избра с голямо мнозинство на 24 октомври Иван Гешев за наследник на Сотир Цацаров. \"За\" гласуваха 20 от членовете на ВСС (в това число цялата т.нар. парламентарна квота) - много повече от необходимите 17 гласа. Четирима бяха против: Атанаска Дишева, Олга Керелска, Красимир Шекерджиев (и тримата върховни съдии от съдийската квота) и председателят на ВКС Лозан Панов. В случай на връщане на кандидатурата, какъвто е този с Гешев, тя трябва да бъде прегласувана във ВСС, т.е. няма да се отваря нова процедура. Заявка, че това ще се случи от ВСС, в лицето на представляващия органа Боян Магдалинчев, дадоха заявка, че ще направят това много преди произнасянето на президента. До откриване на нова процедура за избор на главен прокурор ще се стигне само ако Иван Гешев не събере необходимите 17 гласа, обясни Магдалинчев. Иван Гешев: Процедурата продължава Местните данъци били прекалено ниски, но ГЕРБ нямало да притиска кметовете да ги вдигат \"Подкрепата към Гешев от ДАНС и МВР е неофициална, не е в репертоара на закона\"", "date": "2019.11.08", "title": "ВСС бързо праща Гешев пак на Радев"}
{"url": "https://clubz.bg/90214-vaksina_i_levkemiq", "text": "Тара Уестовър е родена през 1986 година в щата Айдахо. Появява се на бял свят не в болница, а като всички останали деца от семейството вкъщи. Къщата е отдалечена, което е идеално за замисъла на бащата. А неговият замисъл е семейството му да няма нищо общо с държавата. Децата нямат свидетелства за раждане, не ходят на училище, не поддържат връзка с каквато и да било институция. Целта е да не бъдат опорочени като божии чеда. Семейството е мормонско и се подготвя за края на света, който ще дойде, когато часовникът отбележи настъпването на 2000-та година. По цял ден децата консервират плодове и зеленчуци, бащата и братята зареждат скрити в земята цистерни с гориво. Всеки член на семейството има раница с вещи от първа необходимост, с която спи, за да може по най-бързия начин да избяга, ако светът се разтресе. Децата се учат на четмо и писмо вкъщи. В къщата има и оръжие, то ще послужи, ако представители на държавата обкръжат дома им и поискат от тях да имат каквото и да било общо с властите. Отец Евгений Янакиев спечели дело срещу Районния здравен инспекторат в Сливен, който спря две от децата му – осмото и деветото поред в семейството, от детска градина за това, че не са ваксинирани. Случаят е разгледан първо в Комисията за защита на дискриминацията, която отсъжда в полза на инспектората. Отецът обаче обжалва в съда и Административният съд в Сливен отсъжда в негова полза. Отец Евгений се аргументира с това, че седмото му дете вдигнало температура при ваксина, затова не ваксинирали осмото и деветото дете. Освен това знаел за случай, в който ваксинирано дете получава от ваксинацията левкемия. Тара Уестовър е послушно мормонско дете, ходи на църква, пее в хора, учи се да чете сама, подготвя запаси от храна за след края на света и вярва на всяка дума на баща си. В полунощ, когато настъпва 2000 година тя се сбогува в себе си със света такъв, какъвто го познава. Но стрелките на часовника продължават да се движат, светът си остава съвсем същият. Не и вярата ѝ в непогрешимостта на бащата, тя се пропуква. Светът може би все пак не е такъв, какъвто родителите ѝ го представят. Тя чувства, че отговорът е в книгите и започва нейната малка човешка революция. Тук трябва да ви кажа, че Тара Уестовър не е измислена героиня от роман, тя е жив човек и ако изпишете името ѝ в интернет, можете да я видите и чуете. Живота си тя описва в книга, която в последните години води много американски класации и беше препоръчана за четене лично от семейство Обама. Тара успява да завърши колежа „Тринити“ и това не е краят, тя продължава да учи. Цената, която плаща, е значителна. Семейството ѝ я отлъчва. Но тя е убедена, че е права и написва книга, защото съзнава, че не е единствената, която е държана в плен от невежеството. И че има само един начин да се излезе от този плен, затова избира за заглавие на книгата си името на този начин. Книгата се казва „Образована“. В оригинал „Educated“, надявам се най-после някой да я преведе и издаде. Дали ще има читатели в нашата страна, сигурно се чудят издателите, все пак тук никое дете не е насила държано настрана от образованието, у нас това не е проблем, нямаме си мормонска общност, пък и обществото ни е със сигурност по-просветено от някакъв затънтен край на Айдахо. Телевизиите канят отец Евгений на интервюта, където той в дух на свобода на словото разсъждава за връзката между ваксините и левкемията. Тези дни случаят ме сблъска с баща, който не направи предписани очила на детето си, защото каква била гаранцията, че очилата няма да развалят очите на детето за цял живот. Лекарят му казал, че ще следят състоянието на детето и ще реагират според нуждите му. Не, той искал гаранции, какви са тези увъртания със следенето на състоянието. Представям си този баща как реагира, докато слуша отец Евгений от екрана – просто взема решение да не ваксинира децата си, за да ги предпази от левкемия. Тук въобще няма да споменавам многото хора, които вярват, че зад ъгъла дебнат норвежци, готови да отвлекат децата им – те биха повярвали на всичко – че в поликлиниките бият на децата инжекции с левкемия, докато от небето ръсят с аутизъм. Нали в детската градина, която впрочем не е задължителна и никой не принуждава отеца да си дава децата на детска градина, трябва да ходят деца, които не са опасни както за себе си, така и за другите? Близко е до разума. Затова децата трябва да са ваксинирани – заради собственото си здраве и здравето на околните. Така е и записано в наредба. Но не е записано в закон – ето така стана възможно да се спечели делото не от регионалния здравен инспекторат, а от семейството на отец Евгений. Нямаше кметска програма в неотдавна преминалите местни избори, в която да не се предвиждаше построяването на повече детски градини. Най-вероятно някой ден детските градини наистина ще бъдат построени. Но колко ще спечелим, ако в тях ходят неваксинирани деца, които са опасни за себе си и за другите, а персоналът, който ги отглежда, ги навиква с обиди като „мръсница“, какъвто случай имаме отново тези дни? То е като с магистралите – колко ще спечелим от тях, ако ни дават възможност по тях по-бързо да пътуват и по-лесно да катастрофират безотговорни шофьори? То е като с медицинското оборудване – купуваме го, но колко печелим от него, ако лекарите напускат страната и няма кой да разтълкува видяното от машините? Хората! Хората забравяме, а там пораженията не се поправят толкова бързо, колкото построяването на детска градина. Хората се „строят“ бавно и „разрушават“ лесно. Ето колко бавно се „строят“: Велислава Петрова е завършила природо-математическата гимназия в София. Продължава образованието си в Германия и Великобритания. Тя е доктор на био-медицинските науки и специализира в областта на генетиката и инфекциозните заболявания. Прави докторантура по имунология в Университета в „Кеймбридж“, където сега е асистент. Нейно е откритието със световно значение, че до три години след морбили може да сме податливи и на други инфекции – вирусът инфектира част от клетките на имунната памет. Тя смята, че за разширяващата се враждебност срещу ваксините вината е на социалните мрежи – те са създали поле за дезинформация, както никога досега. И смята, че никак не е излишно да има закон срещу тези, които разпространяват грешна информация за ваксините. В същите социални мрежи, където отец Евгений е ту прехвален, ту освиркан, преобладават обидите към него. Не, отец Евгений не е зъл демон, познавам го като добър човек. За мен той е просто един уплашен за децата си човек. Човек се страхува, когато не знае. И няма никаква вина отецът, че не сме записали в закон забрана неваксинирани деца да ходят в детска градина. Затова се е промушил през тази законова пролука. Начинът да се спасиш от смешните страхове е само един и заглавието на онази книга го казва – образование.", "date": "2019.11.08", "title": "Ваксина и левкемия"}
{"url": "https://clubz.bg/90233-britanskata_united_group_kupuva_vivacom_za_12_mlrd_evro", "text": "Британската телекомуникационна и медийна компания \"Юнайтед груп\" (United Group) обяви в четвъртък, че се е съгласила да придобие българския телекомуникационен оператор \"Виваком\" (Vivacom), съобщи Ройтерс. Спас Русев продава \"Виваком\" за 1,2 млрд. евро Цената все още не е разкрита, но според различни източници става въпроса за 1,2 млрд. евро (около 1,33 млрд. долара). \"Юнайтед груп\", която бе сформирана официално през 2012 година, оперира с телекомуникационни платформи и медии на Балканите. През 2018-а компанията беше закупена от британския инвестиционен фонд BC Partners. С тази придобивка купувачът, който вече оперира във всички страни от бивша Югославия, ще навлезе и в България. United Group започва историята си през 2000 г. като малък кабелен оператор, основан от сръбския бизнесмен Драган Шолак. През годините минава през серия финансови инвеститори, като Шолак остава неизменно ключово лице и миноритарен акционер. Делът му не е известен, като според някои медийни публикации може да надхвърля и 20%. \n\t \n\tОт март 2019 г. United Group е с мажоритарен собственик BC Partners с малко над 50% дял, който влиза чрез сделка, оценяваща компанията на 2,6 млрд. евро. Продавачът KKR остава с миноритарен дял, а остатъчна малка инвестиция има и ЕБВР. Файненшъл таймс: Два инвестиционни фонда се борят за \"Виваком\"   Продажбата е една от най-големите сделки, постигнати от \"Юнайтед груп\", за консолидиране на балканската медийна и комуникационна индустрия. Компанията, чийто собственик е BC Partners, закупи през май хърватския телеком Tele2 за 200 млн. евро и вече разполага с около 100 балкански компании. \"Очаква се сделката да приключи през второто тримесечие на 2020 година при условия, включително получаване на подходящи антимонополни одобрения (от Комисията за защита на конкуренцията)“, заявиха в съвместно съобщение United Group, Vivacom и BC Partners. Продажбата ще отбележи шестия път, когато \"Виваком\" сменя своя собственик, след като тя беше приватизирана от българската държава през 2004 година, напомня БНР. Заявка за придобиването на българската телекомуникационна компания имаше и от фонда \"Провидънс екуити партнърс\" (Providence Equity Partners). \"Провидънс\" е американски частен инвестиционен посредник, фокусиран върху инвестиции в медии, комуникации, образование и информация. Фирмата е създадена през 1989 г. и до момента е инвестирала в над 140 компании от цял свят. В публикувано на сайта на \"Виваком\" съобщение за сделката Спас Русев, председател на надзорния съвет на компанията, заявява: Ако сделката бъде сключена, тя ще бъде втората голяма в страната само в рамките на един месец. В края на октомври стана ясно, че чешкият холдинг PPF на милиардера Петр Келнер е финализирал сделката по покупката на активите на Central european Media Enterprises, част от която е и българската телевизия бТВ. Споразумението е при оценка от 2,1 млрд. долара, а окончателното финализиране на сделката се очаква през 2020 г. Така Келнер и фондът му ще придобият телевизионните канали от групата на bTV, както и телевизии в още четири държави - Румъния, Чехия, Словакия и Словения. Петр Келнер вече се опита да купи Нова тв, но КЗК му отказа. След това последва продажбата на медийната група на бизнесмените Кирил и Георги Домусчиеви. Чешкият милиардер обаче притежава вече \"Теленор\", като и тази сделка мина през регулаторните органи на ЕС, а не през българските. Файненшъл таймс: Два инвестиционни фонда се борят за \"Виваком\"  ", "date": "2019.11.08", "title": "Британската United Group купува Vivacom за 1,2 млрд. евро"}
{"url": "https://clubz.bg/90236-osydiha_trymp_da_plati_2_miliona_dolara", "text": "Съдийка от Ню Йорк заповяда на Тръмп да изплати два милиона долара за злоупотреба със средства на благотворителната си организация, за да финансира президентската си кампания през 2016 г., съобщи Би Би Си. Фондацията \"Доналд Дж. Тръмп\" затвори през 2018 г., след като прокурори съобщиха, че тя е   за интересите на Тръмп. Тръмп наследил $413 милиона с данъчни измами Съдийката Салиан Скарпула отсъди, че благотворителни организации не бива да се използват за политически цели и че лично Тръмп трябва да плати парите. Предназначени за ветерани пари са били използвани в първичните избори в Айова (първи щат) през 2016 г., съобщи Скапъла. Доналд Тръмп-младши, Ерик Тръмп и Иванка Тръмп, които също бяха директори на Фондация Тръмп, са принудени да преминат обучение  , заяви главната прокурорка на Ню Йорк Летисия Джеймс. Тръмп плаща 25 млн. долара на измамени студенти Страните вече бяха постигнали споразумение за уреждане на делото, без да водят процес, а изплащането на обезщетение беше оставено на преценката на съдията. Тръмп и адвокатите му настояват, че делото е политически мотивирано и обвиняват   за това, че  Тръмп плаща 25 млн. долара на измамени студенти", "date": "2019.11.08", "title": "Осъдиха Тръмп да плати 2 милиона долара"}
{"url": "https://clubz.bg/90237-izboryt_na_sofiq", "text": "Романът на Уилям Стайрън “Изборът на Софи” се превърна в универсална метафора за невъзможен избор и тежка морална дилема. В него нацистките надзиратели в лагера на смъртта принуждават майката Софи да избере кое от двете ѝ деца да бъде спасено. Ситуацията в София на местните избори, слава Богу, беше далеч от подобен трагизъм. Но дилемата, пред която се оказаха голяма част от софиянци, структурно беше същата: те трябваше да избират между еднакво или поне сходно неатрактивни варианти. В такава ситуация какъвто и избор да се направи, усещането за загуба на ценност е голямо. Да се гласува за по-малкото зло е невъзможно, когато негативите и от двете страни са съизмерими. Следизборно ГЕРБ нападна избирателите на т.нар. градска десница, защото част от тях гласували за Манолова. Тези нападки, макар и раздухани от по-кафявите сектори на пресата, не са чак толкова гръмогласни, защото все пак победата на Фандъкова се дължи и на гласове от ДБ и привържениците на Борис Бонев. ДБ дори по-скоро е подкрепила Фандъкова: 30% от гласувалите са дали гласа си за нея, а още толкова не са подкрепили никого, което също работи в полза на победителя от първия тур. При патриотичните коалиционни партньори на ГЕРБ гласувалите за Манолова са процентно доста повече. Но тези заяждания между партиите са маловажни. Далеч по-съществена беше драмата на голяма част от софийските избиратели, които трябваше да избират между потвърждаване на сегашния управленски модел с всичките му порочни практики и лансиране на Мая Манолова, въпреки нейната политическа биография от 2013 година и индиректната помощ за една все по-консервативна и ретроградна БСП. Някои избраха първия вариант, други избраха втория, а трети не дадоха гласа си за никого. Но това беше форма на избор в полза на Фандъкова - заради тяхното решение тя успя да запази преднина. Разбира се, сред десните избиратели има мнозина, които са доволни от собствения си избор, защото го смятат за единствения правилен. Но сигурно и те ще се съгласят, че този \"правилен” избор идва със сериозен негативен багаж. Ако изборите в София и на други места бъдат обявени за манипулирани или дори касирани, това със сигурност ще подрони още повече доверието в демократичния процес. Ако обаче не се вземат мерки срещу изборните манипулации, това също руши авторитета на демократичната власт. Как да бъде решена тази дилема? Фактът, че в определени секции масово и хомогенно се гласува за един от кандидатите, не е категорично доказателство за купуване на гласове. Но съмненията за манипулации са огромни и е задължително съответните органи да направят задълбочено разследване на случилото се. Може би от ГЕРБ са прави, че ромите в софийските райони са много доволни от тяхното управление. Тогава нека се види кои са тези политики, довели до чудото. Да се говори с хората от тези райони, а позитивният опит да се приложи и в страната. Изглежда обаче, че ГЕРБ сами не са убедени в тази версия, тъй като не обичат да говорят много за тъй успешната си политика за ромите. Купуването на гласове е само един от елементите на купената демокрация, която наблюдаваме напоследък. Купуват се далеч не само роми, но и цели агитки, млади спортисти, хора в затруднено положение и т.н. Предлагат им се пари, за да участват в демонстрации. Протестите в подкрепа на Гешев например изобилстваха от хора, които изобщо не знаеха какво точно правят там. Какво беше обяснението за този странен факт? И докога ще си затваряме очите пред подобни проблеми, вярвайки на редовното успокоение, че демократичният процес като цяло не е променен? На последните избори в София дори и това не е ясно - 10 000 гласа са били в състояние да обърнат резултата. Има ли някой, който да може да гарантира, че купените гласове са били по-малко от 10 000? Този някой би трябвало да бъде прокуратурата. И разследващите органи. Те обаче действат политически селективно. В Несебър, където големите партии не са замесени, те успяха да открият схеми за купуване на гласове, да обвинят дори кмета като ръководител на престъпна група. В София и на други места, където съмненията са по адрес на управляващите и близките до властта, прокуратурата е боязлива и бърза да обяви, че доказателства за нередности няма. Няма и да има, особено ако не ги потърсят. Най-повърхностната реакция спрямо изпадналите в морална дилема е да ги заклеймим и да им се разсърдим. Защото какъвто и избор да направят, те все ще сгрешат и ще бъдат укорими. Антигона погребала брат си в нарушение на изрична забрана. Софи избрала да спаси по-малкото си дете. София избра Фандъкова и си затвори очите за изборните манипулации. Истинският въпрос обаче е как стигнахме до подобен невъзможен избор. Древните гърци са смятали, че това е съдба - светът просто е устроен по такъв начин, трагичните избори са неизбежни. В романа на Стайрън истинските виновници също са ясни - нацистите. Ситуацията в София се различава както от фаталистичната космология на гръцката трагедия, така и от демоничното зло на нацизма. Именно затова при нас е по-трудно да се отговори на въпроса как стигнахме до невъзможния избор. Но е ясно, че всички страни имат над какво да се замислят:   Ако този размисъл е продуктивен, в бъдеще може да се окажем отново пред дилема - да избираме между различни варианти, които обаче са еднакво приемливи и еднакво ценни. Дай Боже всекиму такива дилеми. Засега сме доста далеч от тях.", "date": "2019.11.08", "title": "Изборът на Софи(я)"}
{"url": "https://clubz.bg/90230-proevropejski_britanski_partii_zaedno_na_izborite", "text": "По-малки проевропейски партии във Великобритания обявиха днес, че сключват предизборен съюз в името на оставането на Обединеното кралство в ЕС. Коалицията предвижда общи действия на предстоящите предсрочни парламентарни избори във Великобритания, предаде Ройтерс, цитирана от БТА. Британците ще гласуват в предсрочни избори на 12 декември Според договорката между политическите сили те ще се явят с общи кандидати в 60 избирателни района, което се равнява на около 10 процента от местата в британския парламент. Целта е да се попречи на премиера Борис Джонсън да получи парламентарно мнозинство. Министър-председателят възнамерява, ако спечели изборите на 12 декември, да извади Великобритания от ЕС. В обявеното днес предизборно обединение участват Либералдемократическата партия, уелските националисти от \"Плайд Камри\"-Партия на Уелс и Зелената партия на Англия и Уелс заедно с някои независими депутати. Замисълът е във всеки един от визираните 60 района те да издигнат общ кандидат, който да е за оставането в ЕС. Джон Бъркоу: \"Брекзит е най-голямата грешка след Втората световна война\" Един от избирателните райони, който определят като една от най-големите си цели, е този на външния министър Доминик Рааб - благоденстващ избирателен район в Югозападен Лондон. Там Зелените възнамеряват да не издигат свой кандидат и вместо това да подкрепят кандидата на Либералдемократическата партия. Социологическите проучвания предвещават много оспорвана надпревара в този избирателен район. Хайди Алън, бивш депутат от консерваторите, която се присъедини към либералдемократите, заяви, че тази коалиция е първата за парламентарни избори във Великобритания от повече от век. Партиите , каза Алън, която взе участие в учредяването на съюза. На 12 декември във Великобритания ще бъдат произведени първите от 1923 г. декемврийски парламентарни избори. Същевременно те са и едни от най-трудните за прогнозиране през последните години. Джонсън: Сделка за \"Брекзит\" или избори Поради Брекзит може да се стигне до промяна в традиционните нагласи на избирателите за кого да гласуват и това дава шанс на по-малките формации да оспорят надмощието на двете основни политически сили в британската политика: торите на Джонсън и лейбъристите на Джереми Корбин. Засега повечето проучвания дават преднина на консерваторите - изследване на Югов от тези дни им даде 11 процентни пункта преднина пред лейбъристите. Основа за обявения днес съюз на проевропейските партии станаха местни избори в Уелс по-рано тази година, когато Либералдемократическата партия отне депутатското място на торите, след като \"Плайд Камри\" и Зелените не издигнаха свои кандидати. Но съюзът не включва Лейбъристката партия, както и Шотландската национална партия, което ще притъпи ефективността му, тъй като сега лейбъристите са втора политическа сила в парламента, а ШНП - трета. Корбин предлага референдум по нова сделка за Брекзит На 5 ноември лидерката на либералните демократи Джо Суинсън обяви, че смята да води кампания за премиер и отхвърли възможността да подкрепи Корбин за този пост. Въпреки това и Лейбъристката партия, и ШНП подкрепят идеята за нов референдум за \"Брекзит\", отбелязва Ройтерс. Говорителят на лейбъристите по финансовите въпроси Джон Макдонъл заяви, че партията му не се нуждае от съюзи, за да победи Джонсън. Джон Бъркоу: \"Брекзит е най-голямата грешка след Втората световна война\" Джонсън: Сделка за \"Брекзит\" или избори Корбин предлага референдум по нова сделка за Брекзит", "date": "2019.11.08", "title": "Проевропейски британски партии - заедно на изборите"}
{"url": "https://clubz.bg/90234-chovekopodobnata_majmuna_danuvius_praroditel_na_nas_evropejcite", "text": "Останки от скелета на човекоподобна маймуна, живяла преди 11,62 млн. год. на територията на днешна Германия, коренно променя представите ни за ранната еволюция на човешкото семейство, съобщава сп. „Нейчър“. Международен екип от учени от Германия, Канада, България и САЩ публикува описание на създанието, класифицирано в нов род и вид в късния миоцен на Южна Германия. Неизвестеният досега примат, движещ се на два крака милиони години по-рано, отколкото се смяташе, променя научните представи, че цялата човешка история и предистория е свързана само с Африканския континент. Фосилните останки са намерени в глинестите отложения до Хамершмиде (района на Алгау) в Бавария от екипа на проф. Мадлен Бьоме от Университета в Тюбинген, в който са още проф. Дейвид Бигън от Университета в Торонто и проф. Николай Спасов от Националния природонаучен музей при БАН. Откривателите на примата наричат рода „Данувиус“ на името на келтско-римския бог на река Дунав поради близостта на палеонтологичното находище Хамершмиде до изворите на Дунав. При разкопките учените попадат на близо 40 кости, принадлежали на четири индивида – един мъжки, два женски и едно младо същество. Най-много кости са оцелели от мъжкия индивид. Неговите пропорции са сходни с тези на шимпанзето бонобо. Благодарение на запазени кости от крайниците от пръстите и прешлените, изследователите са успели да възстановят начина, по който Данувиус се е придвижвал. В сравнение със съвременния човек Данувиус е доста по-дребен, достигал е на височина около 1 м. Изчисленията, направени по данни от бедрени кости, сочат, че женският индивид е тежал около 18 килограма, а мъжкият – около 31 килограма. Имал е плосък и широк гръден кош и удължени поясни прешлени, подобно на човека, което допринася за поставяне на центъра на тежестта над изправените бедра при придвижване на два крака. Изводът на изследователите е, че човешкият ход на два крака вероятно се е появил, макар и за придвижване по дърветата, преди повече от 12 млн. г. За първи път учените имат възможност да анализират почти изцяло запазени дълги кости на скелета от човекоподобни маймуни, живели преди толкова много години. Анализите на четирите скелета показват уникално съчетание на елементи, даващи възможност за придвижване по дърветата, във висящо положение с предните крайници, подобно на днешните човекоподобни маймуни, с такива, които показват възможност за изправено придвижване на изпънатите задни крайници, както го правим ние. Тези двигателни умения провокират създаването на нов термин – катерене с изпънати крайници. Дейвид Бигън от университета в Торонто констатира, че този вид придвижване „комбинира човешкия начин на ходене на два крака с този на днешните човекоподобни, които използват основно предните си крайници при придвижване по дърветата“. Резултатите от изследванията на големия пищял и ставните му повърхности – долната, наречена дистална, и горната – проксимална, показват, че той наистина е можел да ходи с изпънати задни крайници – така, както се придвижват хората. Като първи такива опити и предвид начина му на живот предимно по дървета, най-вероятно Данувиус се е придвижвал изправен на двата си задни крака по почти хоризонталните клони на гигантските дъбове, които са растели тогава. Откритието на новия фосилен род Данувиус показва още веднъж важната роля на Европа в еволюцията на човекоподобните маймуни и човека. Находките и анализите разкриват скелетните белези и локомоцията, които са изходни за съвременните човекоподобни и човека.", "date": "2019.11.08", "title": "Човекоподобната маймуна Данувиус, прародител на нас, европейците"}
{"url": "https://clubz.bg/90231-razsledvaniq_bajdyn_klintyn_trite_dumi_koito_trymp_iskashe_da_chue", "text": "Тръмп е искал Зеленски да обещае, че ще разследва Байдън и Клинтън. Tова е съобщил заместник-асистентът от Държавния департамент на САЩ Джордж Кент пред комисията от Камарата на представителите, която води разследването за импийчмънт, предаде Асошиейтед прес. Според него това е било условието на Тръмп, за да отпусне военна помощ, равняваща се на около 390 милиона долара. Долната камара на Конгреса гласува за разследването по импийчмънт на Тръмп Кент посочва, че Тръмп е искал Хилъри Клинтън да бъде разследвана заради президентската кампания през 2016 г. Става въпрос за слуховете, споделяни от държавния глава на САЩ и личния му адвокат Руди Джулиани, че Укайна е помагала на демократката, за да спечели изборите. Кент изрази загриженост за  на Джулиани срещу бившата американска посланичка в Украйна Мери Йованович и уволняването на дипломатката.  Дипломати като Йованович и Уилям Тейлър не са единствените, които са били загрижени за спирането на военната помощ за Украйна. Пенс и Джулиани отказват да сътрудничат за импийчмънта , се обадиха и разговаряха с президента, сподели Кент и изброи лидера на републиканците в Сената Мич Маконъл и сенаторите Джим Инхоф и Роб Портман. Според него дипломатите са много притеснени от смяната на политиката на САЩ спрямо Украйна, след като Тръмп става президент. Кент твърди, че първоначално държавният глава не е искал да подпише поздравително писмо до Зеленски за избирането му през май. Все пак в края на срещата Тръмп е бил склонен да го направи и Гордън Сондланд - посланикът на САЩ в ЕС, му помогнал да изготви нова версия. Тръмп: Ставащото не е импийчмънт, а преврат Демократите, които водят разследването, публикуват ключови преписи от интервютата при затворени врати в разследването за импийчмънт. Те се подготвят за публични заседания със свидетели през следващата седмица. Пенс и Джулиани отказват да сътрудничат за импийчмънта Тръмп: Ставащото не е импийчмънт, а преврат", "date": "2019.11.08", "title": "\"Разследвания, Байдън, Клинтън - трите думи, които Тръмп искаше да чуе\""}
{"url": "https://clubz.bg/90235-potushiha_naj_golemiq_pojar_v_kaliforniq_prez_2019_g", "text": "Най-големият и разрушителен пожар в Калифорния за тази година е потушен, след като за две седмици изпепели 310 квадратни километра във винопроизводствения окръг Сонома, предаде Ройтерс, цитирана от БТА. Близо милион жители на Калифорния без ток заради пожарите Само пожарът \"Кинкейд\" нанесе близо една трета от опустошенията, засегнали 101 000 хектара от януари. Поразяващият ефект се дължи основно на силните ветрове миналия месец. С над 400 повредени или разрушени структури, \"Кинкейд\" е отговорен и за над половината щети върху недвижими имоти, нанесени от всички пожари в Калифорния тази година, според калифорнийските власти. Пожари евакуираха най-малко 40 000 в Калифорния Въпреки това стихията тази година бледнее пред разрушенията от 2017 г. (1,2 милиона акра) и 2018 година (1,6 милиона акра). Тези пожарите бяха най-смъртоносните и най-разрушителните в историята на щата. През тези две години в пожари загинаха близо 150 души и бяха унищожени хиляди домове. Жертвите на пожара в Северна Калифорния вече са 84  Повишената готовност и усилията за превенция ограничиха пораженията през тази година. Спомогна и влажното време през първото полугодие. Като превантивна мярка също така през октомври бе спряно електроподаването на милиони жители, за да се намали риска от пожари след искри от електропроводите. Пожари евакуираха най-малко 40 000 в Калифорния Жертвите на пожара в Северна Калифорния вече са 84 ", "date": "2019.11.08", "title": "Потушиха най-големия пожар в Калифорния през 2019 г."}
