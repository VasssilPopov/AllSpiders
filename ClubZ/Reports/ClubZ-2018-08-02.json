{"url": "http://clubz.bg/71404-gerb_iska_da_kriminalizira_psihicheskiq_tormoz", "text": "Политическото ръководство на ГЕРБ днес сутринта е възложило на депутатите си да разработи цялостен пакет за предотвратяване на насилието срещу жени и деца и прилагането на ефективни законодателни мерки за борба с него. Това обяви на извънреден брифинг във Варна председателят на парламентарната правна комисия Данаил Кирилов, съобщи радио \"Фокус\"-Варна. Още през есенната сесия на Народното събрание той и колегите му от ГЕРБ ще предложат мерки, които да са задължителни за всички институции. „Имаме и виждания как да подобрим и системата от центрове за взаимопомощ на лицата, пострадали от домашно насилие“, каза още Кирилов. В началото на септември ще стартират и консултации с неправителствените организации, които да могат да изразяват становища по текстовете и да направят предложения. Ще се търси и експертно мнение от международни партньори от неправителствения сектор. Председателят на правната комисия на НС припомни, че Конституционният съд излезе с решение по искане на 75 депутати от ГЕРБ за съответствието на Истанбулската конвенция с разпоредбите на Конституцията. Според КС в конвенцията има норми, които противоречат на разбирането, установено в Конституцията ни от 1991 година за разделението на половете на мъж и жена. Решението на съда беше прието с осем на четири гласа.  Официално: Истанбулската конвенция е противоконституционна Според него през последните три години Народното събрание е приело множество мерки в тази посока. А сегашните предложения не били козметичните промени, които БСП искала да предложи. „Веднъж променихме Наказателния кодекс, установихме нови състави в Закона за защита срещу дискриминацията, приехме чисто ново законодателство за равноправието на половете. Освен това подготвихме обстоен анализ за разработване на цялостен режим на защита срещу домашното насилие. Разполагаме с четири анализа, които подпомогнаха да направим искането в конституционния съд. Предложенията в Наказателния кодекс не са козметичните промени, които БСП се опитваше да предложи в парламента и които ние по принцип подкрепихме“, уточни още Данаил Кирилов. Когато БСП излезе с официална позиция против приемането на Истанбулската конвенция, лидерката Корнелия Нинова се застрахова, че соцпартията не е против борбата с насилието срещу жените и обяви, че парламентарната им група ще излезе със законодателни предложения. Според Кирилов предложенията на ГЕРБ за разлика от тези на БСП са \"конкретни мерки за чисто нови състави и престъпления, които касаят психологичния тормоз в рамките на семейството, физическото насилие във всичките му аспекти и осакатяването на жени и деца\". „Навсякъде ще установим равноправието на половете в наказателните състави. Държим и сметка за необходимостта от развитие на Закона за борба с домашното насилие, който отговаря на европейския стандарт, но би следвало да бъде доразвит за постановените мерки за защита на пострадалите от насилие“, каза още той Те са свързани с психическия тормоз - \"поставянето в зависимост, принудата и насилието в рамките на семейството\", обясни още Кирилов. Целта била цялостна система за промяна в наказателното ни право за инкриминиране на всички последици от домашно насилие, за да има превенция преди неговото извършване и за да има адекватно наказание. При доказване на преки последствия върху жертвата след психически тормоз предложеното наказание е до една година затвор или пробация. При домашно насилие по хулигански или расистки подбуди се предвижда лишаване от свобода до 5 години. Кирилов и колегите му ще настояват процедурата за издаване на ограничителна заповед да се опрости и да стане по-ефективна и по-лесно изпълнима. В тази връзка се предвиждат по-кратки срокове за издаване и разделяне на жертвата от насилника по време на съдебното производство. Идеята е да се преодолее рисковият фактор. Сред мерките за превенция са заложени създаването на защитени жилища, за да може жертвата да бъде предпазена, както и специални обучения на служители в териториалните структури на МВР. Депутатката от ГЕРБ Нели Петрова напомни, че по неофициални данни всяка четвърта българка е жертва на домашно насилие. Тези констатации се подкрепяли от данни от практиката на десет окръжни съдилища в страната в периода от 2012 до 2014 година. Според тях в 91% от случаите на убийства и опити за убийства на жени, извършителите са мъже. В 7% са с участие на мъже и жени и само в 2 процента на жени. В 35% от случаите убийствата са извършени от настоящ или бивш интимен партньор, в 25% – от брат, син, внук или друг близък роднина, в 31% – от друг познат мъж и само в 9% – от непознат. В 19 % от делата изрично се споменава, че жертвата е била подложена на системно физическо насилие от страна на извършителя. Две трети от убийствата на жени са били извършени в дома на пострадалата.", "date": "2018.08.02", "title": "ГЕРБ иска да криминализира психическия тормоз"}
{"url": "http://clubz.bg/71403-cska_sofiq_s_nova_trojka_sreshtu_admira_vaker", "text": "ЦСКА-София очаквано се класира за третия предварителен кръг на Лига Европа. След като спечелиха с 3:0 преди седмица домакинския си мач срещу австрийския \"Адмира Вакер\", \"червените\" - този път в бяло, вкараха три гола и като гости. Но допуснаха едно попадение. ЦСКА-София отнесе \"Адмира Вакер\" за едно полувреме (СНИМКИ) Българският тим обезсмисли реванша още в 17-ата минута. Тогава новата звезда на отбора, бразилецът Мауридес, вкара с тяло топката, отбила се в страничната греда след удар на Десподов. Отново Мауридес направи 2:0 в 55-ата минута, след като получи подарък от капитана на австрийците Цвиршиц. Само две минути по-късно домакините върнаха един гол. Той бе дело на най-добрия им играч - турчина с германски паспорт Синан Бакъш. В 81-ата минута Жоржиньо вкара за 3:1 след пас на Едвин Джеси. Следващият съперник на ЦСКА в Лига Европа обаче ще бъде доста по-сериозен. Той е датският \"Копенхаген\".", "date": "2018.08.02", "title": "ЦСКА-София с нова тройка срещу \"Адмира Вакер\""}
{"url": "http://clubz.bg/71385-zashto_zavryshtaneto_na_radio_svobodna_evropa_e_dobra_novina_za_bylgari_i_rumynci", "text": "\"Америка се завръща на Балканите\" – под това заглавие балканският специалист на вестник „Франкфуртер Алгемайне Цайтунг” (ФАЦ) Михаел Мартенс публикува голяма кореспонденция за възстановяването на радиопрограмите на „Свободна Европа\" (РСЕ) на български и румънски, но и за споровете около Истанбулската конвенция в България. В началото на статията той припомня за оттеглянето на РСЕ от двете страни, след като те бяха приети в НАТО и в ЕС и пише: Авторът цитира аргументацията на РСЕ, според която целта е да се насърчават демократичните ценности и институции и заедно с независимите местни медии и гражданското общество да се разобличават фалшивите новини. По-нататък в статията между другото четем: \"Американският радио ренесанс, който навярно ще осъществи своята обществено валидна изява чрез присъствие в интернет, е добра новина за българите и румънците не само, защото конкуренцията – включително и в медийния бранш – винаги е от полза за потребителите. Този ангажимент ще осигури още чуваемост и на гласове, които са критично настроени към правителството и иначе не могат да пробият. Защото положението в цяла Югоизточна Европа в крайна сметка е сходно: обществено-правните медии често пъти предлагат високо качество, особено с културните си програми, но в политическо отношение обикновено са официози на съответните правителства. Те почти никога не посмяват да отправят критика срещу властниците. Частните медии пък често пъти са в ръцете на предприемачи, които ги използват като рупори за прокарване на своите икономически и политически интереси. А има и цензура. В една такава среда е важно да има местни журналисти, чиито работодатели са медии като РСЕ или Дойче веле. Да, те също имат свои интереси, но позволяват на журналистите, които подсигуряват финансово, да си вършат работата. (…) Така случаите на корупция, на проточен съдебен процес срещу министър или пък на задкулисни сделки вече не могат просто тъй да бъдат игнорирани от медиите, които са подчинени на правителствата или на магнатите, защото вече са достигнали до обществеността в съответните страни по заобиколния път – чрез медии като РСЕ. Местните правителства и олигарси манипулират общественото мнение, но и държави като Русия, Китай или Турция прокарват своите интереси на Балканите чрез собствени медии. Така например Анадолската осведомителна агенция, която се контролира от управляващата в Турция Партия на справедливостта и развитието, има свое бюро в Сараево. Това бюро предлага изобилни журналистически материали на босненски език за мюсюлманите в Босна и Херцеговина. Сръбската служба на московското радио „Спутник“ се е насочила към босненските сърби и към публиката в самата Сърбия. Китайската осведомителна агенция „Синхуа“ е очебийно активна чрез своя офис в Атина. (…) Двете натовски държави на западния черноморски бряг също предлагат теми на журналистите. Румънската икономика върви добре (впечатляващи 6,9% ръст през 2017 – заедно с Ирландия най-висок за целия ЕС), но в политическо отношение тази страна създава грижи. Срещу вече осъждания председател на парламента и задкулисен премиер Ливиу Драгня се отправя обвинението, че подкопава независимото правосъдие, за да избегне наказанието. Лаура Кордута Кьовеши, решителната шефка на Националната дирекция за борба срещу корупцията, беше освободена и сега постът ѝ е вакантен. В България не са известни подобни рецидиви при борбата срещу корупцията, което вероятно се дължи на факта, че в миналото нямаше и подобен прогрес, както в Румъния. Случаите на корупция с високопоставени участници в България редовно потъват, ако изобщо стигнат до разследване. Затова пък българската съдебна система реагира по-бързо в други случаи. Преди няколко дни Конституционният съд в София отхвърли „Конвенцията на Съвета на Европа за превенция и борба с насилието над жени и домашното насилие“, която България вече беше подписала. Според съда (седем съдии, пет съдийки) тази конвенция била противоконституционна. Външната министърка Екатерина Захариева преди това защити Конвенцията, която е ратифицирана от всички останали балкански държави: „Истанбулската конвенция има за цел да покаже, че християнска Европа не приема стереотипите и приемането за нормално в други части на света жените да бъдат принуждавани да се омъжват, да бъдат осакатявани, изнасилвани\" (цитатът е даден според оригинала – бел. ред.). Сега обаче Конституционният съд стигна до критичния извод, че в Конвенцията се говорело за някакъв „социален пол\" и вече не се правела биологична разлика между мъже и жени. А който не правел такава разлика, вече не можел да защитава правата на жените. \"Всъщност в Конвенцията никъде не се поставя под въпрос съществуването на биологичния пол\", казва Торстен Гайслер, ръководител на софийския офис на фондацията „Конрад Аденауер\". Той обръща внимание на факта, че тъкмо опозиционната БСП е повела и раздухала кампания срещу Конвенцията, а в хода на тази кампания систематично са били разпространявани лъжи за съдържанието на документа. (…) И срещу подобни кампании от декември нататък РСЕ ще може да противопостави други възгледи\", заключава в края на статията си Михаел Мартенс.", "date": "2018.08.02", "title": "Защо завръщането на радио \"Свободна Европа\" е добра новина за българи и румънци"}
{"url": "http://clubz.bg/71382-plovdiv_shte_buta_bivshiq_partien_dom_nqkoj_den", "text": "Общинските съветници в Пловдив решиха - сградата на бившия Партиен дом в центъра на града ще бъде съборена. На нейно място пък ще трябва да се построи нова сграда за операта.  Кога ще стане това обаче... не е ясно. Една от причините е, че преди това общината трябва да премести администрацията си, която в момента се помещава в 12-етажнaта сграда на площад \"Централен\". Пловдивската опера срещу използването й в политически битки Дебатите в местния парламент продължиха близо два часа, съобщиха общински съветници. Не бе прието алтернативното предложение по казуса с бившия Партиен дом на кмета на града Иван Тотев. Неговата идея бе вместо да се взима решение за събаряне на сградата, темата да бъде обект на местен референдум.  Инициативата за изграждане на опера в града е на фондацията \"Дом за Пловдивската опера\". Парцелът, на който сега стърчи соцсграда, също е едно от предложенията на фондацията за местонахождение на новата опера. От Камарата на архитектите в Пловдив обаче са против. Партийният дом имал архитектурна стойност, а и мястото не било подходящо за опера, твърдят оттам.  Според експерти на общината събарянето би струвало около 7 млн. лв.  През 2014 г. общината обяви конкурс и бе избран идеен проект за обновяване на сградата, която днес бе решено да бъде бутната, когато за администрацията и общинската полиция се намерят други офиси.  До момента обаче нищо от това не е реализирано. ", "date": "2018.08.02", "title": "Пловдив ще бута бившия Партиен дом... Някой ден"}
{"url": "http://clubz.bg/71401-slaviq_se_sboguva_s_evropa_sled_nova_zaguba_ot_hajduk", "text": "\"Славия\" се представи достойно в реванша за Лига Европа срещу хърватския \"Хайдук\", но не можа да направи чудо и отпадна. \"Белите\" загубиха с 2:3 като домакини. В първия мач в Сплит те паднаха с 0:1, при това в самия край. Славистите започнаха мача с атаки, но гостите бързо овладяха инициативата. В 25-ата минута Юрич откри за \"Хайдук\" след удар с глава. \"Славия\" отстъпи в края с 0:1 срещу \"Хайдук\" В самия край на първото полувреме Галин Иванов изравни от дузпа за нарушение в наказателното поле на хърватите срещу Карабельов. През втората част \"Хайдук\" отново поведе в резултата - също от дузпа. Тя бе реализирана от Чакташ. В 70-ата минута звездата на \"белите\" Георги Йомов направи 2:2. Малко преди края Чакташ вкара третия гол за \"Хайдук\" - 2:3.", "date": "2018.08.02", "title": "\"Славия\" се сбогува с Европа след нова загуба от \"Хайдук\""}
{"url": "http://clubz.bg/71402-djenifyr_anistyn_gotova_za_restart_na_%E2%80%9Epriqteli%E2%80%9C", "text": "За много хора това ще е най-добрата новина за деня. Дженифър Анистън изглежда готова за идеята за рестарт на сериала „Приятели“, съобщава Си Ен Ен. Тя е права. Ако „Приятели“ започне отново, той ще се присъедини към нарастващия брой сериали, завърнали се от 90-те. В свръхпопулярното шоу на Ен Би Си, продължило десет сезона между 1994-та и 2004 г. Анистън играеше Рейчъл Грийн. Има ли някоя съществена пречка пред завръщането на „Приятели“? Един от шестимата основни актьори не се интересува от идеята.", "date": "2018.08.02", "title": "Дженифър Анистън готова за рестарт на „Приятели“"}
{"url": "http://clubz.bg/71375-severna_koreq_2_mln_imat_smartfoni_estestveno_bez_internet_video", "text": "Два милиона души в Северна Корея притежават смартфони, съобщи NKNews. Общо 5 милиона души имат мобилен телефон в 25-милионната държава. Тоталитарната държава разреши джиесемите преди десетилетие, но това по никакъв начин не отвори страната - в нея все още има изключително ограничен достъп до интернет, мобилен или стационарен. Икономиката на Северна Корея с най-голям спад от 20 години Поради тази причина повечето потребители ползват \"умните\" си телефони основно за разговори и игри. Вероятно имат достъп и до местни приложения. Възможността за вътрешна комуникация и споделяне на файлове обаче не е за подценяване, въпреки липсата на мобилна мрежа. Какъв точно е пазарът на мобилни телефони в страната е мистерия, но са известни няколко популярни модела - Pyongyang Touch, Arirang, Jindallae 3, Arirang 171. Последният има нелош процесор - 10-ядрен MediaTek процесор. В страната се намират и евтини устройства от Южна Корея, Китай и Япония - на черния пазар. Четири компании произвеждат смартфони, но цените им в Северна Корея започват от около 800 долара. Ето и реклама на последния Arirang 171:  ", "date": "2018.08.02", "title": "Северна Корея: 2 млн. имат смартфони, естествено - без интернет (ВИДЕО)"}
{"url": "http://clubz.bg/71400-armiq_i_policiq_blokiraha_harare_arestuvat_opozicioneri", "text": "Полиция атакува сградата на главната опозициона партия в столицата на Зимбабве Хараре, арестува 16 активисти, докато армията опразни улиците на града след ден на протести заради спорни президентски избори, предаде Ройтерс. Полицаите са търсели \"подривни материали\", съобщи агенцията, позовавайки се на адвокат на Движението за демократична промяна (ДДП). Трима души загинаха вчера, след като Нелсън Чамиса, лидер на ДДП, обвини управляващия Африкански национален съюз на Зимбабве - Патриотичен фронт (ЗАНУ-ПФ) във фалшифициране на резултатите от вота миналия понеделник. Вчера стана ясно, че ЗАНУ-ПФ е спечелил убедително мнозинство в парламента. Предстои да се обявят и резултатите от едновременното гласуване за президент. За наблюдателите намесата на силите за сигурност помрачава еуфорията от първите свободни избори след 38-годишната диктатура на Роберт Мугабе. Тя показва, че страната остава в ръцете на военните, които го свалиха с безкръвен преврат миналия ноември. Великобритания предупреди правителството да се въздържа от репресивни мерки. Изборите противопоставят 75-годишния сегашен президент Емерсон Мнангагва, бивш шеф на специалните служби, по прякор Крокодила, на 40-годишния Чамиса. Последният обвини избирателната комисия, че бави обявяването на резултата, за да го фалшифицира. Той обаче не приведе никакви доказателства. Крокодила стана президент на Зимбабве В парламентарните избори ЗАНУ-ПФ победи със силната подкрепа, която получи в селските райони, докато опозицията имаше мнозинство в градовете.  Днешната власт в Хараре очаква вотът да я легитимира международно и да отблокира международната финансова помощ, от която тя се нуждае, за да възстанови икономиката на страната, отбелязва Ройтерс.  ", "date": "2018.08.02", "title": "Армия и полиция блокираха Хараре, арестуват опозиционери"}
{"url": "http://clubz.bg/71396-trus_ot_4_stepen_po_rihter_kraj_goce_delchev", "text": "Земетресение с магнитуд от 4 по скалата на Рихтер, с дълбочина от 10 км е засечено в 17:17 минути край Гоце Делчев, показват данните на Европейския сеизмологичен институт. Епицентърът на труса е на 13 км северозападно от Гоце Делчев и на 114 км южно от София. В страницата на Института по геофизика, геодезия и география на БАТ земетресението е отразено като 3,9 по Рихтер.  Трусът бе усетен леко в по-високите сгради в столицата.", "date": "2018.08.02", "title": "Трус от 4 степен по Рихтер край Гоце Делчев"}
{"url": "http://clubz.bg/71398-zaev_i_borisov_vzaimno_se_pohvaliha", "text": "Само година, след като подписахме Договора за приятелство, добросъседство и сътрудничество, вече се усеща позитивен резултат за двустранните ни отношения. Това заяви министър-председателят Бойко Борисов по време на срещата си с премиера на Република Македония Зоран Заев в Благоевград, където двамата отбелязват заедно 115-годишнината от Илинденско-Преображенското въстание.  Референдум за името на Македония - на 30 септември На 17-атата минута от тържеството, чието начало бе обявено от 17 часа, земята се разтресе от трусове с магнитуд от 4.1 по скалата на Рихтер край Гоце Делчев. Според данните на Европейския сеизмологичен институт епицентърът на труса е бил на дълбочина 10 км, на разстояние от 13 км северозападно от Гоце Делчев и 114 км от София. Зоран Заев към Русия: Македония няма алтернатива на ЕС и НАТО На срещата си със Зоран Заев, Борисов отбеляза положителните ефекти от договора за приятелство по отношение на търговията, стокообмена и туристическия поток между двете страни. Обсъдено е било и състоянието на граничните контролно-пропускателни пунктове между България и Македония, възможностите за подобряване на работата им и за откриването на нови. Двамата премиери положиха венци на паметника на Гоце Делчев на площад \"Македония\" в Благоевград. Това е второто съвместно отбелязване на годишнината, след подписването на Договора за приятелство, сътрудничество и добросъседство преди година. В церемонията участие взимат още и вицепремиерът и министър на отбраната Красимир Каракачанов, както и вицепремиерът и министър на вътрешните работи на Република Македония Оливер Спасовски. Парламентът в Скопие одобри името \"Северна Македония\" Неврокопският митрополит Серафим отслужи заупокойна молитва за загиналите революционери пред паметника на Гоце Делчев. Искаме историята не да ни разединява, а да ни обедини по общия ни европейски път, заяви и кметът на Благоевград д-р Атанас Камбитов по време на официалната церемония от честването. Зоран Заев към Русия: Македония няма алтернатива на ЕС и НАТО Парламентът в Скопие одобри името \"Северна Македония\"", "date": "2018.08.02", "title": "Заев и Борисов взаимно се похвалиха"}
{"url": "http://clubz.bg/71378-nov_variant_severen_potok_2_zaobikalq_daniq", "text": "Операторът на газопровода \"Северен поток\" 2 - компанията Nord Stream 2, е разработила нов маршрут за тръбата, при която се заобикаля Дания и проектът не се оскъпява. Новината съобщи на пресконференция днес Манфред Лайтнер от Съвета на директорите на австрийската OMV, един от участниците в проекта на \"Газпром\". Дания е единствената държава, която до момента не е издала разрешение за тръбопровода и акционерите в проекта търсят нови варианти. Дания може да блокира \"Северен поток-2\" \"Шпигел\": Кой дърпа конците на \"Северен поток 2\" Ще дойде ли американският втечнен газ в Европа? Според експерти в следващите години американският износ на ВПГ за Европа ще нарасне от пет до десет пъти. Според руското издание \"Експерт онлайн\", и това няма да заплаши сериозно доставките на руски газ. Причината е, че цената на газа, който Москва предлага, остава далеч по-конкурентоспособна, отколкото тази на Вашингтон. След преговорите с Юнкер, американският президент подметна фраза, която според управляващия партньор на експертната група Veta Иля Жарски е интересна и много спорна: \"Имаме ВПГ в изобилие\". Според Жарски това изказване на Тръмп е нищо друго, освен блъф. Към настоящия момент за външния пазар ВПЦ изнася само един завод - Sabine Pass, който има мощност от 14 млн. тона. Само до м.г. лицензи за износ имаха 14 компании с обща мощност от 153 млн. тона, но по-голямата част от тях така и не започнаха дейност. Полша ще внася 4 млрд. куб. м годишно втечнен природен газ от САЩ Работата е в това, обяснява експертът, че САЩ днес наистина имат потенциал, ако не и да заменят, то поне да натискат старите играчи на газовия пазар в Азия и Европа. Този потенциал обаче тепърва трябва да бъде реализиран. Полша инвестира 700 милиона евро в изграждане на терминал за ВПЦ и се интересува от увеличаване на износа на САЩ и намаляване на дела на \"Газпром\" на европейския пазар, докато Германия, най-големият потребител на газ в ЕС, не подкрепя амбициите на Тръмп, коментира руското издание. Това провокира недоволството му. САЩ планират да залеят Европа с втечнен природен газ Само за 2017 г. Германия е внесла 53.4 млрд. куб. м руски газ - огромно количество не само за европейските стандарти. Но Германия е страна с втората най-скъпа цена на електроенергия (след Дания). Сега 1 киловатчас струва на германския потребител 30 евроцента. Поради тази причина в страната все още работят седем ядрени блока, които осигуряват около 14% от предлагания на пазара ток. До края на следващото десетилетие ФРГ ще закрие всички атомни електроцентрали, лишавайки се от източник на несигурна, но евтина енергия. Страната ще се нуждае от повече газ, за да отговори на нуждите на ТЕЦ-овете, населението и най-вече на ориентираната към износ икономика и промишленост. \"Ди Велт\": Яростна битка на Вашингтон срещу \"Северен поток 2\" Във Вашингтон има умни хора, които мислят за бъдещето, уверен е Иля Жарски. След въвеждането в експлоатация на нови производствени мощности и ръст на обема на производство на ВПЦ, в Германия и в други европейски страни ще нараства търсенето на газ във връзка с отказа от \"по-мръсните\" ресурси (въглища, петрол, атом). Инвестициите, направени от САЩ в инфраструктурата за ВПЦ, трябва да се изплатят, което би могло да се случи чрез износ на гориво за чужди пазари. Въпреки това, ако в Азия поради липса на алтернативи на скъпия ВПЦ се внася без никакви проблеми, то в Европа, където повече от половин век се изграждат петролопроводи и газопроводи от съседните региони, не всичко е толкова просто. \"Газпром\" ще строи огромен завод за втечнен газ в Балтика Отчитайки разходите за втечняване, транспортиране, логистика и регазификация, ВПЦ е над 1.5 пъти по-скъп от цената на горивото, транспортирано по газопроводи. Нищо няма да се промени с времето – цената му принципно няма как да бъде по-евтина. Европа се нуждае не просто от газ, а от евтин такъв, защото скъпият ще доведо до повишаване на инфлацията, ще забави икономическия растеж и ще намали конкурентоспособността на продуктите с висока добавена стойност. За да се конкурират европейските продукти с тези на азиатци и американци, Европа се нуждае от стабилен доставчик на евтини енергийни ресурси и САЩ все още не са подходящи за тази роля, смятат анализаторите на \"Експерт онлайн\". Нова студена война ли? Германия одобри \"Северен поток 2\" \"Шпигел\": Кой дърпа конците на \"Северен поток 2\" Ще дойде ли американският втечнен газ в Европа? Полша ще внася 4 млрд. куб. м годишно втечнен природен газ от САЩ САЩ планират да залеят Европа с втечнен природен газ \"Ди Велт\": Яростна битка на Вашингтон срещу \"Северен поток 2\" \"Газпром\" ще строи огромен завод за втечнен газ в Балтика Нова студена война ли? Германия одобри \"Северен поток 2\"", "date": "2018.08.02", "title": "Нов вариант: \"Северен поток 2\" заобикаля Дания"}
{"url": "http://clubz.bg/71392-oshte_tri_obshtini_bedstvat_gerb_i_kmeticata_na_chepelare_v_spor_za_otkloneni_pari", "text": "Проливните дъждове в цялата страна доведоха до обявяване на бедствено положение днес в три пловдивски общини, а в община Чепеларе, в която такова действа от 31 юли, възникна спор между ГЕРБ и кметицата Славка Чакърова за разпределянето на парите за улични ремонти. Двете страни спорят отклонявани ли са средства от едни проекти към други. Три общини в Пловдивска област обявиха частично бедствено положение, след като река Чая преля. Тежко е положението и в община Асеновград, съобщава \"Фокус\". Прелялата река затвори пътища в Садово и Родопи и предизвика срутище на пътя за Добралък в община Куклен. В Асеновградско пък се образуваха свлачища на пътя към Смолян.  Чепеларе и Девин също са в частично бедствено положение заради свлачища вследствие на обилните валежи. В Чепеларе свличане на земна маса затвори достъпа до село Забърдо и природния феномен \"Чудните мостове\". Без път е и девинското село Осиково. През цялата нощ в планинската част валя силен дъжд, съобщава и БНР. Кметът на Неделино Боян Кехайов разказва, че миналата година е имало проблеми в същия регион, но с дъждовна вода. Вчера са направени снимки с дрон на свлачището. Според хората причината е, че направена наскоро екопътека по европейски проект се явява и водосборен район с голяма денивелация, жилищният квартал е в най-ниската ѝ част, а изградени канавки няма. Кметът на община Чепеларе Славка Чакърова обаче е на обратния полюс: В общината Чепеларе също като в Неделино очакват екипи на геозащита, сподели тя. И отчете, че няма щети по другите населени места в общината освен стената към Забърдо. По предварителни изчисления за трайното разрешаване на проблема ще са необходими над 480 000 лева. Междувременно общинското ръководство на ГЕРБ в Чепеларе скочи срещу кметицата Чакърова заради нейни твърдения, че общинският съвет е отклонил средства, отпуснати целево за ремонт на улици в село Проглед. През ноември 2017 г. Министерският съвет отпусна на общината 950 000 лева за ремонт на общински пътища и улици. Тази година обаче жителите на селото излязоха на протест с твърдението, че \"общинският съвет неправомерно пренасочва необходимите им средства\". По думите ѝ малко над 200 000 лв. от средствата са били отделени за реконструкция и рехабилитация на водопровода в село Проглед по преценка на екип от общината и ВиК.  През март тя е цитирана от \"Фокус\" да казва: В действителност, в бюджета на общината за 2018-а средства за конкретното село не са предвидени. От ГЕРБ обаче днес излязоха с отворено писмо, в което твърдят, че кметицата за три мандата все още не се е научила как да борави с нормативни актове и твърдят, че тя не е прилагала в искането си до Министерство на финансите за отпускане на още средства графа с конкретните населени места и улици. Чакърова, издигната от Реформаторския блок, спечели последния вот през 2015 г. срещу Тодор Бозуков, кандидат на ГЕРБ.", "date": "2018.08.02", "title": "Още три общини бедстват, ГЕРБ и кметицата на Чепеларе в спор за \"отклонени\" пари"}
{"url": "http://clubz.bg/71394-susha_vdiga_cenata_na_hlqba", "text": "Жестоката горещина е опустошила посевите със зърнени култури из Северна Европа, а комбинация от засушавания и проливни дъждове в житницата около Черно море намали очакваните добиви, появиха се опасения, че ще има още щети, които ще вдигнат цените, съобщава Ройтерс.  С наближаването на жътвата в Северна Германия - втория след Франция най-голям производител на пшеница в Европейския съюз - се появяват нови доказателства за щети по реколтата и наблюдателите на няколко пъти снижават очакванията за добивите в 28-членния блок. Миналата седмица тази консултантска компания намали прогнозните си очаквания за реколтата от хлебно зърно за 2018 г. в ЕС (най-големия производител на зърно в света) до нива под 130 милиона тона. Това е най-ниското равнище от шест години насам, макар че Дефоа каза, че прогнозата може да бъде ревизирана още веднъж.  Франция - топ производителят в ЕС - също страда от екстремни прояви на времето и прогнозите са, че добивите й ще бъдат около 34 млн. тона в сравнение с 36,6 млн.тона през миналата година. Знойната топлина удари пшеницата и в Скандинавия, и другите балтийски държави, като в Швеция се очаква реколтата да спадне с 40 на сто на годишна база. \n\tА във Великобритания, където засушаването може да доведе до петгодишно дъно на добивите на пшеница, фермерите тревожно очакват резултатите, докато на север жътвата започна.  През последните три седмици цените на пшеницата в Европа се покачиха с 15 на сто. В сряда те достигнаха връх за периода от края на 2014 г. - 208,50 евро за тон на фона на нарастващи опасения за доставките на пшеница по света.  Крайното въздействие на тези процеси ще се усети на световно ниво, тъй производството ще достигнат най-ниските равнища от пет години насам, обяви миналата седмица Международният съвет по зърнените култури (International Grains Council), след като коригира надолу прогнозите си за водещите четири европейски производители - Франция, Германия Великобритания и Полша.  Повишаването на цените на пазара на пшеницата възражда спомените за сезона 2007/08, когато увеличаващите се цени на зърното предизвикаха хранителна криза. Сега обаче анализатори казват, че високите цени и други зърнени култури може отчасти да компенсират дефицита.  Посевите с хлебно зърно в Германия, притиснати от най-високите от 1881 г. температури през месец май, се очаква да дадат 25 на сто по-слаба реколта тази година, казват от фермерската асоциация Де Бе Фау (DBV). Размерът на щетите може да накара Германия, която е сред най-големите износители в Европа, да внася през следващите години. Щетите породиха призиви от страна на Де Бе Фау за отпускането на един милиард евро субсидии заради сушата.  Във Франция посевите не са толкова засегнати и там е започнала жътвата. Сега се смята, че френските износители на пшеница имат най-голяма изгода от бедите, сполетели съседите; фермерите в САЩ също може да извлекат полза, като евентуално изпреварят Русия като водещ износител, казват анализатори.  В черноморския регион посевите бяха засегнати както от суша, така и от проливни дъждове, което се отрази зле на качеството на зърното.  Грижата за качеството е ключова за Русия, защото означава, че на световните пазари ще бъде предложена по-малко пшеница за мелене или качествено хлебно зърно. \"Стратеджи грейнс\" смята, че реколтата в Русия ще спадне с 18 на сто тази година, казва Дефоа. През 2017 г. в Русия бяха пожънати рекордните 85,7 милиона тона хлебно зърно, вкл. твърда пшеница. В съседна Украйна, която изнася голяма част от реколтата си, добивите ще спаднат с 16 на сто до 22-23 милиона тона заради пролетната суша и летните проливни дъждове, каза украинският министър на земеделието.  В Румъния - трета в ЕС по износ на пшеница - добивите ще са поне с 20 на сто по-ниски, казва Лоренциу Бачу, президент на фермерското сдружение ЛАПАР (LAPAR), според когото големи площи с посеви са изцяло унищожени. Спадът в добивите може да бъде още по-голям; ден след ден процентът се покачва и ситуацията по места се влошава\", казва той и добавя: \"Дъждовете не спряха поне за ден\". Стопаните на село ще могат да получат авансово преки плащания и плащания за развитие на селските райони и ще могат да използват земя, на която досега не е било позволено да отглеждат зърнени култури, за да могат да изхранят добитъка си,  . Земеделците ще могат да получат 70 на сто от преките си плащания и 85 на сто от помощта за развитие на селските райони от средата на октомври, вместо да я чакат по график в края на декември, се казва в съобщението. Те ще могат да използват за изхранване на добитъка площи, които би трябвало да бъдат заети с други култури по правилата за сеитбооборота, както и земи, които би трябвало да оставят под угар по екологични причини. Съществуващите правила за държавна помощ в селското стопанство позволяват тя да покрие 80 на сто от загубите от сушата (90 процента в райони с природни ограничения). Покупката на фураж може да се класира за такава помощ на основание материални щети или финансови загуби. Компенсацията за вреди може да се отпуска, без да се уведомява Комисията. Държавите членки могат да отпуснат по €15 000 на фермер в рамките на 3 нодини. Световните цени на храните през юли 2018 г. са ускорили понижението си, основно заради поевтиняването на зърнените и млечните продукти, захарта, месото и растителните масла. Това сочи индексът на цените на хранителните продукти на Организацията по прехрана и земеделие (FAO) на ООН, информираха ТАСС и Ройтерс.  През юли индексът се е понижил с 3,7 на сто на месечна основа до 168,8 пункта, което е най-резкият спад на цените от края на 2017 година.  Индексът през юни се понижи за първи път от 2018 година, отстъпвайки с 1,3 на сто до 173,7 пункта.  Експерти на организацията уточняват, че данните са обусловени от цялостното поевтиняване на основните групи храни, включително млякото, захарта, зърнените храни и месото.  Най-силно върху спада на общия показател се е отразило поевтиняването на млечните продукти - с 6,6 на сто спрямо предходния месец. Индексът на цената на захарта е загубил 6 на сто, приближавайки тригодишен минимум, заради корекцията към повишение на прогнозата за производството в Индия и Тайланд. Индексът, отразяващ цените на зърнените храни, се е понижил с 3,6 на сто спрямо юни и сега е на равнище, близко до миналогодишното.  Индексът на цените на храните на Организацията по прехрана и земеделие следи месечните промени в международните цени на кошница хранителни продукти.", "date": "2018.08.02", "title": "Суша вдига цената на хляба"}
{"url": "http://clubz.bg/71381-kakvo_se_sluchva_s_bosiq_dokato_parlamentyt_vakancuva", "text": "Николай е много по-корав, отколкото си мислех. Вчера почти през цялото време беше седнал. Успя да разговаря с няколкото човека, които бяха дошли да го видят. Предложи на дъщеря си Мария да и приготви закуска, но тя отклони тази малко пресилена проява на бодрост. По едно време дори прекоси стаята, седна на компютъра и ни пусна Махалия Джексън. Нещата заприличаха на приятелско парти.  Как да не се сети човек за един любим похват на режисьорите на военни филми! Нали се сещате -- оръдията замлъкнали за малко, сънцето напича, в небето има истински, а не метални птици и препускат коне през неожънатите ниви. Направо да не повярваш, че животът е възможен. Преди това, докато в хола бяхме все още само с Нанка Колева, вдовицата на бившия заместник-главен прокурор Николай Колев, направих опит да поговорим. За това, че с отсрещната страна, дори когато тя е врагът, трябва да се говори. И това, е силата на безсилните (по израза на Вацлав Хавел) може да го стресне и съответно принуди да отстъпи. Пресече ме с категоричен жест. Дори ме нахока и ми забрани повече да до повдигам темата. Босия с последен постинг: Аз съм си казал думата При предишното ми идване си говорихме доста за децентрализация, към която той има отдавнашен интерес и е има няколко поста в блога си. Преди това пък за необходимостта от ВНС и нов обществен договор. За съжаление в тези разговори не успявам да му кажа най-важното -- когато човек носи тези идеи в себе си и е готов да умре за тях, по-добре е за го направи заобиколен от хора, които цял живот работят над тях. Не залагайки живота си, а жертвайки някои хубави страни над от него. Познавам много такива хора. Най-често на тях им липсва малко прямолинейната и по дефиниция не толкова задълбочена решителност на човека с политическо мислене. На последният пък не му достига онова, което е натрупано с къртовски труд сред хората, които следват неотклонни професионалните си интереси и задължения. Всичко това се случва, обаче само единствено в живота. Но, както и да е. Отплеснах се. Иначе новините не са добри. Николай продължава да отказва текущите прегледи, които му предлага екипа на болница \"Лозенец\". Рингер не му е вливан. Времето му изтича. Беше в сериозна криза някъде преди двайсетина дни. Нямам никакво съмнение, че следващата е въпрос на дни или седмица. Надявам се днес д-р Николов, на който Николай има доверие да го прегледа и да му вземе кръв за изследване. \n\tУтре ще има яснота в какво състояние е той. И вероятно колко му остава.", "date": "2018.08.02", "title": "Какво се случва с Босия, докато парламентът \"ваканцува\""}
{"url": "http://clubz.bg/71379-50_godini_big_mak", "text": "Прочутият многопластов бургер Биг Мак (Big Mac) празнува 50-годишнината си и по този случай веригата за бързо хранене Макдоналдс (McDonald's) пуска собствена валута - Маккойн (MacCoin), съобщава в. \"Ю Ес Ей тудей\". От днес клиентите могат да получат Маккойн, купувайки си Биг Мак в някой от 14-те хиляди ресторанта в Съединените щати и в близо 50 страни по света. Какво могат да си купят с него ли? Ами още един Биг Мак, но от петък, до края на 2018 година. Днешният ден е избран за пускането в обращение на пиринчената монета, защото на 2 август се навършват 100 години от рождението на Джим Делигати, управител на заведение на Макдоналдс в Пенсилвания и създател на първия Биг Мак. Идеята за монетата е вдъхновена проучването на сп. \"Икономист\", започнало през 1986 година, в което се използва Биг Мак за измерване на покупателната способност на различните валути в света. Маккойн е изработен в пет различни уникални дизайна, всеки от тях представляващ едно десетилетие на Биг Мак. Миналата година Макдоналдс е продал 1,3 милиарда бургера Биг Мак.", "date": "2018.08.02", "title": "50 години \"Биг Мак\""}
{"url": "http://clubz.bg/71389-arabi_smenqt_amerikancite_na_borda_na_syyuz", "text": "Обединените арабски емирства (ОАЕ) ще участват в реконструкцията на \"Гагарински старт\" на космодрума Байконур, съобщи днес генералният директор на руската корпорация \"Роскосмос\" Дмитрий Рогозин. Как се прави пица в космоса (ВИДЕО) \"Гагарински старт\" е най-старата пускова площадка на космодрума Байконур, от която на 12 април 1961 г. за първи път в света бе изстрелян космически кораб с Юрий Гагарин на борда. В момента \"Гагарински старт\" изнася основната тежест по изстрелването на космическите кораби \"Съюз\" и безпилотните товарни кораби \"Прогрес\" на Международната космическа станция. На 14 май 2018 г. се появи информация, че мястото за изстрелване е планирано да бъде изведено от експлоатация и поставено в режим на съхранение. Тоалетна за $17 милиона? Да, космическа Освен това шефът на \"Роскосмос\" посочи, че през ноември ще обсъди с представители на Бахрейн сътрудничеството в космическия отрасъл. В момента държавната корпорация търси купувачи на места на борда на \"Съюз\", след като от средата на 2019 г. американската НАСА спира да купува места за астронавтите си. Специалист от НАСА: Със сигурност ще заселим Марс в бъдеще През юни 2018 г. бе подписано предварително споразумение между Роскосмос и Космическия център на Мохамед бин Рашид, принца на Дубай, за обучение на астронавти от ОАЕ и подкрепа за мисията на Международната космическа станция през април 2019 г. Абу Даби планира до края на 2018 г. да създаде отряд от четирима основни и двама резервни астронавти, които да бъдат обучени от руснаците. Тоалетна за $17 милиона? Да, космическа Специалист от НАСА: Със сигурност ще заселим Марс в бъдеще", "date": "2018.08.02", "title": "Араби сменят американците на борда на \"Съюз\""}
{"url": "http://clubz.bg/71388-rusiq_prati_voenni_policai_na_golanskite_vyzvisheniq", "text": "Русия ще разположи свои военни полицаи на границата по Голанските възвишения между Сирия и Израел, предаде Ройтерс. Това съобщиха от Министерството на отбраната в Москва след седмици на покачване на напрежението в района. Успехите на правителството на Башар Асад срещу бунтовниците в Югозападна Сирия разтревожи Израел, който смята, че това може да позволи на подкрепящите ги сили от Иран да разположат свои войски близо до границата. САЩ може да признаят Голанските възвишения като част от Израел? Доказателство за напрежението е фактът, че израелската армия уби снощи 7 проирански бунтовници снощи при въздушен удар срещу контролираната от Сирия част на Голанските възвишения. Сергей Рудской - висш представител на рускто Министерство на отбраната, съобщи, че руска военна полиция е започнала от днес да патрулира на Голанските възвишения и смята да установи 8 наблюдателни поста в района. Той заяви, че руското военно присъствие е в подкрепа на умиротворителите от ООН, които са прекратили дейността си през 2012 г., тъй като сигурността им е била в опасност. Той допълни, че руското военно присъствие там е временно и че постовете ще бъдат предадени на сирийските правителствени сили, след като ситуацията се стабилизира. Ще се стигне ли до сблъсък Израел–Иран в Сирия? Разполагането на руска военна полиция показва степента на превръщането на Кремъл във влиятелен актьор в близкоизточните конфликти след военната му намеса в Сирия, която наклони везните на войната в полза на Асад. Израел настоява Кремъл да използва влиянието си върху Асад и Техеран, за да се опита да намали ираското военно присъствие в Сирия. Израел смята Иран и неговите съюзници от шиитската групировка \"Хизбула\" за пряка заплаха за националната си сигурност. Това послание бе предадено от израелския премиер Бенямин Нетаняху на руския президент Владимир Путин на срещата им в Москва миналия месец, сподели висш представител на Израел. Ще се стигне ли до сблъсък Израел–Иран в Сирия?", "date": "2018.08.02", "title": "Русия прати военни полицаи на Голанските възвишения"}
{"url": "http://clubz.bg/71390-vatikanyt_izcqlo_otreche_smyrtnoto_nakazanie", "text": "Смъртното наказание вече е недопустимо при всички случаи според католическата църква. Това гласят направените от папа Франциск промените в катехизиса на католическата църква, който описва всички догми и фундаментални въпроси. Папа Франциск: Страхът от бежанци е грях, ако поражда враждебност Досега смъртното наказание беше смятано за приемливо в някои случаи.  Промените, направени от папа Франциск, който е противник на смъртното наказание още от избирането си за глава на римокатолическата църква, гласят: Според променения текст, достойнството на човека не бива да се нарушава дори ако е извършил сериозни престъпления. Освен това на извършителя не трябва да се отрича правото да се поправи. Църквата ще работи за премахване на смъртното наказание по целия свят, се казва в изявление на Ватикана. Очаква се промяната, въведена от папа Франциск, да срещне силна съпротива след вярващите.   В Съединените щати смъртното наказание - чрез електрически стол, газ или смъртоносна инжекция, все още е запазено в някои щати. Смъртната присъда е въведена в България на 21 февруари 1896 г., пише   На 4 ноември 1989 г., броени дни преди падането на Тодор Живков от власт, е изпълнена последната смъртна присъда - 14-ти поред разстрел на осъден затворник.  На 20 юли 1990 г. 13 осъдени на смърт у нас получават втори шанс - Великото народно събрание налага мораториум върху изпълнението на присъдите им. Президентът Петър Младенов издава указ, с който заменя издадените им вече наказания \"смърт чрез разстрел\" с лишаване от свобода. След президентския указ съдилищата продължават да произнасят смъртни присъди, които не се изпълняват заради наложения мораториум. Така до края на 1998 г. са произнесени смъртни наказания на 22 лица, които очакват от килиите си дали ще падне мораториумът или самата смъртна присъда. В крайна сметка разгорещеният обществен дебат за и против смъртната присъда приключва с въвеждането в Наказателния кодекс на \"временна и изключителна мярка\" - доживотен затвор без замяна. В началото на 1999 г. вицепрезидентът Тодор Кавалджиев, самият той бивш затворник заради убежденията си, издава два указа, с които заменя присъдите на 22-та смъртници – на 21 от тях с “доживотен затвор без замяна” и на един – с \"доживотен затвор\". С указ, президента Желю Желев заменя отложените им вече наказания с 30 г. затвор. ", "date": "2018.08.02", "title": "Ватиканът изцяло отрече смъртното наказание"}
{"url": "http://clubz.bg/71377-soljenicin_zabraven_ot_mladite_rusnaci", "text": "Александър Солженицин, един от най-известните писатели на ХХ век и символ на опозицията срещу съветския режим, десет години след смъртта си изглежда позабравен от младите руснаци, пише Никола Милетич от Франс прес. Той признава обаче, че не е чел нищо от починалия на 3 август 2008 г. Солженицин. Пророчествата на Солженицин От думите на Саня, както и на много други негови връстници, се разбира, че учителите въобще не се спират върху творчеството на Солженицин. Разликата в интересите на поколенията е огромна. Майката на Саня - Елена, с вълнение си спомня как по съветско време е открила скрита в семейната библиотека книга на Солженицин. Саня е типичен представител на младото поколение руснаци, които не знаят много за съветския период и почти нищо за един от най-големите дисиденти в СССР. През 1970 г. Солженицин получава Нобелова награда за литература за романите си, а световно известен става с публикуваната си през 1973 г. и разказваща за сталинските лагери творба \"Архипелаг ГУЛАГ\". Произведенията на Солженицин са включени в учебните програми на гимназиите, но всеки учител сам решава колко урока да им посвети и поради липсата на време изучаването им често е ограничено до минимум, признават преподаватели. Погват Солженицин и посмъртно Що се отнася до учителите, които наблягат на произведенията на Солженицин, те го правят най-вече по нравствени и политически причини. Майевская посвещава няколко урока на литературните произведения на Солженицин, сред които \"Матрьонин двор\", а и на тези, в които се разказва за лагерите и репресиите като \"Един ден на Иван Денисович\" и \"Архипелаг ГУЛАГ\". Усилията на тази преподавателка се сблъскват с преобладаващата в Русия тенденция за постепенно реабилитиране на Сталин и на цялата съветска епоха. Едновременно с това се приветства изместването на фокуса от кървавите репресии от комунистическия период и дори незнанието за тях. Завръщането на Солженицин Миналогодишно проучване на Общоруския център за изучаване на общественото мнение (ВЦИОМ) за това кои са \"руските идоли на ХХ век\" постави Александър Солженицин на пета позиция. Той се нареди след актьора и певеца Владимир Висоцки, първия човек в Космоса Юрий Гагарин, героя от Втората световна война маршал Георгий Жуков и Сталин. Тази година се навършват 10 години от смъртта и 100 години от рождението на Солженицин. Годишнините ще бъдат отбелязани с няколко изложби и откриването на паметник на писателя московската улица, която носи името му.  Погват Солженицин и посмъртно Завръщането на Солженицин", "date": "2018.08.02", "title": "Солженицин - забравен от младите руснаци"}
{"url": "http://clubz.bg/71376-kym_cersej_na_jivo_ste_razocharovashta", "text": "Лина Хийди наскоро разкри как по време на интервю журналист критикувал външния ѝ вид и това я „съкрушило“, съобщава „Индипендънт“. Звездата от „Игра на тронове“ се появи в шоуто „Running Wild With Bear Grylls“ и сподели как по време на пресконфоренция, когато била бременна в седмия месец, в зала, пълна с хора, репортер не харесал външния ѝ вид. В новопоявилия се клип Хийди казва на Грил: „Ние трябва да се срещаме с медиите, когато получаваме награди и въобще често се налага да ни интервюират много хора. Бях бременна в седмия месец, когато влязох в залата пълна с репортери и един от тях се изправи и каза: Британската актриса, която е брюнетка, разказва как репортерът ѝ казал че изглежда много по-добре с руса перука в ролята на Церсей Ланистър. – и когато потвърдих, продължи: В друго по-ранно интервю актрисата се похвали, че е щастлива да бъде работеща актриса, прехвърлила 40-те: Хийди, която е била номинирана за „Еми“ за ролята на Церсей, в момента снима сцени от последния сезон на „Игра на тронове“, чиято премиера се очаква да бъде около средата на 2019 г.", "date": "2018.08.02", "title": "Към Церсей: На живо сте разочароваща"}
{"url": "http://clubz.bg/71380-rumen_ovcharov_kym_bsp_v_rusiq_sym_na_elbrus_sym", "text": "Семейството на Румен Овчаров поздрави от връх Елбрус БСП по случай 127-ата годишнина от началото на социалистическото движение в България, които се навършват днес. Така се похвалиха от пресцентъра на БСП-София. Овчарови са покорили най-високия връх в Русия, който е висок 5642 метра. Любопитна подробност е, че връх Елбрус носи политическо послание, тъй като може да се приеме за символ на Евразия, към която политиците от БСП изпитват особено топли чувства. Все още съществува спор дали Елбрус или Монблан е най-високият връх в Европа. Монблан, който е в Алпите е по-нисък - 4810 метра. Спорно е обаче откъде точно минава границата между Европа и Азия, като в последните години все по-често се твърди, че Елбрус е в Европа. Според сайта на БСП партията е наследник на създадената от Димитър Благоев на 2 август 1891 г. на връх Бузлуджа Българска социалдемократическа партия, обособена през 1903 г. в Българска работническа социалдемократическа партия (тесни социалисти).", "date": "2018.08.02", "title": "Румен Овчаров към БСП: В Русия съм! На Елбрус съм!"}
{"url": "http://clubz.bg/71393-vitomir_saryivanov_e_noviqt_shef_na_sporta_v_bnt", "text": "Журналистът Витомир Саръиванов поема от днес длъжността главен продуцент на продуцентски център „Спорт“ към дирекция „Информация“ в БНТ. Това съобщиха официално от обществената телевизия. Витомир Саръиванов има над 20-годишен опит в телевизионната журналистика. Професионалният му път започва именно в БНТ. На прага на световното по футбол: БНТ освободи Методи Манченко Повече от 10 години Саръиванов е спортен коментатор и водещ в обществената телевизия. По-късно преминава в българския филиал на „Евроспорт“. Работил е за всички големи телевизионни компании у нас като водещ и продуцент на предавания. За последно Витомир Саръиванов бе шеф на спортната редакция на бТВ. В началото на юни той се завърна в БНТ, за да замести  освободения от поста Методи Манченко. Това се случи броени дни преди началото на Световното първенство по футбол в Русия. То бе предавано от БНТ.", "date": "2018.08.02", "title": "Витомир Саръиванов е новият шеф на спорта в БНТ"}
{"url": "http://clubz.bg/71384-obshtinarite_v_plovdiv_poiskaha_letishteto", "text": "След като концесията на летище Пловдив с китайския кандидат - HNA Airport Group (Хайнан), се провали, общинският съвет днес реши да поиска от държавата да му прехвърли 100% от акциите на аеродрума. След като избраният за концесията китайски инвеститор се отказа, предстои да бъде поканен класирания на второ място - консорциум от Пловдив, в който влизат ПИМК - фирма за международен транспорт и спедиция, Комбината за цветни метали (КЦМ) и \"Тракия икономическа зона\". Китайската концесия на летище Пловдив се провали Съветникът от БСП Иван Петков се възпротиви на гласуваното от местния парламент решение. \"Преди година подкрепихме този консорциум, а сега му слагаме прът\", заяви Петков. \"Знаете ли, че трябва да се обнови пистата за 6 млн. лева\", запита той. Заместник-кметът Розалин Петков обясни, че това не е прецедент и припомни, че през 2014 г. транспортното министерство по същия начин предоставило летището на община Русе. Загина милиардерът, който спечели концесията на летище Пловдив Загина милиардерът, който спечели концесията на летище Пловдив", "date": "2018.08.02", "title": "Общинарите в Пловдив поискаха летището"}
{"url": "http://clubz.bg/71386-dve_deca_s_opasnost_za_jivota_sled_kachvane_vyrhu_vagoni", "text": "Две деца са с опасност за живота, след като независимо едно от друго, в два последователни дни, са се качили върху вагони и са получили изгаряния вследствие от волтова дъга. 13-годишно момче е с опасност за живота, след като се е качило върху вагон на жп гарата в Стара Загора, съобщиха днес от пресцентъра на Апелативна прокуратура - Пловдив, предава \"Фокус\". До момента е установено, че около 17.30 часа детето се качило на покрива на товарен вагон, при което се е образувала волтова дъга и при контакт с тялото му е нанесла наранявания. Спешна помощ първоначално му е била оказана в Стара Загора. След извършването на първоначалните медицински манипулации, насочени към преодоляване на непосредствената опасност за живота му, момчето е било транспортирано до Клиника по изгаряния в Пловдив, където и към момента продължава лечението му. То е с 55% изгаряния по тялото. В тази клиника предишния ден е докарано в тежко състояние и 7-годишно момиче след подобен инцидент, станал в същия район. Момичето е с 15% дълбоко шоково изгаряне, засегнало основно едната ръка. Волтовата дъга в този случай е довела до падане и детето е получило фрактура на едно от ребрата си, което от своя страна е причинило пневмоторакс. Второто дете също е с реална опасност за живота. Районна прокуратура - Стара Загора наблюдава досъдебното производство. Предполага се причините за инцидентите са свързани с модерното напоследък селфи от голяма височина.", "date": "2018.08.02", "title": "Две деца с опасност за живота след качване върху вагони"}
{"url": "http://clubz.bg/71374-prangite_na_ivancheva_shte_pasnat_na_tigyra_ot_bistrica_i_na_kotaracite", "text": "Втори ден не спират коментарите в социалните мрежи по повод оковаването на бившия кмет на \"Младост\" Десислава Иванчева. Ето какво написа в профила си във фейсбук Арман Бабикян: Веригите на Иванчева: \"изтезание, нечовешко отношение, незаконно\" Ето коментара и на Николай Слатински: Отведоха Иванчева в болница с оковани крака и ръце (ВИДЕО)   Отведоха Иванчева в болница с оковани крака и ръце (ВИДЕО)", "date": "2018.08.02", "title": "\"Прангите на Иванчева ще паснат на Тигъра от Бистрица. И на Котараците\""}
{"url": "http://clubz.bg/71369-bankite_vi_vzemat_po_visoka_taksa_ako_teglite_kesh", "text": "Тегленето на пари от банков офис вече е по-скъпо, увеличава се и таксата за теглене на банкомат от друга банка. Повишените комисиони на трезорите са в сила от 1 август.  Звънете на КЗК за банките, не я жалете! Промените са заради европейска директива, която задължи БНБ да изчислява среден размер на таксите за 25 услуги. Но тези лимити се отнасят само за платежните сметки по основни операции и не засягат таксите по други услуги, които банките определят сами. Всяка година БНБ ще слага лимити на такси. Средната такса за суми до 1000 лева ще прехвърли 1 лев. По-скъпо е и тегленето на пари с дебитна карта от банкомат на друга банка. Досега таксата беше 1-1.10 лева, а от банкомат на банката, от която е издадена картата - между 20 и 30 стотинки. Сега може да стигне и 2 лева.  \"Република на гражданите ли сме, или република на банките?\" Малко по-ниски ще са изискванията за сумите за откриване на разплащателна сметка - банките ще вземат до 1.79 лв. вместо досегашните 2.16 лв. В случай че към сметката има и дебитна карта, таксата намалява до 1.32 лева. За случаите, при които банката автоматично разплаща от сметката на клиента задължения за ток, вода, парно, интернет и телефон, средните такси са доста високи – 1.35 лв., ако сметката на комуналния доставчик е в същата банка, и 2.28 лева, ако сметката е в друга банка. По БНР днес Стефан Христов от фондация \"Граждани без бюрокрацията\" коментира, че в България се наблюдава тенденция хората по-често да се разплащат чрез картите си, а не да получават заплатата си в тях, но да я теглят от банкомата, за да се разплащат в брой. Той предупреди хората, които пътуват в чужбина, че понякога тегленето на валута, различна от тази в сметката, е скъпо и е по-евтино да се открие нова сметка в тази валута.  Експертът отбеляза още, че банките все по-често предлагат пакетни услуги към сметката: Христов коментира и придобиването на Сосиете Женерал от Банка ДСК: Унгарският собственик на Банка ДСК ще глътне още една банка у нас \"Република на гражданите ли сме, или република на банките?\" Унгарският собственик на Банка ДСК ще глътне още една банка у нас", "date": "2018.08.02", "title": "Банките ви вземат по-висока такса, ако теглите кеш"}
{"url": "http://clubz.bg/71368-groznata_istina_za_bylgarskata_policiq", "text": "МВР харчи много, а постига малко резултати. През седмицата този извод бе онагледен с данни от Световната банка, която публикува изследване за ефективността на разходите за полиция и пожарна в България. Докладът е диагноза: онаследена и неадекватна структура от миналото, дублиране на административни звена, разхищение на всички равнища, увеличаващи се разходи за издръжка и невъзможност за инвестиции в модернизация. Резултатът от всичко това: ниска мотивация на полицаите и още по-ниско доверие на обществото в тях. Този доклад трябва да притесни и най-големите оптимисти - така повече не може. Липсата на политически реакции обаче загатва, че воля за необходимата радикална реформа няма. Изследването на Световната банка казва, че България харчи най-много за полиция и пожарна в сравнение с други страни от ЕС със сходен брой жители. Казва също, че доверието е на дъното - също в сравнение с другите европейски страни. Стига до извода, че броят на полицаите е достатъчен, но разпределението не е ефективно; че администрацията е прекалено много; че ресурсите се разхищават; че няма нужда от регионална дирекция във всеки от 28-те областни центъра; че по-пестеливите дирекции не служат за пример на тези, които разхищават с широки пръсти; че дори сметките за ток и вода не се управляват умно и т.н. Всичко това ни казва едно: МВР не е помръднало много от миналото и затова не се справя с предизвикателствата на настоящето. Системата на МВР често е обект на промени, но те обикновено са продиктувани от конкретни властови интереси - ще преместим една служба, ще обединим други две, след време пак ще ги разделим и т.н. Въпросът е как това министерство успя да доживее до 2018 без да се промени съществено. Отговорът е очевиден - защото в този си вид то е изгодно за упражняващите властта. Световната банка препоръчва обединяване на някои от 28-те регионални дирекции и намаляването им до 7. Това не устройва статуквото, защото пълното припокриване между структурите на изпълнителната, местната и съдебната власт с избирателните райони е разковничето, което превръща всеки местен партиен лидер във всевластен господар на отредената му територия. Триединството между наместника на управлящата партия, кмета на областния център и регионалния директор на МВР е класика в българската политика - 28 партийни началници, 28 кметове на големи градове и 28 полицейски шефове, към които се добавят и 28 окръжни прокурори. Световната банка: България няма нужда от още полицаи, заплатите - шведски Това е затвореният кръг на властта - от разпределяне на ресурси, през натиск срещу опонентите, до гарантиране на преизбирането. Така управлява и ГЕРБ по места, така управляваше и БСП. Точно затова съпротивата срещу евентуален опит за окрупняване на административни структури ще бъде мощна. И точно затова сегашното мъчително състояние на МВР притеснява по-малко политиците - както управляващите, така и опозицията, отколкото \"опасността\" от някаква радикална стъкпа за реформи. Световната банка изчислява, че само от премахване на дублиращи се административни позиции и предоговаряне на битовите сметки МВР може да спестява десетки милиони годишно. Препоръчва и по-справедливо разпределяне на социалните разходи - в момента бюджетът е натоварен с осигуровките на ранно пенсиониращите се полицаи. Така през 2018 почти всички пари за МВР са разходи за труд - 1,161 милиарда. По думите на вътрешния министър, 74% от тези пари отиват за осигуровки и затова не остават средства за увеличение на заплатите. Докладът е поръчан от Министерството на финансите и е изготвен със съдействието на ръководството на МВР. Това означава, че на върха на изпълнителната власт все пак има хора, които осъзнават остротата на проблема - това е добрата новина. Лошата е, че темата не става обект на политически дебати и това изглежда умишлено. Представянето на доклада именно в седмицата, когато най-много хора заминават в летен отпуск, е знак за това. Знак за това е и липсата на последващи политически позиции. Диагнозата е поставена на масата, няма ги намеренията на управляващите. Няма ги и въпросите от опозицията, която само преди месец поиска вот на недоверие срещу правителството именно в сферата на сигурността. А една реформа в МВР не е, меко казано, лесна работа. Правителството няколко пъти отстъпва пред масовите и понякога излизащи от контрол протести на полицейски синдикати. Всеки опит за промяна ще срещне съпротива и от средите на МВР, и от средите на самата т.нар. политическа класа. Затова е лесно да се прогнозира, че и този път тежката диагноза ще остане само в доклада на Световната банка и няма да чуем скоро намерения за сериозна и некозметична реформа в МВР. В това време българите ще продължават да плащат огромни суми - и за бюджета на системата, и за частни охранители. Резултатите ще продължат да са слаби, а доверието ще продължи да е едноцифрено. Докато системата не рухне и вече няма накъде.", "date": "2018.08.02", "title": "Грозната истина за българската полиция"}
{"url": "http://clubz.bg/71367-naj_strashnata_epidemiq_v%C2%A0sveta_moje_da_trygne%C2%A0ot_metroto", "text": "Бактериите от дръжките, седалките и вратите на метрото могат да предизвикат световна суперепидемия, тъй като те са един невероятно голям източник на патогени, пише в. \"Дейли мейл\". Изданието цитира разработка на учени от Института \"Ханс Ноел\" в Германия и на техни колеги от университета в Хонконг. Специалистите са на мнение, че метрото наистина е удобно транспортно средство, но от здравна гледна точка то представлява потенциална заплаха. Подземната железница си остава едно от най-опасните \"хранилища\" на патогени. Учените събрали образци от дланите на хората, често посещаващи метрото. Специалистите открили невероятно количество бактерии, сред които са особено опасните за здравето на човека микроорганизми от вида Helicobacter pylory. Те са способни да причинят възпаления на стомаха. Микробиолозите предполагат, че при наличието на такова голямо количество опасни бактерии, стремително мутиращи под въздействието на някои антибиотици, в скоро време антибактериалната терапия срещу инфекциите ще престане да действа. Заради кръстосването на два различни вида бактерии имунитетът на тези микроорганизми към антибактериалните препарати нараства в пъти. А съвременната медицина все още няма лек срещу супербактериите от такъв \"смесен\" вид.", "date": "2018.08.02", "title": "Най-страшната епидемия в света може да тръгне от метрото"}
{"url": "http://clubz.bg/71364-trymp_kym_kim_blagodarq_vi_predsedatelyu", "text": "Президентът Доналд Тръмп благодари на севернокорейския ръководител Ким Чен Ун за върнатите в САЩ тленни останки на американски войници, загинали в Корейската война през 1950-1953 г., и заяви, че очаква с нетърпение среща с него, предаде Ройтерс, цитирана от БТА. Не е ясно какво писмо има предвид Тръмп, нито кога се очаква да се срещне с Ким, отбелязва ДПА. Швейцария - поле за новата среща Тръмп - Ким Вицепрезидентът на САЩ Майк Пенс посрещна на церемония в Хавай днес тленните останки на 55 американски войници, убити в Корейската война. Много от присъстващите не можеха да сдържат сълзите си. В петък тленните останки бяха събрани в Северна Корея и транспортирани до американска военна база в Южна Корея от американски военнотранспортен самолет. Пенс заяви, че не е ясно чии са тленните останки. Съдебни медици ще се опитат да ги идентифицират. В Корейската война загиват около 33 000 американски военнослужещи, а над 8000 все още се водят в неизвестност. Между 1996 и 2005 г. Северна Корея върна тленните останки на повече от 220 американски войници. Операцията обаче бе прекратена от САЩ през 2005 г. поради съображения за сигурност.", "date": "2018.08.02", "title": "Тръмп към Ким: \"Благодаря Ви, председателю!\""}
{"url": "http://clubz.bg/71370-81_250_za_bombeto_ot_kabare_video", "text": "Вещи на актрисата Лайза Минели, сред които и култовото ѝ бомбе от филма \"Кабаре\" /1972 г./, бяха продадени на търг в Лос Анджелис за над 1,2 милиона долара, предаде Асошиейтед прес, цитирана от БТА. Въпросната шапка намери купувач за 81 250 долара на аукциона, организиран от \"Профайлс ин хистъри\". А сценарий от същия филм с ръчно написани от Минели бележки по него, беше продаден за 15 000 долара. Тридневният аукцион, кръстен \"С любов от Лайза\", бе захранен от голямата колекция на холивудската актриса и певица, като някои предмети бяха реализирани на три пъти по-висока цена от първоначалната им оценка. В търга бяха включени над 1700 лота, сред които фигурираха и принадлежности на родителите на Лайза - актрисата Джуди Гарланд и режисьора Винсънт Минели. Най-настървените наддавания бяха направени за вещите от филма \"Кабаре\", който донеса \"Оскар\" на Лайза Минели в ролята й на берлинската кабаретна певица Сали Боулс. Седемдесет и две - годишната Минели реши в началото на тази година да се освободи от многобройните вещи, които е колекционирала през годините и е съхранявала на шест места. Част от приходите от търга холивудската прима ще дари на фондация, която се грижи за опазването на музикалното наследство на САЩ.", "date": "2018.08.02", "title": "$81 250 за бомбето от \"Кабаре\" (ВИДЕО)"}
{"url": "http://clubz.bg/71366-ispaniq_podnovi_razgovorite_s_katalunq_sled_7_godini", "text": "Испанското правителство поднови разговорите с каталунското регионално сепаратистко правителство след 7-годишно прекъсване, предаде АФП. Позициите на двете страни обаче остават диаметрално противоположни въпреки този знак за разведряване. Премиерът на Каталуня иска самоопределение Делегациите разговаряха близо 4 часа в централата на регионалното правителство на Каталуня в Барселона. Това стана в рамките на двустранна комисия, която не се бе събирала от 2011 г. Тя бе реактивирана с решение, взето на 10 юли на среща в Мадрид между новия испански премиер, социалиста Педро Санчес и каталунския му колега, сепаратиста Ким Тора. И получи отговор от каталунския регионален министър по външните въпроси Ернест Марагал: Според Марагал новият испански премиер не е представил какъвто и да било проект за уреждане на конфликта. Властта в Испания отмени финансовия контрол върху Каталуня Предвидено бе заседанието на двустранната комисия да бъде посветено на финансирането и инвестирането в инфраструктура. Каталунската делегация обаче поискала да се говори най-вече за политика. Сепаратистите в Каталуня настояват да получат правото да организират референдум за самоопределение на североизточната испанска област. Те настояват също така да бъдат освободени каталунските лидери, които са в ареста за неуспешния опит за отцепване на региона през октомври 2017 г. Испанското социалистическо правителство, подобно на предишния консервативен кабинет, обаче смята, че конституцията не разрешава такова допитване и отказва да се намеси в работата на съдебната власт. Но то се надява да постигне ново споразумение за отношенията с Каталуня. Властта в Испания отмени финансовия контрол върху Каталуня", "date": "2018.08.02", "title": "Испания поднови разговорите с Каталуня след 7 години"}
{"url": "http://clubz.bg/71363-verigite_na_ivancheva_iztezanie_nechoveshko_otnoshenie_nezakonno", "text": "Бившата кметица на \"Младост\" Десислава Иванчева в сряда беше отведена за преглед в болница с вериги на ръцете и краката. Кадрите предизвикаха недоумение и възмущение в социалните мрежи. Кое е предизвикало подобни крайни охранителни мерки, при положение че Иванчева е задържана за съмнения във вземането на подкуп, не става дума за убиец, тежък рецидивист. Кадрите от вчера напомниха и показното задържане на бившата районна кметица в центъра на София в продължение на часове. Отведоха Иванчева в болница с оковани крака и ръце (ВИДЕО) \"Не само грозно и укоримо, но и абсолютно незаконно\" – така адвокат Марин Марковски определи в студиото на „Тази сутрин\" по бТВ решението на властите клиентката му да бъде изпратена на лекар под конвой и с вериги на ръцете и краката. „Когато се наруши законът и се наруши по такъв категорично опасен начин, това е много лошо. Един ден може да се случи на всеки един от нас. Това жестоко нечовешко отношение към г-жа Иванчева граничи с много сериозни възможности тя да си потърси обезщетението”, подчерта той. По-лошо от конвоя е това, което е последвало за Иванчева в болницата – според инструкция, приета през март, тя е вързана с белезници за леглото си, трябва да ходи до тоалетната на отворена врата, по време на прегледите ѝ присъства надзирател, обясни още той. Готови са обвиненията срещу Иванчева и сие: грозят ги 10-30 години Бонгалов беше категоричен – става дума за „изтезание, за нечовешко, нехуманно отношение, за което трябва да има дисциплинарна отговорност, включително и наказателна”. Той подчерта, че това не е само за Иванчева – тази практика се прилага в цялата страна при конвой до лечебно заведение, както и при извеждането на всичките над 400 арестанти на „Г. М. Димитров”. Иванчева: Не сме добре, пия едни малки розови хапчета Според него става дума за близо 1000 души, които могат да си потърсят правата. Според Марковски прокуратурата бърза да вкара обвинителния акт в съда, „понеже се страхува, че третият обвиняем няма да издържи и ще каже истината в съда”. Готови са обвиненията срещу Иванчева и сие: грозят ги 10-30 години Иванчева: Не сме добре, пия едни малки розови хапчета", "date": "2018.08.02", "title": "Веригите на Иванчева: \"изтезание, нечовешко отношение, незаконно\""}
{"url": "http://clubz.bg/71332-valeri_simeonov_teoriq_i_praktika", "text": "Вицепремиерът Валери Симеонов може и да покачва личния си рейтинг в социологическите проучвания, но неговите законопроекти и инициативи далеч не бележат подобни успехи. Лидерът на НФСБ непрекъснато се озовава в състояние на бойкот както от своите, така и от чуждите. Като под \"чужди\" трябва да се разбира не т.нар. опозиция в лицето на ДПС и БСП, а партньорската ГЕРБ. А под \"свои\" – останалите две партии в коалицията „Обединени патриоти“ - „Атака“ и ВМРО.  Някои ще кажат, че това може би говори за качеството на вицепремиерското законотворчество, други – че се дължи на настъпени бизнес интереси. И двете страни може и да са прави. Но следващите редове имат за цел само да направят кратка ретроспекция на делата и документите на Симеонов – на теория и на практика. През април хора в неравностойно положение излязоха под прозорците на Министерския съвет, за да протестират срещу готвените реформи в издаването на решения на ТЕЛК – реформа, подемана от много правителства назад във времето, но така и неосъществена. Макар формално вносители на текстовете да бяха министрите на здравеопазването и на социалната политика, измененията бяха „под егидата“ на Валери Симеонов. По думите на премиера Бойко Борисов Симеонов е работил около половин година по тях. Това не би трябвало да е изненадващо, тъй като борбата с „фалшивите инвалидни пенсии“ зае основно място сред посланията в предизборната кампания на ОП. По заръка на Борисов оттеглят промените за ТЕЛК  Този шестмесечен труд обаче приключи тогава с нареждането на Борисов текстовете, подложени на обществено обсъждане, да бъдат оттеглени и ревизирани. Предварително обречена изглеждаше каузата на Симеонов да либерализира режима за тютюнопушене на обществени места с изменения в Закона за здравето. Предложенията, с които не се въвеждаха никакви задължения, а само право на собствениците на заведения да избират да обособят ли места за тютюнопушене   или не, предизвикаха дежурната дискусия тип „дъвка“ по тв студията. Единствените, за които дискусия нямаше, бяха от ГЕРБ. Пушачи или не, те започнаха системно да отхвърлят текстовете в парламентарните комисии, през които минаваха. Борисов: Твърдо сме против връщане на тютюнопушенето Партийната повеля бе спусната от Борисов и без изненади гласеше: никакво „гласуване по съвест“. ГЕРБ въведе пълната забрана през 2012 г. и отстъпление не е възможно.  Паралелната и по-шумна сюжетна линия включва още: войната с незаконните според Симеонов пет заведения на южния плаж на Слънчев бряг, закона за шума и облагането с данък на т.нар. апартхотели. Както и закона за хазарта в частта с продажбата и рекламата на т.нар. моментни лотарийни игри и измененията в закона за приватизацията. Да проследим какво се случва и там. Вицепремерът бе взет на подбив през миналото лято, когато „дърпаше шалтера“ на диджейските пултове по морето. За този сезон реши да претвори идеите си за тихи семейни курорти в съответния закон – без силна музика след 23 ч. За разлика от повечето му законодателни инициативи точно тази мина през Министерския съвет, т.е. не бе внесена от депутати на Симеонов. Така на практика лидерът на НФСБ поиска одобрението на целия кабинет, а текстовете бяха подложени на задължителното по закон обществено обсъждане . Законът за шума - приет. Но... Симеонов предлага, ГЕРБ разполага Одобрението се оказа на теория. От ГЕРБ в лицето на министъра на туризма Николина Ангелкова решиха елегантно да финтират Симеонов. В закона за туризма, предложен от Ангелкова след закона на шума, в преходните и заключителни разпоредби е записано, че рестрикциите по закона на Симеонов няма да важат за националните курорти. Т.е. текстовете в проекта на вицепремиера ще бъдат обезсилени от последващия закон на министъра. По повода Симеонов намекна за оставката си. И не само. Зад Ангелкова застана и председателят на парламентарната група на ГЕРБ и заместник-председател на партията Цветан Цветанов. Респективно цялата група. При гласуването на проекта на първо четене в пленарната зала той събра критики от всички парламентарни партии, а от ГЕРБ дадоха заявка, че ще има много поправки между двете четения. И удължиха максимално срока за приемане на предложения – до началото на септември. Беше изначално ясно, че и да мине, проектът на Симеонов няма да влезе в сила за този туристически сезон. Това, което не е ясно, е в какъв точно вид ще излезе след разглеждането в комисиите на НС. А за да е пълна „подкрепата“, против проекта, месеци след като бе предложен, се сети да се обяви коалиционният партньор на Симеонов Волен Сидеров. Той поиска оттеглянето на текстовете и обвини вицепремиера в тормоз на местния бизнес. А защо лидерът на „Атака“ така внезапно се присети - ще разгледаме въпроса малко по-долу. По линия на Слънчев бряг Симеонов понесе удар и при поисканите от него проверки за законността на пет от най-големите заведения на плажа, условно наречени „бункери“ и „молове“ - „Цацао Беацх“, „Кубинката“, „Единият“ и т.н. Ангелкова защити баровете, след което бе обявено, че зад нея стоят мутри с дебели вратове. Колегата й от строителното министерство Николай Нанков прати три последователни проверки, тъй като вицепремиерът не остана доволен от всяка предходна. И по повода Нанков бе обвинен, че е застанал на страната на „пласмента на наркотици“. Как трима министри, вече и Цацаров, попаднаха във водевила \"Слънчев бряг\" Предстои да видим какви ще са резултатите от третата последна (засега) проверка. Както и от тази на прокуратурата – за законосъобразност на действията на самата Ангелкова по сигнал на самия Симеонов. Като ресорен за туризма вицепремиер Симеонов се опита да въведе и облагане на апартаментите, които се дават под наем за кратък период от време, но без договор и без държавата да получава приход както от квартирите и хотелите. От ГЕРБ обаче изразиха опасения, че това може да доведе до двойно данъчно облагане и пак дадоха заявка, че текстовете трябва да се прецизират. Сега са на етап прецизиране. Тук обаче не се очаква пълен бойкот на вицепремиерската инициатива, тъй като и Ангелкова има проблем с апартхотелите, а председателката на бюджетната комисия в НС Менда Стоянова вече се представи като \"виден лобист за бюджета\"   и още приходи в хазната са добре дошли. Но гореописаните случаи са дребнотемия на фона на амбициите на Симеонов да ограничи разпространението на хазартните игри, извиращи през последните години от тв екрана, от кварталната бакалия и пощенски клон. На думи идеите за рестрикции в рекламата и масовата продажба на т.нар. талончета бяха подкрепени от почти всички министри и от парламентарните групи. Играейки по струната на „никой политик не би се обявил публично „за“ зарибяването с хазарт“, Симеонов стигна още по-далеч – обяви идеи и за облагане на игрите на щастието с класическото ДДС. Законът за хазарта на Симеонов - удавен в евродирективите Но вместо подкрепа на практика, а не само на теория, получи изпращане на проекта си за нотификация в Европейската комисия. От ГЕРБ се притесниха, че едно такова рестриктивно законодателство може да доведе до глоби от ЕК за пречки пред свободната търговия. И с тази мисъл пратиха проекта в забвение за около половин година. Най-голямата партия обаче не видя пречки пред пазарите по отношение на закона за горивата, внесен от Емил Димитров-Ревизоро (ВМРО), обявен от Симеонов за лобистки – обслужващ интересите само на големите производители. За малките се въвеждаха непосилни финансови изисквания и гаранции, което ги изкара на масови протести. Управляващите отказаха да пратят този законопроект за нотификация, склониха само да намалят малко числата. Текстовете бяха приети в смекчения вариант, като с това Симеонов все пак удържа малка победа. Но и призна, че въпреки това мнозина ще изпаднат от бранша. Закани се и да сезира Брюксел. Чашата обаче преля , когато под крилото на колективната безотговорност коалиционните партньори на НФСБ и от ОП, и от ГЕРБ, подкрепени и от ДПС, гласуваха измененията в закона за приватизацията. Минути след ветото Борисов разпореди нова поправка на поправката \"Домусчиев\" Случилото се заслужаваше да влезе в учебниците по парламентаристика – как се прокарват и приемат спорни текстове. Симеонов алармира, че депутати от групата на патриотите са предложили две лобистки поправки, с които ще се опрощават дългове от приватизацията. Единият от „Атака“ (Николай Александров), другият от ВМРО (Ревизоро). Въпреки че и двамата показно се отрекоха от предложенията си и даже ги единият успя да оттегли текста от деловодството на НС, от ГЕРБ вече ги бяха припознали като предложения на колективното тяло „комисия по икономическа политика“ и ги гласуваха. Странни маневри около закона за приватизацията Симеонов заплаши, че ще изтегли партията си от управлението . А засегнат от обвиненията в лобизъм на партньора си и вицепремиер, Сидеров тръгна по стъпките му в Слънчев бряг, за да ревизира „актовете“ му относно шума. Всички знаят каква бе развръзката – президентът наложи вето над промените за приватизацията, а със санкцията на Бойко Борисов мнозинството в парламента го подкрепи. И така скандалът бе заметен. Тук може да се отбележи определен успех на Симеонов, но, оказа се, този сам воин не е достатъчен. Трябваше да има произнасяне от „началника“. Последният удар за вицепремиера дойде с решението на тричленен състав на ВАС, който отмени правителственото постановление за частично изменение в Плана за управление на Национален парк „Пирин“ - личната кауза на Симеонов, обоснована с изграждането на втори кабинков лифт в ски зоната в Банско. Това решение подлежи на ревизия от петчленен състав на съда. Като този път съпредседателят на ОП не заплаши само с оставка: Съдът отмени спорното решение на кабинета за парк \"Пирин\" Надяваме се, каквото и да решат магистратите, ГЕРБ, ВМРО, \"Атака\", Николина Ангелкова и пр., поне на съвестта им да не тежи един вицепремиер. Борисов: Твърдо сме против връщане на тютюнопушенето Законът за шума - приет. Но... Симеонов предлага, ГЕРБ разполага Как трима министри, вече и Цацаров, попаднаха във водевила \"Слънчев бряг\" Законът за хазарта на Симеонов - удавен в евродирективите Минути след ветото Борисов разпореди нова поправка на поправката \"Домусчиев\" Странни маневри около закона за приватизацията Съдът отмени спорното решение на кабинета за парк \"Пирин\"", "date": "2018.08.02", "title": "Валери Симеонов. Теория и практика"}
{"url": "http://clubz.bg/71365-kakvo_se_sluchva_s_tyutyunevite_skladove_v_plovdiv", "text": "20 август 2016 г. Емблематичните Тютюневи складове в Пловдив пламват. Откъм покрива. Огънят опустошава бързо сградите, които са със статут на паметници на културата. За палежа беше осъден бездомникът Любомир Данчев, като версията на прокуратурата е, че пламъците са тръгнали от незагасена цигара. Данчев получи 4-годишна ефективна присъда, която не обжалва, но по време на делото той и адвокатът му пледираха \"невинен\" и искаха оправдателна присъда.  Опожаряването! (СНИМКИ) Собствениците на изгорелите складове пък получиха предписание да възстановят постройките в автентичния им вид. Три от складовете са на италианската фирма  Р.И.П.А., а четвъртият е на основателите на \"Винпром Пещера\". 2 август 2018 г. - екип на бТВ отива на мястото, за да види какво се случва две години след пожара. Сградите са оградени, а достъпът до тях - забранен.  Вижте как изглежда проектът на италианците за тютюневите складове Укрепени са външните фасадни стени, но на този етап собствениците не изпълняват заповедта за укрепване на вътрешни калкани и преградни стени, обяснява експертката. По думите й притежателите на имотите имали \"други инвестиционни намерения\", има внесени проекти за строеж, но те все още не са одобрени. Не се знае и дали ще бъдат, но едно от желанията на собствениците било новият градеж да излезе извън обема на съществуващата сграда.  Клошарят Любо и Тютюневият склад: низ от уникални съдебни съвпадения Още когато Тютюневите складове изгоряха, стана ясно, че е имало проект за строеж на тяхно място на административна сграда, но проектът не е бил одобрен от Националния институт за недвижимо културно наследство. И настоящите проекти би трябвало да са депозирани в същата институция.  Преди дни в София горяха Царските конюшни в центъра на София. Разследването какво е предидвикало пламъците продължава. Засега прокуратурата се пази от версия дали палежът е бил умишлен. Пожар в \"Царските конюшни\" в София (ВИДЕО) А историята на Тютюневите складове в Пловдив и човека, който ги постоява - можете да си припомните  . Вижте как изглежда проектът на италианците за тютюневите складове Клошарят Любо и Тютюневият склад: низ от уникални съдебни съвпадения Пожар в \"Царските конюшни\" в София (ВИДЕО)", "date": "2018.08.02", "title": "Какво се случва с Тютюневите складове в Пловдив?"}
{"url": "http://clubz.bg/71352-spaseniqt_sled_6_dni_sam_na_edna_skala_imah_halyucinacii", "text": "Руският алпинист, който беше спасен след шест дни без храна в планината, разказа как е имал халюцинации през това време. Александър Гуков е останал блокиран една седмица на над 6100 метра на връх Латок-1 в Пакистан, във вторинк той беше спасен от военен хеликоптер. Пилоти от пакистанските военновъздушни сили използваха подходящото време, за да свалят руснака от скала и да го откарат в болница. Гуков правеше пореден опит за изкачване на високия 7145 метра връх Латок-1 по маршрут, по който никой досега не е минавал. Партньор му беше Сергей Глазунов, но на 6200 той се подхлъзнал, паднал и загинал. Гуков останал сам без храна и средства за сгряване и топене на вода. В болницата той разказа как халюцинирал, че се е прибрал невредим вкъщи и как ще помоли партньорката си от 18 години да се омъжи за него, пише Би Би Си. \"Всяка нощ върху скалата си мислех как, когато се върна, ще се оженя за нея\", разказа той от болницата в Равалпинди. Гуков обясни, че той и 26-годишният Сергей Глазунов са били притиснати от лошото време, когато се доближили до върха преди седмица. Когато слизали надолу, неговият приятел изчезнал. Той останал сам почти без екипировка - само с две въжета. Имал само 2% на батерията, но успял да прати съобщение за тревога. \"Изпратих SOS, че се нуждая от евакуация. Те ми обещаха. Но времето...Никога не съм виждал такова време. Седем дни- лавини, лавини, лавини\", допълва Гуков. Нощем имал много халюцинации, че си е вкъщи, на сигурно място. След като времето се оправило, военните хеликоптери вече можели да стигнат до него.  Казва, че загубата на приятеля му е голямата му болка, но не знае кого да вини за това. \"Мисля, че имаше грешка. Не знам чия - може би негова или на боговете\", добавя Гуков. Северният маршрут към Латок-1 никога не е бил преодоляван успешно въпреки направените над 50 опита, като най-далеч по него са стигали американци в далечната 1978 г. Александър Гуков, който е носител на наградата \"Златния пикел\", прави първи опит през миналата година със съгражданите си Валерий Шамало и Антон Кашевников, но стигат само до 6800 метра.", "date": "2018.08.02", "title": "Спасеният след 6 дни сам на една скала: Имах халюцинации"}
{"url": "http://clubz.bg/71326-vypreki_che_kritikuvat_fejsbuk_evropejskite_partii_prodyljavat_da_reklamirat_tam", "text": "Засега не изглежда, че европейските политици се канят да се лишат от възможностите на \"Фейсбук\". Въпреки критиките към социалната мрежа и съмненията за начина, по който оттам са действали в серия от скорошни скандали с теч на лични данни на потребителите ѝ, европейските партии продължават да рекламират там. Това показва проверка на \"Политико\" за разходите за реклама. Макрон към Зукърбърг: Имате амбиции за вашия бизнес, аз имам амбиции за тази държава Разнообразни политически формации в Европа - от ЕНП в европарламента, през партията на френския президент Еманюел Макрон \"Републиката в движение\" до крайнодясната \"Алтернатива за Германия\" - са сред най-активните, които харчат за реклама във \"Фейсбук\". 5 неща, които научихме от явяването на Марк Зукърбърг пред Европарламента След разкритията за използването на лични данни на потребители на социалната мрежа, за да бъде повлияно на техните политически избори и скандала с \"Кеймбридж Аналитика\", създателят на \"Фейсбук\" Марк Зукърбърг беше изслушан и в Европейския парламент, текат разследвания, а случилото се беше масово осъдено от политици от целия идеологически спектър. Оказва се обаче че партиите не са спрели активно да купуват реклама в социалната мрежа. \"Фейсбук\" блокира още една фирма, събирала лични данни, Кеймбридж пак е замесен От миналия месец \"Фейсбук\" създаде улеснения да се проверява кой купува реклама - не става дума само за политическа рекрама - на нейната платформа. Тази мярка беше въведена като част от усилията да се спечели обратно разклатеното доверие на хората. Компанията все още обаче не разкрива колко се харчи за реклама. Освен това т. нар. опити за прозрачност са ограничени до публичните страници, докато повечето хора прекарват по-голяма част от времето си във фейсбук в затворени групи и страници. Затова и справката на \"Политико\" включва само публичните страници на политическите организации - партийните групи в европарламента, както и партиите във Франция, Великобритания и Германия, и то за реклами, които в момента са активни. Ето кой купува реклама (към понеделник): - формациите в европарламента - ЕНП и Социалистите и демократите са единствените, които в момента са купули място за реклама във фейсбук. Като ЕНП се фокусира да прави проучвания за това как ЕС е променил живота на хората, докато Социалистите и демократите промотират Деня на приятелството, който си има и собствен хаштаг. - Франция - партията на Макрон продължава да е активна във фейсбук като използва социалната мрежа, за да праща съобщения за подпомагане на хората с увреждания и - какво друго - да рекламира френското готвене. - Великобритания - Лейбъристите и либералите са свръхактивни във фейсбук, докато консерваторите и UKIP пазят мълчание.   - организацията, свързана с Джеръми Корбин - продължава да купува онлайн реклама като сега акценът е върху предстоящия избор на Национален изпълнителен комитет на Лейбъристката партия. - Германия - Традиционните партии в страната не са особено активни във фейсбук, това е страна, в която уличният плакат остава ценено политическо средство. Но \"Алтернатива за Германия\" не е никак срамежлива в социалната мрежа - тя разпространява крайнодесните си позиции чрез платени реклами във фейсбук. 5 неща, които научихме от явяването на Марк Зукърбърг пред Европарламента \"Фейсбук\" блокира още една фирма, събирала лични данни, Кеймбридж пак е замесен", "date": "2018.08.02", "title": "Въпреки че критикуват фейсбук, европейските партии продължават да рекламират там"}
{"url": "http://clubz.bg/71359-sydyt_kym_cik_do_6_meseca_da_se_osiguri_mashinno_glasuvane_za_vsichki", "text": "ЦИК трябва да осигури възможност на всеки избирател в България, без значение какъв вид избори се провеждат, да може да използва правото си на машинно гласуване във всяка изборна секция на територията на страната. Изборната комисия е осъдена от Административния съд-София да изпълни задължението си в срок от 6 месеца.  Това става ясно от решение на магистратите по делото, заведено срещу ЦИК от бившите депутати от десницата Мартин Димитров и Петър Славов. Сега те са част от \"Демократична България\" и сдружението \"Граждански блок\" и съобщиха новината тази сутрин. Делото бе заведено в началото на годината, след като на последните парламентарни избори пред 2017 г. държавата така и не спази закона и въпреки че машини за гласуване трябваше да има във всяка секция, такива не бяха осигурени. Преди вота Върховният административен съд също се произнесе, че машинен вот трябва да има във всяка изборна секция.  Министерският съвет тогава отпусна средства, а изборните надзорници обявиха обществена поръчка за доставка на апаратите за вота. Но заради закъснялата процедура беше подадена само една оферта. В крайна сметка търгът се провали, защото фирмата, която кандидатства, не можеше да изпълни заданието. С това се провали и машинният вот - въпреки че наличието му е императивно изискуемо според текстовете на Изборния кодекс. Как (не) се въвежда машинното гласуване в България Димитров и Славов заведоха дело срещу ЦИК, която по закон е натоварена с организацията на изборния процес. В жалбата си бившите депутати припомнят, че според разпоредбите на Изборния кодекс, приети още през 2014 г., последните избори, на които се е допускала опцията \"машинно гласуване\" да е само експериментална - в 500 секции, са били президентските избори, проведени през есента на 2016 г. На всеки вот след това - включително и на частичен избор за кмет на населено място, законът изисква избирателят да може да подаде бюлетина на хартия или чрез машина - според собствената си воля. За целта държавата трябва да е подсигурила това право. ЦИК: Какъв гаф? Ако не стане машинното гласуване, не сме виновни ние В хода на делото ЦИК оспориха допустимостта на жалбата и обявиха, че са предали доклад до Народното събрание с препоръки за промяна на закона, за да може да се обезпечи въпросното задължение на комисията за организацията на изборния процес. Съдът обаче не само решава, че жалбата е допустима, а и осъжда изборната комисия за по смисъла на Административнопроцесуалния кодекс. В крайна сметка съдът постановява: ЦИК все пак може да оспорва рещението пред Върховния административен съд в 14-дневен срок. ЦИК: Какъв гаф? Ако не стане машинното гласуване, не сме виновни ние", "date": "2018.08.02", "title": "Съдът към ЦИК: До 6 месеца да се осигури машинно гласуване за всички "}
{"url": "http://clubz.bg/71349-vino_sino_vyv_franciq", "text": "Испанските винопроизводители се опитват да лансират на френския пазар продукт, находчиво наречен Vindigo (Виндиго), който се рекламира като 100% натурален въпреки странния си син цвят, пише \"Гардиън\". Виндиго е произведен от 100% шардоне от Алмирия в Андалусия. Странният му цвят идва от виното, което е филтрирано през пулпа от люспи от червено грозде, които съдържат антоцианиди. Веществото може да бъде открито в малините, боровинките, в черното и червено грозде.  Рене льо Бейл, френски бизнесмен, който продава Виндиго, описва напитката като идеалния летен аперитив, то не е силно вино, има плодов вкус, създава усещане за празнуване. Виното засега се продава само на едно място в пристанищния град Сет като не е ясно дали ще се наложи или ще бъде лайфстайл мода.  Льо Бейл вече е поръчал 35 хил. бутилки.  Виндиго не е първото синьо вино. През 2016 г. малката испанска стартъп компания \"Гик\" представи продукт, който според собствениците ѝ бил първото синьо вино в света. Опитите то да се продава в супермаркетите във Франция пропаднаха заради регулациите на френски пазар. Етикетите на бутилките бяха на английски и нямаше обяснение на процеса, при който виното е станало синьо. То остана в продажба там само три дни.", "date": "2018.08.02", "title": "Вино. Синьо. Във Франция"}
{"url": "http://clubz.bg/71362-arestuvaha_bandata_na_mito_ochite_toj_v_chujbina", "text": "Организирана престъпна група е била разбита при акция на Специализираната прокуратура и ГДБОП в Бургаска област, съобщиха от МВР. По-късно стана ясно, че е бандата на  . Той е заминал за чужбина малко преди да започне акцията с арестите. Службите са имали информация за това, но не са искали да осуетят операцията и затова не са го спряли, обясни от Бургас на брифинг по обяд спецпрокуратурата. Митьо-Очите е обявен за общонационално издирване, ще го търсят и от Интерпол. По данни на Нова тв той е на лечение в Германия. Организирана банда е стреляла по Митьо Очите в Слънчев бряг При операцията са задържани 19 души, сред тях известни фигури от подземния свят от обкръжението на Желязков, претърсени са десетки адреси, намерено е и оръжие. В къща в бургаския Кошарица, където живее и Желязков, са открити майка и дъщеря, съпруга и дете на подсъдим по друго дело от Плевен. Това говорело за връзка на всички в организирана престъпна група.  Срещу задържаните ще бъдат повдигнати обвинения за организирана престъпна група, която се е занимавала с рекет, телесни повреди, разпространение на наркотици. Организирана банда е стреляла по Митьо Очите в Слънчев бряг Акцията ще продължи следващите три дни на територията на Бургас. На място е и зам. главният прокурор и бивш ръководител на спецпрокуратурата Иван Гешев. \"Екшънът\" около Митьо Очите затихна през последните две години, докато той се възставовяваше от опита за покушение срещу него през 2016 г. Организирана банда е стреляла по Митьо Очите в Слънчев бряг", "date": "2018.08.02", "title": "Арестуваха бандата на Митьо Очите, той - в чужбина"}
{"url": "http://clubz.bg/71360-estoniq_syzdava_kiber_voenna_chast", "text": "Естония създаде кибервоенна част, за да се защитава срещу интернет атаки, предаде ДПА. \"Естония е кибердържава и това означава също, че ние трябва да защитаваме нашите системи за киберсигурност в цивилната и военната\" сфера, заяви естонският министър на отбраната Юри Луйк. Той отбеляза, че всяка конвенционална война в наши дни има и киберизмерения. Военната част наброява около 300 души и е предвидено да придобие пълна оперативна готовност до 2023 г.  Естония бе подложена на кибератака от национален мащаб през 2007 г. Нападението извади на показ слабостите на малката балтийска страна, която иначе е лидер в областта на дигитализацията - засегнати бяха правителството, икономиката и медиите, припомня ДПА. Оттогава Естония предприе мерки, за да се защитава срещу подобни атаки. От 2008 г. в естонската столица Талин е базиран център на НАТО за киберотбрана. ", "date": "2018.08.02", "title": "Естония създава кибер военна част"}
{"url": "http://clubz.bg/71361-tramvaj_%E2%84%96_6_nqma_da_ima_tova_e_reshenieto", "text": "\"За съжаление има знакови сгради, които са в риск. Водим битка за всяка една поотделно.\" Това заяви по Нова тв столичният кмет Йорданка Фандъкова.   За Царските конюшни Фандъкова припомни, че още през 2015 г. е разработен и приет подробният устройствен план, според който надстрояване, дострояване, ново строителство е невъзможно. След 15 август: Царските конюшни - паметник на културата Фандъкова: Не мога да гарантирам, че някой няма да нареди плочката накриво Според нея пожарът не е случаен и е свързан с водените дела за съмнително ниската цена, на която е продаден имотът. Налагала е 16 санкции по различни казуси с имоти, паметници на културата, но често те падат в съда или са намалени. Фандъкова коментира и случая със сградата, в коята е била юзината на Царския дворец и която се намира на \"Московска\" 11. За нея има идеи за надстрояване. За собствениците не е ценна сградата, а имотът, теренът, защото обикновено се намират в най-апетитната част на града, обобщи Фандъкова. Амбицията тази година е преди 15 септември да приключат дейностите по натоварените улици в София, съобщи още тя. Нов месец - нови ремонти и тапи в София Според нейните уверения \"отсечката, която ремонтираме от \"Граф Игнатиев\" до Ректората, трябва да бъде отворена в понеделник\". По думите й времето ще позволи да се асфалтира втората част. По булевард \"Васил Левски\" от Ректората до Паметника на Васил Левски ще се започне ремонт. Булевард \"Христофор Колумб\" ще бъде затворен изцяло на 11 и 12 август, за да се положи асфалт. Неизбежно кметицата трябваше да отговаря на обвиненията на жителите на \"Лозенец\" и на неправителствената организация \"Спаси София\", че се спира трамвайната линия номер 6 от \"Хемус\" до басейна \"Спартак\". Първоначално бе обявено, че се спира временно, но, оказа се, общината реши да е за постоянно. По този повод от \"Спаси София\" твърдят, че СО се е заела да унищожи трамвайния транспорт, както и че откакто Фандъкова е начело на столицата, има с 10 км по-малко трамвайни трасета. А конкретно за \"шестицата\" коментира: Фандъкова: Не мога да гарантирам, че някой няма да нареди плочката накриво Нов месец - нови ремонти и тапи в София", "date": "2018.08.02", "title": "\"Трамвай № 6 няма да има. Това е решението.\""}
{"url": "http://clubz.bg/71358-sasht_vyvejdat_sankcii_sreshtu_dvama_turski_ministri", "text": "САЩ обявиха днес въвеждането на санкции срещу министрите на правосъдието и на вътрешните работи на Турция, предадоха световните агенции, съобщава БТА. US сенатори искат санкции срещу Турция заради затворен пастор Санкциите срещу правосъдния министър Абдулхамит Гюл и срещу вътрешния министър Сюлейман Сойлу се въвеждат заради случая с американския пастор Андрю Брънсън, който е обвиняван в Турция във връзки с терористични организации. Брънсън е обвинен от турските власти в терористични дейности и шпионаж и след като прекара година и половина в предварителния арест, той бе поставен миналата сряда под домашен арест. Вашингтон обвинява санкционираните турски представители, че са изиграли водеща роля в ареста на пастора. Санкциите се изразяват с конфискация на авоари и имущество на двамата турски представители, отбелязва Франс прес. Паралелно с обявяването на санкциите американският държавен секретар Майк Помпео, който е на път за Азия, каза, че ще се срещне с турския си колега по време на заседание в Сингапур тази седмица, предаде Франс прес. Помпео е разговарял по-рано днес с турския дипломат номер едно Мевлют Чавушоглу по телефона, поясни говорителката на Държавния департамент Хедър Науърт. Американският министър на финансите Стивън Мнучин пък каза днес, че \"задържането на пастор Брънсън и неговото преследване от турските власти са просто неприемливи\". Случаят се очаква още повече да обтегне отношенията между САЩ и Турция, които и без това са трудни, по-специално заради сирийския конфликт, но също и заради присъствието в САЩ на турския проповедник Гюлен, когото турският президент Ердоган обвинява, че стои зад опита за преврат през лятото на 2016 г. и за чието екстрадиране настоява. Преди време Ердоган даже предложи замяна на Гюлен срещу американския пастор.", "date": "2018.08.02", "title": "САЩ въвеждат санкции срещу двама турски министри"}
{"url": "http://clubz.bg/71357-kakvo_pravi_edna_ruska_chastna_voenna_kompaniq_v_centralna_afrika", "text": "Защо руски журналисти заминаха в Централна Африка? Мисля, че това е от раздела \"ако трябва нещо да се обяснява, нищо не трябва да се обяснява”. Защото са журналисти – затова заминаха. Такава е професията… Вечна им памет. Тук има други въпроси. А какво правят едни други руснаци – съвсем не журналисти – в тази същата ЦАР? Кои там са „фашисти” и кои „свои”? „Селека” или „Антибалака”? Чии интереси защитават? И за какъв дявол всъщност? Трима руски разследващи журналисти разстреляни в Африка А ако някой каже, че там трябва да се воюва, за да бъде спряно (както в случая със Сирия) злото далеч от границите – моля, повъртете показалец около слепоочието. Никаква друга реакция тук не е необходима. И така, какво е същата тази Централна Африка? Това е държава (ако изобщо може да бъде наричана така) съответно в центъра на Африка, където текат реките Убанги и Шари, откъдето произлиза френското колониално название. Тя е една от най-бедните и опасни страни. Чиито граждани никога не са живели добре. Ама никога. Тази територия е известна още от Древен Египет. Но оттогава е изтекла много вода в реките Убанги и Шари. И много народи са минали през тази територия – някой е продължил нататък, някой се е установил. След което, вече в края на XIX век, дошли белите колонизатори – французите. Така е щяла да си живее отдалечената и забравена от всички богове колония, ако не била настъпила 1960-а – година на африканската независимост. И тук в новините се появява същата тази ЦАР. Първо френското протеже Давид Дако установява еднопартиен режим. Вероятно си е мислел, че с еднопартийност е по-стабилно. Напразно – свален е от роднина, а по съвместителство – началник на генщаба. Е, него го знаят всички – все пак е любим герой от приказките на ужасите за децата било на пионерска, било на пенсионна (дореформена)  възраст. Приказки, които се оказват много, много правдиви – само дето малко посмаляват ужаса. И така – генерал, после – фелдмаршал, след това - император Бокаса. Между другото, той въвежда известен ред. Но профуква огромна част от държавния бюджет за проекта „Коронация” (някои си имат „мондиали” и „кримски мостове”, а там, в Централна Африка, мегапроектите са по-прости – макар че, как да го кажем, церемонията е замислена, за да бъде той представен като Наполеон). А това завършва с масови протести на ученици (за да бъде засилена разклатената императорска хранителна основа, те са задължени да си купуват скъпа училищна униформа, украсена с портретите на императора и императрицата). И с разгром на протестите – пияният Бокаса лично сяда зад волана на камиона, минал през вързани деца. И всичко завършва с военна операция на Франция (това е същият преврат като свалянето на режима на Амин в Афганистан) – и с откриването на човешки тела в хладилника. Араби убили руските журналисти в Африка? Между другото, малко за ролята на Франция в тази история. Тя е много голяма. Например същият Бокаса е служил във френските войски, участвал е във войната в Индокитай (когато французите, предали всичко на японците, изведнъж след войната решават да не предават владенията си на населяващите ги народи – междупрочем, изобщо не е факт, че без тази война в Индокитай  комунизмът би триумфирал в такава степен). Казват, че именно там, а не в своето племе, бъдещият император опитва човешко месо… Което е напълно възможно, войната озверява човека. А по време на управлението си президентът на Франция Жискар д'Естен нарича Бокаса „приятел” и едва ли не „брат”. А нататък просто цитираме Уикипедия: Когато отново чуете за „шрьодеризирането на западните елити” и за „интернационала на подлеците”, не забравяйте и това. Както и че при същия този Жискар надеждно убежище намери Хомейни. За разлика от Амин Бокаса остава жив – просто отсъства от страната. А французите слагат на трона (т.е. в креслото на президента на възродената република) онова свое първо протеже Дако. И пак няма късмет – той ту провъзгласява многопартийност, ту я отменя, ядосва всички… И – ще се смеете – но той пак е свален. При новия президент диктатор в страната тайно се завръща Бокаса. Изглежда, се надява, че влюбеният в него народ веднага ще вдигне въстание и ще внесе императора в двореца. Или разчита поне да повтори Наполеоновите „сто дни”. Не става – инкогнитото е разкрито, Бокаса е арестуван и съден, между другото, не е екзекутиран. После дори го пускат – казват, че пенсионерът на канибализма след амнистията дълго и отегчително разказва на жените за своето величие. Демократизацията не носи щастие на страната, която не е излязла от първобитния строй. И не може да донесе. Русия готви нова студена война. Този път в Африка Демократично избраният Анж-Феликс Патасе (между другото, някога премиер по времето на Бокаса) докарва страната до гражданска война, а същевременно докарва в страната чужденци – отрядите на Кадафи и една от бунтовническите групировки от съседно Конго, където също се води война. Една гражданска война в Африка почти винаги е междуплеменно клане с погроми, убийства на мирни жители, масови изнасилвания, бежанци и глад. И тази не е изключение, а чужденците се държат особено безцеремонно. Известна пауза настъпва при новия президент, реабилитирал посмъртно Бокаса. Тази фраза подозрително напомня една друга, която чуваме вече повече от четвърт век – за един друг мустакат канибал. Тази пауза се оказва кратка, страната отново е разцепена от война. Този път племената се разпределят по религиозен принцип – властта за кратко взема коалицията „Селека” (най-вече мюсюлмани, макар идеологията им да е геваристка, но идеологията в Африка е за пред другите, главното е на кое племе е). Водят се много преговори (безрезултатни), постигнати са много договорености (незабавно скъсани). Погроми извършват всички – и „Селека”, и противостоящото й християнско-езическо опълчение „Антибалака” („Антимачете”). И ето че това продължава вече години: прекратяване на огъня–избори–ново клане. Вяла текуща война. Плюс бандитизъм. Няма светлина. И ето че сега в тази безпросветна (впрочем, богата на ресурси, което става ясно поне от историята с диамантите) страна се появява някаква ЧВК  . От една много далечна северна държава? Какво прави тя там? Говори се, че охранява важни обекти или самия президент. Но журналистите, пристигнали да снимат филм за ЧВК, бяха убити не в столицата. Та какво става там всъщност? Впрочем, въпроси и догадки сега се появиха у мнозина… Араби убили руските журналисти в Африка? Русия готви нова студена война. Този път в Африка", "date": "2018.08.02", "title": "Какво прави една руска частна военна компания в Централна Африка?"}
