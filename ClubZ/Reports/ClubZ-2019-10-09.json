{"url": "https://clubz.bg/88888-aleksandyr_urumov_nqmam_nishto_obshto_davam_dostyp_do_profilite_si_vyv_fejsbuk_za_proverka", "text": "Александър Урумов е директор на пресцентъра на Министерство на отбраната (МО). По-рано през деня вицепремиерът Томислав Дончев обяви, че служител от пресцентъра на Министерството на отбраната е сред хората, проверявани за разпространяване на фалшиви новини как ще бъдат отнемани деца от родителите им. Лично министърът на отбраната Красимир Каракачанов е провел разговор с Александър Урумов в днешния следобед. Вицепремиерът заяви пред БНТ, че Урумов го е уверил, че няма нищо общо със случая, а ако се докаже обратното - служителят му ще понесе отговорност. Допълни още, че му ситуацията му прилича на \"провокация\" и опит за \"интрижка\" в управляващата коалиция заради изборите. Дончев потвърди: Човек от военното министерство - сред насаждащите истерия за децата След този разговор Урумов говори и пред \"Клуб Z\": Краткият ми отговор е НЕ. Но доколкото разбрах не е споменавано конкретно име. Но тъй като ме питате мен, отговарям не. Не допускам нито един от колегите да има отношение по този въпрос. И да си е позволил нещо такова. Работим вече две години заедно доста интензивно, доста работа се върши. Мисля, че се познаваме в процеса на работа. Именно защото, както се изразиха ваши колеги, името ми е било пуснато в обръщение, отнякъде е дадено на медиите. Не мога да ви кажа откъде. Но тъй като имаше много въпроси, постъпиха и в пресцентъра, беше логично г-н Каракачанов... той е изключително диалогичен, винаги реагира веднага. Съвсем естествено е да разговаряме. Да допълня и един въпрос, който може да ми зададете. Изразих готовност да предоставя всички мои комуникационни средства и канали от рода на социални мрежи, два профила във фейсбук, WhatsApp и във Viber, телефонни разговори. Всичко, което може да бъде проследено съм готов да го предоставя. Ако има органи, които искат да им предоставя такава проверка. И съм напълно спокоен. Когато имам позиции, не се притеснявам да ги споделя. Моето мнение е, че мястото на учениците е в училище. Това, което мога да ви кажа е, че вчера една дама, свързана с организацията „Правосъдие за всеки“, беше написала един пост от рода на: „Ето го, вижте го, разследвайте го, може би той е човекът, който прави това, той е подтикнал. Въпроси под формата на внушения. Това е единственото, което видях, то е доста преднамерено и лишено от каквато и да е конкретика. И аз я помолих през нейния профил тези внушения и въпроси да бъде така добра и да ги формира в твърдения. За да може адвокатската кантора, която съм наел и има два случая на заведени дела, да може да я призова в съда и да докаже  тези нейни твърдения. Нещо, което не се случи, за съжаление, и остана на ниво внушения и на ниво въпроси. Аз нямам притеснения да отговоря, съвестта ми е чиста. Аз не съм чул лично. Днес програмата ми е доста натоварена, имаме семинар по стратегически комуникации с експертния офис на британския министър-председател и не съм чул все още думите. Но доколкото разбрах това, което е било казано е: „Говори се, че служител на...“. Аз съм много внимателен, защото над 20 години съм в областта на публичните комуникации, и се стремя да разчитам това, което е казано. Изключително разумно и точно решение на министър-председателя да оттегли тази национална стратегия, която събуди изключително остри реакции в обществото и много на брой и активни родителски организации. Нямам никаква идея. Миналата цяла седмица бях в чужбина на служебна командировка с една изключително напрегната програма. Не мога да ви кажа. Това, което видях, е от телевизията. Пак казвам, мнението ми е, че мястото на учениците е в училище. Трябва да се учат, усъвършенстват, да се чувстват спокойни. Явно е, че има нещо, което смущава хората. Не съм правил анализ дори и за себе си. Разбира се, че ще си понеса отговорността, ако... А ако не, някой ще ми се извини ли за лъжите? Ако съм невинен, някой ще ми се извини ли за причиненото безпокойство и стреса, на който бях подложен днес?     ", "date": "2019.10.09", "title": "Александър Урумов: Нямам нищо общо. Давам достъп до профилите си във фейсбук за проверка "}
{"url": "https://clubz.bg/88877-stefan_danailov_e_priet_po_speshnost_vyv_vma", "text": "Стефан Данаилов е приет във Военномедицинска академия (ВМА) в София, потвърдиха за бТВ от болницата. Операцията на Стефан Данаилов приключи успешно Големият актьор се възстановяваше в Болницата за продължително лечение и рехабилитация в Хисаря, която е към ВМА. След инцидент през август, когато падна в дома си в Приморско, Данаилов бе приет по спешност в болница \"Бургасмед\". Той претърпя операция на тазобедрената става. След допълнителни изследвания, направени в столичната болница \"Софиямед\" през септември, на Стефан Данаилов бе назначена рехабилитация. Стефан Данаилов е приет в болница От ВМА не дават подробности сега за състоянието на актьора. Големият български актьор е настанен в Интензивното отделение на болницата. Според източници на Нова тв събирал вода в белите дробове и се налагало да му се направи пункция. Стефан Данаилов е приет в болница", "date": "2019.10.09", "title": "Стефан Данаилов е приет по спешност във ВМА"}
{"url": "https://clubz.bg/88869-cacarov_za_pismoto_na_lozan_panov_na_avtora_mu_e_napylno_izvestna_procedurata", "text": "Не Сотир Цацаров и не шефовете на Софийска градска и Специализираната прокуратура - където Иван Гешев е работил, ще отговорят на писмо на Лозан Панов за качествата на кандидата. Това ще направи Комисията по атестиране и конкурси (КАК) на Прокурорската колегия. Решението беше взето днес на заседание на самата колегия, която бе вкарала като точка в дневния ред писмото на Панов. Лозан Панов пита Цацаров: Какво е качеството на работата на Гешев Колегията се занима с това, след като председателят на ВКС се поинтересува за качеството на работа на Гешев, за правните му познания, а в писмото имаше намеци за езика му и т.н. После той поясни пред медиите, че се интересувал, за да направи информиран избор като член на Пленума на ВСС, който трябва да гласува новия главен прокурор на 24 октомври. Гешев пък коментира, че Панов имал фиксация... Гешев: Мислех, че Панов има фиксация върху г-н Цацаров, а сега мисля, че има върху длъжността на главния прокурор От думите на Сотир Цацаров днес стана ясно, че още на 3 октомври - денят на пристигането му, той е препратил писмото към Прокурорската колегия на ВСС. Лозан Панов още чакал отговор \"от субектите\" за постиженията на Гешев Съображенията му били следните: След Цацаров се включи само и Даниела Машева - шеф на КАК, която предложи да се гласува писмото да бъде препратено на комисията й. Тя ще информира питащия за: На стана ясно дали ще се пита Етичната комисия за нещо. Така и се гласува - с пълно единодушие с 11:0 КАК ще предостави \" на Панов въпросните данни. Изкавания нямаше, само мълчаливо единомислие. \"Прокуратурата е твърде близка до изпълнителната власт, не е добре\" След заседанието пред медиите Машева обяви, че комисията ще се занимае с въпроса за обема и вида на информацията, която ще даде, във вторник на следващото си заседание. Тя напомни, че последната атестация на кандидата за главен прокурор е възможно най-високата \"много добър\" и не виждала причини да се преразглежда. Тя обеща още на Панов да бъдат предоставени брой и вид на внесените от Гешев съдебни актове, данни за постигнати споразумения, предложения за адиминстративни наказания и др. Гешев: Мислех, че Панов има фиксация върху г-н Цацаров, а сега мисля, че има върху длъжността на главния прокурор Лозан Панов още чакал отговор \"от субектите\" за постиженията на Гешев \"Прокуратурата е твърде близка до изпълнителната власт, не е добре\"", "date": "2019.10.09", "title": "Цацаров за писмото на Лозан Панов: На автора му е напълно известна процедурата"}
{"url": "https://clubz.bg/88863-hejs_travyl_pridobiva_vsichki_britanski_klonove_na_tomas_kuk", "text": "Британският туроператор \"Хейс травъл\" (Hays Travel) ще придобие всички 555 клона на фалиралия \"Томас Кук\" (Thomas Cook) във Великобритания, информираха ТАСС и Франс прес, цитирани от БТА. \"Хейс травъл\" е най-големият независим туроператор в Обединеното кралство и е начело на консорциума на независимите британски туроператори \"Хейс травъл индипендънс груп\" (Hays Travel Independence Group). Към момента компанията вече е назначила на работа над 400 бивши служители на \"Томас Кук\". Основаната през 1841 г. компания \"Томас Кук\" обяви фалит на 23 септември, след като не успя да осигури нов кредит за погасяване на дълговете си. Финансовите проблеми, които туроператорът имаше от години, се засилиха на фона на конкуренцията от нискобюджетните авиолинии и услуги като \"Еър Би Ен Би\" (Airbnb). Заради фалита около 20 000 души по целия свят загубиха работата си, включително близо 9000 във Великобритания. След като банкрутът беше обявен, един по един започнаха да отпадат от пазара кловете на компанията в европейските държави. Началото даде полското подразделение на \"Томас Кук\", последвано от германското и австрийското. Две седмици след това фалира и официалният представител на компанията в България \"Астрал холидейз\". Според първоначалните данни кризата е засегнала над 50 български хотела, които не се знае дали и кога ще получат плащанията си от туроператора. Според експерти от бранша това застрашава тяхното съществуване. ", "date": "2019.10.09", "title": "\"Хейс травъл\" придобива всички британски клонове на \"Томас Кук\""}
{"url": "https://clubz.bg/88876-turciq_nahlu_v_siriq_bombardira_gradove_evropa_osydi_ofanzivata_snimki_video", "text": "Турската армия нахлу днес в североизточна Сирия с подкрепата на въздушни удари и артилерийска подготовка, за да изтласка оттам кюрдските бойци и да установи \"зона за сигурност\", в която да пресели част от 3,6 милиона сирийски бежанци, намерили убежище на турска територия от осемгодишната гражданска война в родината си. Международни лидери остро осъдиха нападението, което по първоначални данни е взело и цивилни жертви, рискува да усложни осемгодишната война в Сирия и да предизвика нова бежанска криза. Турската бойна авиация е нанесла въздушни удари по сирийските гранични градове Рас ал Аин и Тал Абиад, предаде Ройтерс, цитирайки турския президент Реджеп Тайип Ердоган, че целта на операцията е да унищожи \"терористичния коридор\" по южната граница на страната му.     По-рано в сряда малък турски авангард е пресякъл границата близо до споменатите два града, каза неназован турски представител, цитиран от Блумбърг. Ердоган е говорил по телефона с руския си колега Владимир Путин и му е благодарил за това, че е бил \"конструктивен\", докато Турция е подготвяла нахлуването. Водените от кюрди сили са във висока бойна готовност и призоваха бойците да се отправят към границата, за да защитят района от турската офанзива, в която се очаква да участват десетки хиляди военни с танкове и бронетранспортьори от втората по големина армия в НАТО, пише Блумбърг. Президентът на САЩ Доналд Тръмп изтегли американските войски от тази територия в ход широко осъден по целия свят, посочва Би Би Си. Кюрдите бяха съюзници на водената от САЩ коалиция срещу групировката \"Ислямска държава\", но Анкара ги разглежда като терористи, които застрашават националната ѝ сигурност. Източник от турските служби за сигурност е казал пред Ройтерс, че военната операция в Сирия е започнала с въздушни удари и ще бъде подкрепена с артилерийски огън. Няколко силни експлозии са разтърсили Рас ал Аин, който е от другата страна на границата срещу турския град Джейланпънар, е казал репортр на Си Ен Ен Тюрк, добавяйки, че е чул шум от самолети е че над покривите в Рас ал Аин се издига дим. Очевидци, цитирани от Ройтерс, казаха, че населението на Тел Абиад бяга от града.         Турските медии показаха влекачи с натоварени на ремаркетата им танкове на турската армия да минават през Джейланпънар.     Жители на града споделиха в Туитър, че е бил обстрелван с минохвъргачки, вероятно от кюрди от другата страна на границата.            Турската бомбардировка върху контролирани от сирийските кюрди цели в североизточната част на Сирия е предизвикала цивилни жертви, предаде Франс прес, като се позовава на кюрдски източници. Световните сили се опасяват, че акцията може да отвори нова глава в сирийската война и да усложни регионалната криза, отбелязва Ройтерс. Сирия заяви, че е решена да се изправи срещу всяка турска агресия с всички легитимни средства. Сред задълбочаващата се хуманитарна криза генералният секретар на ООН Антонио Гутериш призова всички страни в североизточна Сирия да проявят максимална въздържаност и да пазят цивилните. По-рано тревога от турската операция изрази френският президент Еманюел Макрон.  Франция „силно осъжда“ офанзивата на Турция в Северна Сирия и обеща, че заедно с Великобритания и Германия ще свика извънредно заседание на Съвета за сигурност на ООН, предаде Франс прес, цитирана от агенция \"Фокус\". Това заяви френската министърка по европейските въпроси  Амели дьо Моншален. Тя добави, че Франция, Германия и Великобритания работят над съвместно изявление, което „ще е пределно ясно относно това, че ние силно осъждаме“ турската военна кампания срещу кюрдските сили в Северна Сирия. Турция „умишлено рискува по нататъшната дестабилизация на региона“ и съживяването на групировката „Ислямска държава“, заяви германският външен министър Хайко Маас, предаде също Франс прес. Иранският президент Хасан Рохани призова Анкара да се въздържи от офанзивата. Докато течеше изказването му иранските сухопътни сили започнаха мащабни необявени учения в северозападната част на страната, в близост до границата с Турция, съобщи местната агенция ISNA, цитирана от Ройтерс. Иран и Русия са главните международни съюзници на режима ни сирийския президент Башар Асад, който за Анкара е враг. Водените от кюрдите сили осъдиха американската политика като \"нож в гърба\". Тръмп отрече да ги е изоставил, напомняйки, че е заплашил да унищожи турската икономика, ако Анкара се разправи с кюрдите. Председателят на Еврокомисиятя Жан-Клод Юнкер призова Турция да спре военната операция в Северна Сирия. Той отправи призива си в началото на започналата днес двудневна сесия н Еврпарламента в Брюксел. Той разкритикува Турция и заради извършваните от нея сондажи в изключителната икономическа зона на Кипър. И дори влезе в ролята на Джон Кенеди при посещението му през 1963 г. в Западен Берлин:", "date": "2019.10.09", "title": "Турция нахлу в Сирия, бомбардира градове. Европа осъди офанзивата (СНИМКИ, ВИДЕО)"}
{"url": "https://clubz.bg/88879-medii_v_avstraliq_bylgariq_izopachila_poziciq_na_poslanik_za_polfrijman", "text": "Говорител на министерството на външните работи на Австралия е обвинил българското правителство, че е изопачило точните думи, които временно управляващият мисията на държавата Джон Филп (базиран в Атина) е употребил по казуса с Джок Полфрийман по време на среща с министъра на правосъдието Данаил Кирилов. Това съобщава австралийската информационна агенция  . Информацията се разпространява и от други медии в страната. \"Хюман райтс уоч\": България да обясни защо задържа Полфрийман. Или да го пусне Срещата на министър Кирилов с дипломата бе вчера в София - по настояване на австралийската страна. В съобщение от Министерството на правосъдието посланик Филп е цитиран с думите:  В резултат на това изявление агенцията в Австралия цитира самия Полфрийман, че ако изказването е вярно, то то е  . Той прекарва последните 20 дни в имиграционен център в София, въпреки че съгласно българското законодателство, той трябва да бъде освободен, твърди австралийската медия.  Цацаров пред посланик: Незаконен съдебен състав е освободил Полфрийман Въпреки че е предсрочно освободен от затвора, поради крайно необичайната намеса българския главен прокурор, Полфрийман все още е задържан, твъдри още изданието. Днес говорител на Министерството на външните работи и търговията на Австралия (DFAT) е обвинил България, че е представила погрешно споменатото на срещата между Кирилов и Филп. В изявлението от името на DFAT също се отбелязва, че Филп  Медиите в Австралия разказват и как българската външна министърка Екатерина Захариева обяви в края на септември, че е отхвърлила молба на австралийската външна министърка Марис Пейн за формална среща по случая с Джок Полфрийман. Тогава двете са били на среща на ООН в Ню Йорк. Цитираното днешно изявление на DFAT отразява изказването на сенаторката Пейн миналата седмица. От Министерството на правосъдието в България за момента няма да коментират публикации в австралийки медии, заявиха оттам. Цацаров пред посланик: Незаконен съдебен състав е освободил Полфрийман", "date": "2019.10.09", "title": "Медии в Австралия: България изопачила позиция на посланик за Полфрийман"}
{"url": "https://clubz.bg/88882-apelativniqt_syd_reshenieto_za_djok_polfrijman_podleji_na_nezabavno_izpylnenie", "text": "Постановеният съдебен акт, с който Джок Полфрийман е освободен, е влязъл в сила и подлежи на незабавно изпълнение. Това се казва в  на тричленния състав на Апелативния съд в София (САС), излязъл с определението за Полфрийман - председателят на състава Калин Калпакчиев и членовете Весислава Иванова и Виолета Магдалинчева. Медии в Австралия: България изопачила позиция на посланик за Полфрийман Съдиите изтъкват, че не могат да коментират всички твърдения, включително на главния прокурор Сотир Цацаров, за незаконност на състава, издал присъдата, защото все още има висящо производство пред Върховния касационен съд. Те все пак се чувстват длъжни да информират обществото, че актът е влязъл в сила и подлежи на незабавно изпълнение. А  \"Хюман райтс уоч\": България да обясни защо задържа Полфрийман. Или да го пусне На същата страница са и старите съобщения на САС във връзка с делото, публикувани заради големия обществен интерес. В тях се припомня, че институтът на условното предсрочно освобождаване e уреден в почти всички правни системи по света. Той не е инструмент нито за преразглеждане на влязлата в сила присъда, нито за редуциране на наложеното с нея наказание. Единствената му легитимна цел е насочена към разрешаване на въпроса дали осъденият може и да не изтърпи докрай определеното с присъдата наказание като му бъде определен изпитателен срок. Условно предсрочно освобождаване може да се постанови по отношение на осъден за всяко престъпление, независимо от неговата тежест и вид, с изключение на доживотен затвори и доживотен без замяна. Цацаров пред посланик: Незаконен съдебен състав е освободил Полфрийман На първо място осъденият трябва да е изтърпял фактически половината от наложеното му наказание, а в случаите на рецидив – 2/3 от него. Другата предпоставка, която се явява и най-честият предмет на спор в съдебните производства, е осъденият да е дал доказателства за своето поправяне. Тя подлежи на конкретна преценка, основана на доказателствата по делото. Когато не се установява риск за общественото спокойствие и са налице убедителни данни за поправяне на осъдения, които не подлагат на съмнение успешното реализиране на целите на наказанието спрямо него, то съдът е длъжен да съобрази тези обстоятелства. По делото за предсрочно условно освобождаване на Джок Полфрийман спорно е било единствено дали осъденият е дал доказателства за своето поправяне, смятат магистратите от апелативния съд. Тя нападна съдиите за Полфрийман и заговори за зависимости. А живее с адвоката на Монови Съдът е приел, че това е така, защото при престоя си в затвора осъденият е имал: Градският съд не разгледа молбата на Полфрийман да напуска България При тези данни, съдържащи се в личното досие на осъдения, и позоваващи се на информация от затворническите власти, които са имали най-пряк досег с него в периода на изтърпяване на наказанието, съдът е приел, че по време на изтърпяване на наказанието е настъпила промяна у осъдения, посочват от АСС. Практика на съдилищата по сходни/близки хипотези показва, че прилагането на института на условното предсрочно освобождаване в конкретния казус и по отношение на конкретния лишен от свобода не е прецедентен случай. Производството по делото е протекло в три публични съдебни заседания. Крайният съдебен акт също е бил обявен публично, казват в заключение магистратите в становището си. \"Хюман райтс уоч\": България да обясни защо задържа Полфрийман. Или да го пусне Цацаров пред посланик: Незаконен съдебен състав е освободил Полфрийман Тя нападна съдиите за Полфрийман и заговори за зависимости. А живее с адвоката на Монови Градският съд не разгледа молбата на Полфрийман да напуска България", "date": "2019.10.09", "title": "Апелативният съд: Решението за Джок Полфрийман подлежи на незабавно изпълнение"}
{"url": "https://clubz.bg/88883-lukojl_neftohim_burgas_e_vtorata_naj_gubeshta_kompaniq_v_yugoiztochna_evropa", "text": "\"АЕЦ Козлодуй\" ЕАД е на 8-мо място сред десетте най-печеливши компании в Югоизточна Европа. \"Лукойл Нефтохим Бургас\", \"Националната електрическа компания\" (НЕК) и \"Булгаргаз\" пък се нареждат сред тези, които са регистрирали най-големи загуби за изминалата година. Това става известно от последния доклад SEE 100, изготвен от специализираното издание за бизнес информация в тази част на континента - .  От данните се вижда, че атомната централа в Козлодуй е успяла да достигне почти 15% възвръщаемост на вложенията си през 2018 г. Това е повишение на нетната печалба с близо 2,5% спрямо 2017 г. Чистата печалба на компанията за годината е била 163,5 млн. лв., повечето от които са заради работата на централата на свободния пазар. Именно по този начин дружеството генерира почти 80% от прихода си. Доброто финансово представяне на АЕЦ \"Козлодуй\" продължава и тази година, като само за първото тримесечие на 2019 г. приходът е в размер на 127,4 млн. лв. Очакванията са, че централата ще завърши финансовата си година със сериозен ръст на печалбата.  Съвсем друго е положението обаче при други три български компании. Нефтената рафинерия \"Лукойл Нефтохим Бургас\" продължава да регистрира загуби и заема второ място в топ 10 на компаниите, които губят средства през изминалата година. Докладът на SeeNews сочи, че нетната   при нетна печалба от 155 милиона евро за предходната година. Отчитането на минимални или никакви печалби е стара практика на компаниите от групата \"Лукойл\", въпреки че редовно попада в класациите на най-големите бизнеси в Централна и Източна Европа. \"Лукойл\" отстрани българския си шеф Валентин Златев Всяка година бургаската рафинерия отчита милиардни обороти, но що се отнася до печалбата картината е коренно различна. С изключение на 2017 година, когато отчита огромна печалба, \"Лукойл\" за последно е имал положителен финансов резултат през 2007 година. Тогава компанията е била на плюс със 103,5 милиона лева. Вероятното обяснение се крие във сложната счетоводна организация на групата \"Лукойл\", която включва най-различни дейности по добив и търговия с петролни продукти, които се простират в различни юрисдикции на територията на Европа. Например, доставчикът на нефт на рафинерията е швейцарското дружество \"Литаско\", част от групата на \"Лукойл\", като около 88% от разходите на дружеството са свързани с плащане към него. След това рафинерията продава на него и на други дружества от групата своята продукция, като получената за това цена е по-ниска, отколкото направените разходи за нея. Просто като едно и едно - две. Приходите са по-малки от разходите, има загуба. заема 6-тото място в негативната класация. Данните показват, че НЕК е регистрирала загуба от 37,7 милиона евро за изминалата година. Малко след нея се нарежда и друга държавна енергийна компания -  \". Последната е регистрирала загуба от малко над 16 милиона евро за 2018 г. и заема 9-тото място сред най-губещите компании в Югоизточна Европа. И двете компании са под шапката на \"Български енергиен холдинг\", който отчете загуба за пръв път от създаването си през първото полугодие на тази година. Според експертите това се дължи основно на проблемите с дъщерните му дружества -  . \"Булгартрансгаз\" подписва договор за две компресорни станции по \"Балкански поток\" . Цели 75% възвръщаемост са отчели анализаторите при летището, докато минната компания RTB Bor е отчела 766 млр. евро печалба само за една година.  На трето място е румънското електрическо дружество \"Хидроелектрика\" с малко над 44% възвръщаемост на инвестициите си, което е сериозен ръст в почти 5% сравнение с 2017 година.  Общият брой на румънските компании в топ 10 на най-печелившите в региона за 2018 г. е 5.  \"Булгартрансгаз\" подписва договор за две компресорни станции по \"Балкански поток\"", "date": "2019.10.09", "title": "\"Лукойл Нефтохим Бургас\" е втората най-губеща компания в Югоизточна Европа"}
{"url": "https://clubz.bg/88864-alo_izmamnici_dyrjat_trotil_kolkoto_da_sruti_2_3_kyshti", "text": "Това каза днес зам.-главният прокурор Иван Гешев, който е на акция срещу телефонни измамници във Ветово, докато ВСС го пропусна с пълно единодушие на финалите за главен прокурор. 11:0 гласа, пълно мълчание... И Гешев е на финал за главен прокурор Има доказателства за шест случая на извършени телефонни измами от разбитата група във Ветово, заяви още Гешев на брифинг в града, цитиран от \"Фокус\". По думите му при акцията във Ветово са намерени 400 грама тротил, \"което е количество колкото да срути 2-3 къщи\", оръжие, СИМ карти и телефони. Осем задържани в спецакция срещу телефонни измамници Осем задържани в спецакция срещу телефонни измамници", "date": "2019.10.09", "title": "\"Ало\"-измамници държат тротил, \"колкото да срути 2-3 къщи\""}
{"url": "https://clubz.bg/88868-da_razlaem_getata", "text": "Сливенското гето „Надежда“ показа в началото на тази седмица за колко време може да изпразни две училища и една детска градина. Във всеки случай по-бързо от Гражданска защита – за няколко минути. С викове, крясъци, закани за разбиване на врати и чупене на прозорци родители измъкнаха от класните стаи децата си. Някой бил казал, че две деца вече за взети от социалните служби, точният термин от слуха е „изведени“. След което – без никакво съмнение – ще бъдат подарени на норвежки гей двойки. Един такъв слух може да обиколи непреброимото гето „Надежда“ за около пет минути. След което майки и бащи хукнали презглава да спасяват децата си от Стратегията за детето, която вече в тяхната представа се свежда до Стратегия за снабдяване на Норвегия с български деца. Същите майки и бащи от същото гето само преди две седмици се вдигнаха да защитят евангелски пастор от английски произход, който беше прибран по обвинение за блудство с деца от същия квартал. И сега читателите на двете новини се чудят: как така ромите защитиха пастора-педофил, който реално е посягал на децата им, а сега видяха застрашени децата си от един слух? Нямало логика. Напротив, логика има и тя е желязна: ромите нямат капчица доверие на институциите. Всичко, което казват институции, според тях е лъжа и измама, верни са само слуховете. Да бе този слух само в Сливен, да си помисли човек, че пасторите си отмъщават за накърнения си имидж. Но не. Същият слух изпразни училищата „Д-р Петър Берон“ и „Йордан Йовков“ и една детска градина в съседния Ямбол. Събитията са като под индиго. Явно авторът е направил един сценарий в два екземпляра. Кой е авторът ще чакаме да ни каже ДАНС, институцията, която премиерът Бойко Борисов призова да установи кой стои в дъното на тази паническа бъркотия. Да се заподозрат пасторите има основание дотолкова, доколкото това са единствената структура, която работи в ромските гета (с изключение на лихварите). Освен това пасторите са и единствените, на които населението в гетата има пълно доверие, слуша всяка тяхна дума, защото това са хората, които ще лобират в деня на Второто пришествие. Пасторите може и да са разпространили слуха, но по-вероятно той им е бил внушен от някого, смятат хора от гетото, които са все още с разума си. От кого, питам. Тук мненията се разделят. Един казва, че такова нещо най-много подхожда на националистите, друг напомня, че тази тема най-много се ръчка от БСП. Ясно е само едно: някой проведе образцово упражнение по създаване на паника, пробва почвата и тя се оказа плодоносна. Малко след като кметът на Сливен Стефан Радев, който е и кандидат на ГЕРБ за втори мандат и по тази причина в отпуск, излъчи видеообръщение, в което успокои хората от „Надежда“, че никакви деца отникъде не са изведени и никой няма да посегне на децата, под кметските думи се появи коментар: „Bradwata e reshenieto ne ti iskam novinata nishtoto az znam kak da si deistwam ubiwam bradwa v glawata imam sarce pedali nqkoi ako iska da se sreshne s men Neka mi pishe v nalichnost da mu doida na gosti s bradwata mi da im q pokajq“. Точно в този случай брадвата не се появи. Но вече е проиграно как може да се стигне до брадва. Разбира се, всичко това може да бъде повод за смешки и подигравки, ако в него не се съдържаха поне две много сериозни неща. Първо: Ясно е на какво залагат конструкторите на такива слухове – на страховете на хората. За по-непретенциозната група на хората от гетата слухът е елементарен, като за първично елементарна аудитория: „Бягайте да си спасявате децата, че вече изведоха две!“ Едно такова изречение може да подпали хора, които и без това се палят лесно. Колкото и да е непопулярно, ромите имат свръхценностно отношение към децата си и с този слух е натиснат най-точният бутон, който може да ги задейства. Но всичко това означава, че екип от сценаристи на слухове ще бъде толкова творчески изобретателен, когато подхожда към всяка целева група. И за най-умните ще бъде съчинено нещо достатъчно умно за объркване и побъркване. Това вече беше проиграно с думичката „джендър“, която само в България означава нещо, което не означава никъде другаде по света. Ромите с джендър не можеш да ги стреснеш, но това, че ще им „изведат“ децата от училище и ще ги раздадат на норвежки гей двойки им се вижда напълно възможно. Затова пък далеч по-претенциозни от ромите по образование и манталитет хора повярваха, че Стратегията за защита на жената цели въвеждането  на трети пол (и досега нямам представа какво означава трети пол) и повярваха, че „социална роля“ означава сам да си избираш пола. Това също е толкова смешно и достойно за подигравка, колкото „норвежците ще ни вземат децата“, но то се случи. Няма неуязвима група. Няма човек без страхове. Всички бутони на страха могат да бъдат задействани, за всяка целева група може да се инсталира бутон. Вчера бяха ромите – утре ще са…., може да е всеки от нас. Второ: този опасен цирк на прицелване и ошашяване на отделни целеви групи няма да престане да всява истерия и паника, докато всички не  сме наясно, че целта е точно такава – да се всява паника и истерия. Но как хората да разбират, че слуховете са фалшиви и зловредни, ако други хора, които са напълно наясно, че слуховете са такива, се подиграват вместо да им ги обясняват.  Разделили сме се на групи и всяка групичка се отнася високомерно към по-малко различаващите фалшивите новини, към вярващите на нескопосни слухове, към глупавата, но искрена паника. Да, да се вярва, че социалните служби „извеждат“ деца от училище и ги пласират в Норвегия е проява на глупост. Но да се отнасяш високомерно към проявилите глупостта, не е кой знае колко по-умно поведение. Ако някой е глупав, нека по-умният да не изглупява. Защото в следващ момент се оказва, че уж умният също е попаднал в капана на слух, прицелен точно в неговите страхове. Тогава други ще се отнасят високомерно и подигравателно с него, други ще се кискат и няма да вярват „на ушите си“. Докато и те попаднат в хватката на умно скроена за тях лъжа. Израза „ама наистина ли сме толкова прости“ го чух тези дни няколко пъти. Да, очевидно толкова сме. А на толкова глупави хора трябва да се обяснява – простичко и дълго. Високомерието не върши работа. Защото глупостта расте и накрая високомерните ще свършат в същото блато, в което ще ги завлекат глупавите.", "date": "2019.10.09", "title": "Да разлаем гетата"}
{"url": "https://clubz.bg/88887-kosovo_ne_dopusna_srybskiq_shampion_cyrvena_zvezda", "text": "Властите в Косово забраниха на шампиона на Сърбия \"Цървена звезда\" да влезе в страната. Днес там трябваше да изиграе мач за Купата на Сърбия с подкрепяния от сръбското малцинство тим на \"Трепча\", съобщава БТА. Това доведе до напрежение на сърбо-косоварската граница между косовската полиция от една страна и фенове на \"Цървена звезда\" и сръбски политици в Косово от друга. В крайна сметка стана ясно, че автобусът на \"звездашите\" няма да бъде допуснат на територията на Косово и играчите бяха принудени да потеглят обратно към Белград. Властите в доминираната от албанци провинция Косово, която обяви независимост от Сърбия през 2008 г., заявиха, че организирането на футболен мач с участието на \"Цървена звезда\" е опит за политическа провокация от страна на сърбите. Същевременно сръбски официални лица поискаха от ФИФА и УЕФА футболната федерация на Косово да бъде изключена от двете организации. Сръбският министър на отбраната Александър Вулин дори заяви, че \"Цървена звезда\" е ", "date": "2019.10.09", "title": "Косово не допусна сръбския шампион \"Цървена звезда\""}
{"url": "https://clubz.bg/88861-bylgariq_vnasq_naj_mnogo_v_byudjeta_na_es_sprqmo_svoq_bruten_nacionalen_dohod", "text": "България и Хърватия   най-много средства в бюджета на ЕС в сравнение с техния брутен национален доход (БНД) на глава от наслението. Това заяви днес еврокомисарят по бюджета и човешките ресурси Гюнтер Йотингер. Той говори след седмичното заседание на Колегиума на комисарите Европейската комисия   държавните и правителствените ръководители от ЕС да предоставят политически насоки и да дадат нов тласък на преговорите, за да се постигне преди края на годината   по справедлив, балансиран и модерен дългосрочен бюджет на ЕС за периода 2021-2027 г., каза Йотингер. Следващата многогодишна финансова рамка (МФР) трябва да съответства на предизвикателствата на днешния и утрешния ден, така че да позволи на ЕС да отговори на очакванията на гражданите. Брюксел прие бюджет на ЕС от 168,3 милиарда евро за 2020 г. ЕК набеляза днес основните въпроси, които имат нужда от внимание и ясна насока от страна на ръководителите на ЕС, за да се постигне бързо споразумение. Сред тях са: Всички трябва да работят за постигане на компромис, смята Гюнтер Йотингер. С приближаването на решителния момент за преговорите сега повече от всякога са необходими стратегически насоки от лидерите, за да може новите програми да бъдат стартирани навреме на 1 януари 2021 г. Комисията предлага дългосрочен бюджет, равняващ се на 1,114 на сто от брутния национален доход (БНД) на 27-те страни от ЕС (без Великобритания). Днес Съюзът с 27 членки инвестира 1,16 % от своя БНД, включително Европейския фонд за развитие. Ето защо предложеният бюджет е вече по-малък в сравнение със сегашния. Ако бюджетът на ЕС бъде намален още повече, това би затруднило постигането на приоритетите на Съюза и предоставянето на така необходимата подкрепа на земеделските стопани, студентите, изследователите, както и на стотиците хиляди други бенефициери на бюджета на ЕС. Затова лидерите следва да се стремят към реалистичен бюджет, който отговаря на задачата. Днес някои от най-богатите членки на ЕС, получават отстъпки на вноските си в бюджета на ЕС и в резултат на това внасят по-малко средства в сравнение с техния БНД. на глава от населението, става ясно от публикуван документ. Йонтингер изтъкна, че най-много плащат България и Хърватия, които са сред по-бедните страни от Съюза. А петте страни, които плащат най-малко – Дания, Германия, Холандия, Австрия и Швеция, са сред осемте начело в ЕС с най-висок относителен просперитет. Интересното е, че системата на отстъпки е въведена през 1984 г. заради Великобритания. Сега, след скорошното й излизане от ЕС, има възможност да бъде реформирана приходната част на бюджета на Съюза и да бъде решен проблемът със станалата непрозрачна и изкривена система. Лидерите трябва да използват тази възможност и да подкрепят по-справедлив начин за финансиране на бюджета на ЕС. Сега трябва и да се потърсят нови източници на приходи за бюджета на ЕС, по-тясно свързани с приоритетите на политиката му. Сред възможните източници са приходи от схемата за търговия с емисии или вноски на база нерециклирани отпадъци от опаковки от пластмаса. Комисията предложи нов баланс между областите на политиката, финансирани от бюджета на ЕС. Политиката на сближаване и общата селскостопанска политика продължават да играят жизненоважна роля в изграждането на бъдещето на Европа, но сега те се модернизират в съответствие с новите приоритети. В същото време повече средства отиват за ключови области на политиката като научните изследвания и иновациите, мобилността на студентите, действията в областта на климата, миграцията, управлението и сигурността на границите, цифровизацията, както и отбраната и външната дейност на Съюза.", "date": "2019.10.09", "title": "България внася най-много в бюджета на ЕС спрямо своя брутен национален доход"}
{"url": "https://clubz.bg/88873-alegri_postavil_uslovie_na_manchestyr_yunajted", "text": "Слабото представяне на \"Манчестър Юнайтед\" - най-лошото за първите осем кръга в историята на Висшата лига, генерира спекулации за бъдещето на треньора Оле Гунар Солскяр. \"Червените дяволи\" са 12-и само на две точки от зоната на изпадащите. Солскяр получи 3-годишен договор през пролетта, но краят на миналия сезон бе лош за \"Юнайтед\", както и началото на настоящия. Счита се, че ключов за бъдещето му ще е домакинският мач с \"Ливърпул\" на 20 октомври. Жозе Моуриньо беше уволнен след поражение от вечния съперник, но през декември 2018-а. Според британските медии фаворит да наследи норвежеца при уволнение е Масимилиано Алегри, който беше освободен от \"Ювентус\" през юни и оттогава е безработен. Шесткратният шампион на Италия (5 пъти с Юве и веднъж с \"Милан\") обаче поставил условие на \"Юнайтед\" - да получи поста до две седмици, в противен случай ще го откаже. Информацията е на реномирания спортен вестник \"Гадзета дело спорт\". Макс обяснил на представители на \"червените дяволи\", че иска достатъчно време, за да може да промени нещата в отбора и да постигне целта - попадане в топ четири. През декември, например, щяло да е много късно за това, твърди изданието. Другият потенциален кандидат бил германецът Юлиан Нагелсман. Той направи име като наставник на \"Хофенхайм\", а сега предвожда \"РБ Лайпциг\". Нагелсман е само на 32 г.", "date": "2019.10.09", "title": "Алегри поставил условие на \"Манчестър Юнайтед\""}
{"url": "https://clubz.bg/88875-gejmyri_bojkotirat_blizzard_zaradi_blicchung_podkrepil_protestite_v_honkong", "text": "Американската компания Blizzard Entertainment се сблъска с бурни реакции на своите фенове и потребители, след като блокира професионален геймър и му отне вече спечелена награда. Причината - Чунг Вай, познат с прякора си Блицчунг (Blitzchung), изказал подкрепа за протестите в Хонконг. Властите в Хонконг забраняват маските за лица в опит да се справят с протестите В интервю след играта, излъчвано на живо в официалния канал на Blizzard за играта Hearthstone, Блицчунг, който е от Хонконг, се появил с маска с въздушен филтър, подобна на тези, които носят протестиращите. Геймърът вдигнал маската и извикал: Двамата водещи навеждат глави и гледат надолу, в опит да се дистанцират от изказването му. Те са уволнени, става ясно от съобщение на Blizzard по-късно, а видеото е свалено. Пред геймърското издание Inven Global Блицчунг обяснява, че чувствал като свой дълг да изкаже подкрепа за протеста и да привлече внимание към него. Снощи Blizzard обявиха, че Блицчунг има 1 година забрана да участва в състезанието Grandmasters esports, както и че губи вече спечелена солидна сума. Блицчунг коментира пред \"Асошиейтед прес\": Компанията обяснява решението си с правило, според което ако играч извърши нещо, което те преценят, че обижда част или група от обществото, могат да го премахнат от състезанието и да намалят натрупаните му награди до 0 долара.  Blizzard е базирана в САЩ, където правото на свободно изразяване е защитено от Първата поправка на конституцията, но освен това има партньорство с китайски инвеститор - Tencent. Китай има политика да разрешава продажбите само на определен брой игри годишно на чужди компании, затова американските производители на игри често си партнират с местни, за да избегнат лицензионния протест. Но ако компанията защити позициите си в Поднебесната империя, същото не важи за останалия свят. Според хиляди потребители решението е \"поставяне на парите над човешките права\", \"Blizzard са загубили принципите и гръбнака си\", \"Blizzard трябва да се премести в Китай\". САЩ със санкции срещу 28 китайски организации заради уйгурите И най-вече хиляди пишат, че изтриват популярни заглавия на компанията като Overwatch, Hearthstone (на която се е състезавал Блицчунг), World of Warcraft и други, както и че спират абонаментите си. Това може да доведе до огромни загуби за компанията, която след по-малко от 3 седмици организира ежегодната си конференция BlizzCon. Междувременно гейминг старт-ъп в Сидни - Gods Unchained - обяви, че ще възстанови наградата на Блицчунг и му отправя покана за техен турнир.  Страховете на Blizzard не са безпричинни - наскоро Китай забрани известния анимационен сериал South Park заради епизод, посветен на протестите и изхвърли компютърните игри на NBA от магазините си след коментар в подкрепа на хонконгци от главния мениджър на \"Хюстън Рокетс\". САЩ със санкции срещу 28 китайски организации заради уйгурите", "date": "2019.10.09", "title": "Геймъри бойкотират Blizzard заради Блицчунг, подкрепил протестите в Хонконг"}
{"url": "https://clubz.bg/88862-alfa_risyrch_fandykova_vodi_pred_manolova_s_17_na_sto", "text": "Това са основните тенденции, регистрирани от представително за столичните избиратели проучване на \"Алфа рисърч\". Заявената избирателна активност достига Тя е вече с около 4 пункта по-висока от тази през 2015 г. и по всяка вероятност ще запази, а вероятно и ще надвиши тази стойност поради по-високата мобилизация на избирателите, провокирана от силните кандидатури и реалното състезание между тях, прогнозират от агенцията. Разбираем е високият интерес към местните избори в столицата и символното значение да бъдеш политически представен именно в нея. Което определя и големия брой претенденти за кметския пост: 30 през 2007 г., 25 през 2011 г., 21 през 2015 г. и 20 на тези местни избори. Ясната десноцентристка ориентация на избирателите обаче в най-големия и с най-голям икономически потенциал български град доста категорично е определяла победителя независимо от множеството кандидатури. В случая, напротив, сме свидетели на много по-оспорвана и амбициозна битка, тестваща преминаването на десноцентристката в левоцентристка периферия. Плюсът за Фандъкова е, че успява да удържи избирателите на ГЕРБ в тази сложна конфигурация. Плюсът за Манолова е, че успява да разшири традиционния БСП вот с близо 10 на сто. В тази ситуация при балотаж ключов ще е ценностният избор на симпатизантите на \"Демократична България\", които ще определят до голяма степен пътя към и на София, отчитат от \"Алфа рисърч\". Кандидатът на т.нар. градска десница арх.   събира към момента 10,7% вот сред твърдо решилите да гласуват. Поради по-слабата си начална популярност спрямо останалите той има потенциал за ръст поне до нивата на листата (15,5%), прогнозират от \"Алфа рисърч\". \"Маркет линкс\": Манолова - фаворит, Фандъкова изостава само с 0,1 % Четвъртата позиция е за евродепутата от ВМРО  . Той показа, че е електорално ефективен на вота за Европейски парламент. Сега според данните на агенцията отново дърпа ВМРО напред - пред кандидата на \"Спаси София\", като същевременно увеличава и резултата на общинската листа на партията - 6,9 биха гласували за Джамбазки, 6,1 на сто за листата на ВМРО. Кандидатът на иначе активното гражданското сдружение „Спаси София“  взема 4,8 на сто. Като граждански кандидат той се бори не само с конкуренцията на големите партии, но и с тази на по-разпознаваемата опонентка, състезаваща се в неговата група - тази на “независимите претенденти“, Мая Манолова. В резултат остава на пета позиция. Останалите 15 участници събират сумарно малко под 7 на сто от вота на твърдо решилите да отидат до урните. Вотът за партийните листи сочи преднина за ГЕРБ с над 10 процента пред БСП (32,1% : 21,4%). Третата позиция е за \"Демократична България\" (15,5%). \"Имайки предвид наблюдаваната и на евроизборите склонност техните избиратели да се мобилизират през последните дни преди вота, може да се очаква допълнителен ръст на тази формация\", отбелязват от \"Алфа рисърч\". Макар и на още ранен етап от кампанията, има сериозни основания да се предполага, че бъдещият 61-членен СОС ще бъде почти толкова фрагментиран, колкото и сегашният. През 2015 г. имаше представители на 9 листи. В бъдещия общински съвет могат да се очакват между 7 и 9 листи, но без ясно мнозинство. \"Това отсега вещае трудни времена за столичния кмет. И изпитания за политическите стратегии и управленски ангажименти на подкрепящите го политическите сили\", прогнозират социолозите.", "date": "2019.10.09", "title": "\"Алфа рисърч\": Фандъкова води пред Манолова с 1,7 на сто"}
{"url": "https://clubz.bg/88872-fandykova_obnovqvame_mineralnite_bani_vyzstanovqvame_knqjevskiq_lift", "text": "Това каза кметът на Сфия и кандидат за нов мандат Йорданка Фандъкова на среща с Националния борд по туризъм. Тя подчерта, че баните ще бъдат превърнати в съвременни балнео и СПА центрове, които да се ползват както от столичани, така и от туристи.  \"Алфа рисърч\": Фандъкова води пред Манолова с 1,7 на сто На срещата, организирана по покана на борда по туризъм, Фандъкова представи стратегия за развитие на столицата като туристическа дестинация. Тя разказа, че общината инвестира в разкриване на археологическото богатство на Древна София и допълни: „в последните няколко години бяха отворени Музеят за история на София, Западната порта на Сердика, Триъгълната кула, Музеят на Ларгото, изградихме подземен музей под храма „Света София“ и др.“. През последните години София успя да запази постоянна тенденция на годишно увеличение на броя на туристите, посещаващи столицата, посочи и Красимир Гергов, председател на УС на НБТ. За 10 години чуждестранните туристи са се увеличили с 10%. София е влезла в класацията на Мастъркард „Global Destination Cities Index в Топ 3 на европейските градове с най-висок ръст на чуждестранните туристи за периода 2009-2016 година. Полина Карастоянова, изп.-директор на Борда, пък посочи, че организацията ще продължи работа за развитие на конгресния туризъм в София и подкрепя общината в подготовката на събития и представянето на бранда „София“ в света. Целта е привличане на висок клас туристи в столицата.  Фандъкова заяви, че подкрепя създаването на Българско конгресно бюро, което ще даде тласък на развитието на конгресния и събитиен туризъм в София. По-късно кандидатката за кмет се срещна със световноизвестният японски архитект Кенго Кума, проектирал в над 20 държави, носител e на множество престижни международни награди. Пред своя гост тя посочи, че София има голям шанс да промени своето развитие като зелен град, а оценката на архитект с неговия опит е важна. Фандъкова го покани да участва в журито на архитектурни конкурси и в работата по проекти в града. Тя се срещна днес и с учители, лекари и медицински специалисти от район \"Студентски\".Пред тях посочи, че общината планира да изгради две нови училища на територията на района. - Едно в кв. „Малинова долина“ и едно в Студентски град“. И заяви, че е подписала споразумение с КНСБ и е поела ангажимент да се достигнат договорените суми за заплати в колективния трудов договор с тях.", "date": "2019.10.09", "title": "Фандъкова: Обновяваме минералните бани, възстановяваме Княжевския лифт"}
{"url": "https://clubz.bg/88854-hyuman_rajts_uoch_bylgariq_da_obqsni_zashto_zadyrja_polfrijman_ili_da_go_pusne", "text": "Българските власти трябва да разяснят какви са законовите основания австралиецът Пол \"Джок\" Полфрийман да на бъде пуснат на свобода. Ако не представят такива, да го освободят незабавно. Това се казва в  на международната правозащитна организация \"Хюман райтс уоч\". Австралиецът изглежда е незаконно задържан в лагера за временно настаняване на чужденци в Бусманци и е там от 19 септември 2019 г., когато Софийският апелативен съд постанови неговото предсрочно освобождаване и заминаване за Австралия, уточняват оттам. От организацията припомнят, че въпреки че според българското законодателство това решение не може да бъде обжалвано, главният прокурор е поискал преразлеждане на решението от Върховния касационен съд с аргумента, че двама от тримата съдии в съдебния състав са били предубедени, защото са посещавали семинари на Българския хелзинкски комитет. А БХК е организацията, която е давала правна помощ на Полфрийман, докато той е бил в затвора. В публикацията на \"Хюман райтс уоч\" се уточнява, че на 7 септември е имало заседание на ВКС по случая, като ще се произнесе до два месеца - както е според българското законодателство. ВКС разгледа случая \"Полфрийман\" без Полфрийман, произнася се до 2 месеца Цитиран е и адвокатът на Полфрийман Калин Ангелов, който обяснява, че прокуратурата е издала забрана за пътуване и за напускане на страната за неговия клиент в дните след съдебното решение. Ангелов уточнява, че нито той, нито клиентът му са виждали тази забрана, въпреки че е подадено искане за това. Адвокатът не е наясно с мотивите за тази забрана. Почти три седмици след като Полфрийман е бил отведен в Бусманци, няма и официален документ, от който да стават ясни законовите основания той да продължава да е държан в лагера, обяснява още Ангелов. Цацаров пред посланик: Незаконен съдебен състав е освободил Полфрийман От \"Хюман райтс уоч\" са изпратили на 4 октомври питане до вътрешния министър и до главния прокурор да се изясни законовата база за забраната за пътуване. От организацията са поискали при липса на законови основания, тази забрана да бъде вдигната и Полфрийман - освободен. Отговор до този момент няма. Правото да се напуска страната е основно право и всяко негово ограничаване трябва да е законово обосновано и да бъде индивидуално и пропорционално, казват от \"Хюман райтс уоч\". Тези ограничения трябва да са временни и да могат да бъдат обжалвани. От \"Хюман райтс уоч\" припомнят и реакциите, след като е било огласено решението за предсрочното освобождаване на австралиеца, осъден на 20 години затвор за убийството на Андрей Монов през 2007 г. ВМРО, един от партньорите в управляващата коалиция, поиска от главния прокурор Сотир Цацаров да обяви БХК извън закона с мотива, че правозащитната организация директно или индиректно оказва натиск върху български магистрати и извършва открито антибългарски, неконституционни, незаконни и неморални дейности. На 8 октомври Цацаров излезе със становище, че няма да започне процедура по дерегистрацията на БХК.  Цацаров няма да иска закриване Хелзинкския комитет Припомня се и че парламентът е стартирал законодателни промени, които да изключат възможностите за съкратено производство. (Те вече бяха и приети- бел. ред.). Раздвоени, депутатите решиха: без намалени присъди само при убийство Случаят с Полфрийман раздели и българската съдебна система, се отбелязва в позицията на правозащитната организация. ВСС излезе с необичайно становище, в което се изразяваха симпатии към близките на убития и се говореше за тусещане, че има нарушено равновесие между закон и справедливост. Това изявление получи критична реакция от председателя на ВКС Лозан Панов, както и писмо от 292-ма съдии, защитаващи независимостта и безпристрастността на съда.  Цацаров пред посланик: Незаконен съдебен състав е освободил Полфрийман Цацаров няма да иска закриване Хелзинкския комитет Раздвоени, депутатите решиха: без намалени присъди само при убийство", "date": "2019.10.09", "title": "\"Хюман райтс уоч\": България да обясни защо задържа Полфрийман. Или да го пусне"}
{"url": "https://clubz.bg/88860-bashtite_na_litievata_bateriq_pechelqt_nobelovata_nagrada_za_himiq", "text": "Нобеловата награда за химия тази година беше присъдена на американеца Джон Гуденау, британеца Стенли Уитингъм и японеца Акира Йошино за изобретяването на литиевите батерии, които днес присъстват в многобройни технологии, предават европейските медии. В годините след петролните кризи от 70-те години на миналия век Стенли Уитингъм започва да търси неизкопаеми източници на енергия, пише френският в. \"Монд\". Така създава нов катод (отрицателен полюс) в литиева батерия, като използва титанов бисулфид (TiS2) (съединение на титан и сяра). Джон Гуденау, който сега става на 97 години най-възрастният Нобелов лауреат в историята, по-късно е предсказал, че свойствата на този катод биха могли да бъдат подобрени, ако бъдат произведени от метален окис вместо от бисулфид. Пред 1980 година показва, че комбинацията на кобалтов окис с литиеви йони, може да произведе до 4 волта напрежение. Акира Йошино след това създава първата комерсиализирана литиева батерия през 1985 година. Първи метал в периодичната таблица на Менделеев, литият e също по-лек, ценно качество за електронните устройства.    ", "date": "2019.10.09", "title": "Бащите на литиевата батерия печелят Нобеловата награда за химия"}
{"url": "https://clubz.bg/88870-napadnaha_sinagogata_v_hale_po_vreme_na_praznika_jom_kipur_dvama_ubiti", "text": "Синагогата в германския град Хале бе атакувана от мъже в маскировъчни униформи, въоръжени с автомати и ръчни гранати. По време на атаката в храма е имало около 100 души, които са празнували Йом Кипур. Те успели да се залостят и нападателите не могли да разбият вратата. Започнали да стрелят напосоки, включително и по дюнерджийницата, която е наблизо. Куршумите убили двама случайни минувачи - един мъж, който бил в дюнерджийницата и една жена, на улица наблизо. Полицията пристигнала за броени минути и нападателите избягали с автомобил. Тръгнали са по посока на Лайпциг. Малко по-късно бе съобщено за престрелка и в съседния град Ландсберг. Хората в синагогата са в шок, медицински екипи им оказват помощ. Пред храма са открити още гранати. Полицията призова хората в Хале да не напускат домовете и офисите си, а ако са навън, да намерят сигурно място, на което да останат. Градът е напълно отцепен. Спрян е всякакъв транспорт към и от него - влакове, автобуси, автомобили не могат да влизат и излизат от Хале. Междувременно е  . Все още няма подробности за мотивите за престъплението. Полицията призова гражданите да не споделят конспиративни теории в социалните мрежи и да изчакат да се изяснят всички обстоятелства около атаката. От българското външно министерство съобщиха, че към момента няма данни за пострадали български граждани.  Посолството ни в Берлин е във връзка с германските власти, следи обстановката и при необходимост е готово да окаже съдействие.  ", "date": "2019.10.09", "title": "Нападнаха синагогата в Хале по време на празника Йом Кипур. Двама убити"}
{"url": "https://clubz.bg/88871-maq_manolova_trotoarite_sa_izpitanie_za_stolichani_video", "text": "Това каза при среща с майки с детски колички в кв. „Манастирки ливади“ гражданският кандидат за кмет на столицата Мая Манолова и ги увери, че това ще се промени в нейния мандат като кмет. И добави: По думите на Манолова  . Според нея пътната безопасност е пред скоби: Мая Манолова подчерта, че ситуацията е подобна около много други училища и детски градини в столицата, а като решение тя посочи следните мерки: След това Манолова допълни: Тя припомни, че програмата й предвижда още всички приходи от „синя“ и „зелена“ зона да се инвестират в изграждането на паркинги и в центъра на града, и в кварталите, както и буферни паркинги по крайните спирки на метрото.      Мая Манолова акцентира на срещата си с майките от \"Манастирски ливаци\" и на друг наболял проблем, който важи за цялата столица: Това ще стане, като терените, които са частна собственост и са отредени за детски градини, бъдат отчуждени, а техните собственици - справедливо обезщетени. Детски заведения ще се изградят и на други общински терени, които са подходящи за целта и които в момента пустеят, заяви още Манолова. И допълни, че     ", "date": "2019.10.09", "title": "Мая Манолова: Тротоарите са изпитание за столичани (ВИДЕО)"}
{"url": "https://clubz.bg/88825-vsichki_obichat_kanal_3_kolko_i_na_kogo_partiite_plashtat_za_medijno_otrazqvane", "text": "За поредна година неправителствената организация Институт за развитие на публичната среда проследява дали доставчиците на медийни услуги спазват задължението да публикуват договорите си с политически субекти в тридневен срок след подписването им, както и кои политически партии колко пари са наляли в тях.  Мониторингът обхваща 42 национални и регионални медии – 10 телевизии, 3 радиостанции, 16 вестника и 13 информационни сайтове и агенции. Така 10 дни след началото на кампанията за местни избори в края октомври организацията  Ето каква е \"равносметката\" до момента: От обобщените данни излиза, че политическата партия, която е дала най-много пари за медийно отразяване е   Най-много от тях са били пренасочени към близката до депутата и бизнесмен от ДПС Делян Пеевски -  . На второ място по получени пари от партията на Красимир Каракачанов е Българската национална телевизия, следвана от Телевизия \"Европа\" и \"Дарик радио\".  Каракачанов: ВМРО напуска управлението, ако подкрепим Северна Македония за ЕС . Очаквано - най-големият печеливш отново е Канал 3 с 30 000 лв. Следват БНТ, вестник \"24 часа\", \"Дарик радио\" и сайтът \"Епицентър\". До 6-ти септември  . Този път най-много е получило \"Дарик радио\", следвано от Канал 3 и \"Епицентър\". Въпреки че преди старта на предизборната кампания премиерът Бойко Борисов заяви: \"На евроизборите сме дали на огромния брой медии от партийната субсидия, сега не даваме на никой\", от данните става ясно, че  . Най-много е получила националната телевизия, следвана от в. \"24 часа\", Канал 3 и \"Дарик радио\". Инициативният комитет за издигането на  за кмет на София пък е изхарчил общо малко  ., като по-голямата част от тях са отишли при в. \"24 часа\" и сайтът Дир.бг. ГЕРБ-София: Манолова прави 3 кампании - привидно позитивна, с фалшиви новини и като жертва Друг от фаворитите за кметския пост в столицата - коалицията  ., повечето разпределени към сайта \"Вести\", БНТ и БНР.  Както се очаква от горепосочените данни, първенец по привличане на средства за медийно отразяване на политическите партии е телевизия Канал 3. Общата сума на парите, влезли в касата на медията до 6 октомври е почти 130 000 лв. Освен инвестициите на ВМРО и ДПС, на телевизията са платили още \"Воля\" на Веселин Марешки, БСП, АБВ, НФСБ и \"Възраждане\". Интересно е, че на шесто място е бизнесменът Александър Ваклин - независим кандидат за общински съветник в София. Той стана известен покра делото за приет подкуп от бившата кметица на столичния район \"Младост\" - Десислава Иванчева. Именно Ваклин беше човекът, който подаде сигнал, че е бил изнудван от Иванчева.  Удар след удар. Антон Тодоров без предаване по \"Канал 3\" Втора по приходи от медийно отразяване на политическите партии се нарежда БНТ. Следват в. \"24 часа\", \"Дарик радио\", ТВ \"Евроком\" и в. Марица. Специално ТВ \"Евроком\" продължава с практиката си да сключва договори за безвъзмездно отразяване – общо 9 на брой, като те са със следните участници в кампанията: \"Възраждане\", \"Воля\", БСП, коалиция \"Ние, гражданите\", коалиция \"Движение заедно за промяна\", коалиция “Алтернативата на гражданите\", партия \"Ред, законност и справедливост\" и ИК Радослав Каратанчев. През тази кампания вече и ТВ \"Европа\" има сключен безвъзмезден договор – с партия ГЕРБ, пишат авторите на изследването.  От Института за развитие на публичната среда поясняват, че към датата на публикуване на доклада, само 27 от включените в мониторинга медии са публикували информация за сключени договори с участници в изборите. Тук трябва да се отбележи, че в. Черноморски фар е обявил само първите страници на договорите, от които няма как да се разбере тяхната сума.  Останалите 15 медии нямат или не са публикували сключени договори с участниците в предизборната надпревара.  Интересно е, че в. \"Труд\" маркира платено съдържание в броевете си – както се вижда на снимката от броя от 07.10, но не е обявил сключени договори с участниците в кампанията.  ГЕРБ-София: Манолова прави 3 кампании - привидно позитивна, с фалшиви новини и като жертва Удар след удар. Антон Тодоров без предаване по \"Канал 3\"", "date": "2019.10.09", "title": "Всички обичат Канал 3. Колко и на кого партиите плащат за медийно отразяване"}
{"url": "https://clubz.bg/88859-110_glasa_pylno_mylchanie_i_geshev_e_na_final_za_glaven_prokuror", "text": "Ако главният прокурор Сотир Цацаров не бе призовал днес двамата председатели на Етичната и Комисията по атестиране и конкурси да кажат по няколко думи, одобряването на Иван Гешев можеше да мине през ВСС и за една минута. На практика това е произнасяне по допустимостта на кандидата, напомни действащият обвинител № 1 на заседанието на Прокурорската колегия на ВСС, която се събра в пълен състав днес. По процедура тя трябва да се запознае с докладите на двете ресорни комисии - дори не и да ги приема, обяви Цацаров. Гешев: Критиците ми да се насочат към други сегменти в своята дейност А както Клуб Z писа - в двата доклада от миналата седмица не се съдържа нито едно смущаващо обстоятелство, а напротив - напоителни оди за качествата на единствения кандидат, излъчен с пълно единодушие от същата тази Прокурорска колегия на ВСС. Гешев: Избират ме с една от най-честните и открити процедури в Европа Така днес Цацаров призова двамата председатели на споменатите комисии да резюмират докладите си, които така и така са на сайта на ВСС. От името на комисия \"Професионална етика\" в същия тренд продължи Георги Кузманов: Накрая Цацаров само отбеляза, че не е небходимо дори да приемат докладите, тъй като според ЗСВ те се приемат от всяка от съответните комисии. Наложи му се цели два пъти да призове - някой, ако има мнения и изказвания, да ги направи...  Нямаше обаче такива. Прокурорската колегия гласува в познатия дух - с максимума 11:0. Така Гешев отива на финалния избор, който ще е в Пленума на ВСС на 24 октомври. Гешев: Избират ме с една от най-честните и открити процедури в Европа", "date": "2019.10.09", "title": "11:0 гласа, пълно мълчание... И Гешев е на финал за главен прокурор"}
{"url": "https://clubz.bg/88865-bylgariq_podkrepq_severna_makedoniq_pod_uslovie", "text": "Очаквано правителството и днес заяви подкрепа за членството на Северна Македония в Европейския съюз. Но с едно \"но\". България ще подкрепи на Съвет “Общи въпроси” и на Европейския съвет заключения за започване на преговори за членство в със Северна Македония и Албания, \"но ще следи те да спазват добросъседските отношения\" е записано в Рамковата позиция по отношение на европейската перспектива на двете държави, която по предложение на вицепремиера и министър на външните работи Екатерина Захариева бе одобрена днес от Министерския съвет. Огнян Минчев: Фиксиране само върху историята рискува отчуждаване със Северна Македония  В резюме, страната ни заявява, че \"ще настоява за ясни критерии по изпълнението на Договора за приятелство, добросъседство и сътрудничество, особено що се отнася до работата на Съвместната мултидисциплинарна експертна комисия по исторически и образователни въпроси\". И отново се изброяват проблемните области. В самото рамково споразумение,  , някой думи и абзаци са подчертани чрез удебеляване, за да е ясно, че са акцент. Като: Президентът: Идеологията и манипулацията на тоталитаризма нямат място в обединена Европа След което от правителството посочват какво \"се разбира под \"реален напредък в изпълнението на буквата и духа на Договора\": Захариева: Подкрепата за Северна Македония никога не е била безусловна Конкретните искания по отношение на дейността на Съвместната мултидисциплинарна експертна комисия по историческите и образователните въпроси са: \"България води студена война срещу Македония\" По отношение на езика българската страна настоява да се използва фразата \"официален език на Република Северна Македония\". В допълнение, в откриващото изявление на ЕС в рамките на първата МПК България ще настоява за включване на текст относно необходимостта Република Северна Македония да изпълнява добросъвестно духа и буквата на Договора за добросъседство с България през целия процес на присъединяване към ЕС. В парламента също бе внесена декларация по темата, която се очаква да бъде гласуване утре. Ето какво гласи тя: Президентът: Идеологията и манипулацията на тоталитаризма нямат място в обединена Европа Захариева: Подкрепата за Северна Македония никога не е била безусловна \"България води студена война срещу Македония\"", "date": "2019.10.09", "title": "България подкрепя Северна Македония. Под условие"}
{"url": "https://clubz.bg/88858-beliqt_dom_nqma_da_sytrudnichi_po_razsledvaneto_za_impijchmynt", "text": "Белия дом официално отказа да съдейства по разследването за импийчмънт на президента Доналд Тръмп, предаде \"Би Би Си\". Администрацията на държавния глава изпрати писмо до лидерите на Демократическата партия, в което разследването бе обявено за  и САЩ отпускат на Украйна военната помощ, с която се твърди, че Тръмп изнудвал Зеленски Три комисии в Камарата на представителите, доминирани от демократи, раследват дали Тръмп е задържал помощи за Украйна в размер на 400 милиона долара, за да получи обещание, че Джо Байдън, който е водачът сред кандидат-президентите на Демократическата партия, ще бъде разследван. Писмото на Белия дом бе изпратено няколко часа, след като администрацията на Тръмп забрани на американския посланик в ЕС Гордън Сондланд да бъде изслушан от комисиите. Съветникът на Белия дом Пат Чиполоне се обръща към лидерката на демократите и председателка на Камарата на представителите Нанси Пелоси и тримата председатели на демократическите комисии. Той ги обвинява, че дават началото на разследване, което  Тръмп блокира изслушването на свидетел по разследването за импийчмънт В писмото се настоява, че тъй като демократите не са гласували официално процеса по импийчмънт в Камарата на представителите, разследването не е  .     Те също са обвинявани, че се опитват да изменят резултата от изборите през 2016 г. и  В отговор Пелоси определи писмото за   и обвини Тръмп, че се опитва да  . Две седмици след началото на разследването в Камарата на представителите САЩ изпада в конституционна криза.  Втори свидетел срещу Тръмп за разговора му със Зеленски  Писмото на Белия дом към председателката Нанси Пелоси бе 8 страници, но посланията бяха прости. Никакви показания под клетви. Никакви документи. Никакво съдействие въобще. Администрацията се съмнява в легитимността на цялото разследване, като обявява процеса за противоконституционен. Демократите контрират, че Конституцията дарява на Камарата на предствителите   и че те ще продължават разследването с или без позволението на Белия дом. Демократите на този етап разполагат с няколко възможности. Могат да обвинят администрацията в обстукция, което само по себе си е достатъчно основание за импийчмънт.  Могат да се опитат да уважат неясните желания на Белия дом, за да получат съдействие. Или пък да разчитат на съдилищата да принудят Белия дом да съдейства. Съдебната власт обаче може да отсъди, че в момента се разиграва политическа война. Тогава Тръмп може да реши, че не е длъжен да уважава изводите на Камарата и дори ако се наложи - да постави под въпроса валидността на процеса в Сената. Конгресът иска от ФБР документите по разследванията срещу Тръмп Това е неизследвана територия. И както двете страни отбелязват, макар и поради различни причини, президентството и върховенството на закона са поставени на карта. Писмото на Чиполоне бе изпратено няколко седмици след като бе блокирано излушването на посланика на САЩ в ЕС Гордън Сондланд. Текстовите съобщения, които бяха публикувани миналата седмица, разкриват, че Сондланд е дискутирал опитите да се въздейства на Украйна заради Байдън пред други американски дипломати. Тръмп, Байдън-син и Украйна Адвокатът му Робърт Лъскин сподели, че посланикът е  , тъй като пропътувал разстоянието от Брюксел до Вашингтон с намерението да се подготви за изслушването. В \"Туитър\" президентът обяви, че Сондланд е щял да се яви пред незаконен съд.     Но председателят на комисията по разузнаването на Камарата на представителите Адам Шиф заяви пред репортери, че пратеникът е разполага с текстови съобщения и мейли, записани на устройство, които са били  с разследването. Шиф допълни, че те са били предадени на Държавния департамент, който ги задържа.  Целта на разследващите е да разберат дали президентът е задържал помощи на Украйна на стойност 400 милиона долара, за да принуди Киев да поведе разследване в делата на Байдън в страната. След Зеленски, Тръмп се обаждал и на австралийския премиер  - искал помощ за Мълър Синът на кандидат-президента - Хънтър Байдън, който е заемал пост в борда на директорите на енергиен гигант в Украйна. Тръмп и привържениците му смятат, че Джо Байдън се е възползвал от поста си като вицепрезидент при администрацията на Обама, за да предпази сина си от разследване за престъпление. Тези обвинения са опровергани. В телефонен разговор от 25 юли Тръмп и Зеленски дискутират Байдън. След това обаче запознат източник разкрива проведената дискусия и малко след това Пелоси повежда разследване за импийчмънт на американския държавен глава. Тръмп за Байдън: Джо е най-слабият в умствено отношение Във вторник адвокат от Камарата на представителите обясни на федерален съдия, че разследването може да надхвърли Украйна и да обхване опита за обструкция на справедсливостта от президента. Демократите в момента водят борба с министерството на правосъдието, за да получат достъп до пълния нередактиран доклад на Мълър по обвиненията за съучастничество между предизборния екип на Тръмп и Русия. Импийчмънт е първата част от двустепенен политически процес, чрез който Конгресът може да острани президента от служба. Ако Камарата на представителите подкрепи импийчмънта, Сенатът е принуден да заведе процес. Тръмп: Ставащото не е импийчмънт, а преврат Ако 2/3 от сенаторите подкрепят осъждането на президента, той е отстранен. Това трудно ще се случи, тъй като Тръмп разполага с мнозинство в Сената. Само двама президента в историята на САЩ са били успешно подложени на импийчмънт, но нито един от тях не е осъден и отстранен от Сената - Андрю Джонсън и Бил Клинтън. Никсън си подава оставката преди да може да бъде подложен на импийчмънт. Тръмп блокира изслушването на свидетел по разследването за импийчмънт Втори свидетел срещу Тръмп за разговора му със Зеленски  Конгресът иска от ФБР документите по разследванията срещу Тръмп Тръмп, Байдън-син и Украйна След Зеленски, Тръмп се обаждал и на австралийския премиер  - искал помощ за Мълър Тръмп за Байдън: Джо е най-слабият в умствено отношение Тръмп: Ставащото не е импийчмънт, а преврат", "date": "2019.10.09", "title": "Белият дом \"няма да сътрудничи по разследването за импийчмънт\""}
{"url": "https://clubz.bg/88847-timyt_na_angliq_gotov_da_napusne_terena_pri_rasizym_v_sofiq", "text": "Националният отбор на Англия е готов да напусне терена още при първите прояви на расизъм по време на европейската квалификация с България на стадион \"Васил Левски\" в понеделник.  Това заявиха националите на \"трите лъва\" Тами Ейбрахам и Трент Александър-Арнолд по време на пресконференция в Лондон. Ейбрахам изтъкна, че в тима са обсъдили казуса и са стигнали до единодушно решение. Българин изведен от \"Уембли\" заради расизъм Има протокол от три стъпки на УЕФА, но англичаните са готови да го нарушат и да си тръгнат от игрището моментално. За това предупреди селекционерът Гарет Саутгейт още през миналия месец, когато изтъкна, че знае за проблемите с расизма по българските стадиони и с наши фенове. Изявлението му предизвика остра реакция на Борислав Михайлов и писмо до УЕФА и футболната асоциация на Англия. Боби Михайлов се възмути на английския селекционер Англия гостува в Прага в петък, а в понеделник играе с България. Би Би Си припомня, че част от стадион \"Васил Левски\" ще е затворен заради расистки прояви - един блок. И че УЕФА и този сезон наказа \"Левски\" и \"Локомотив\" (Пловдив), а \"сините\" \"излежаваха\" санкция за празен стадион в две домакинства, наложена още през миналата година. Все за расизъм. Малкото зло - \"Васил Левски\" остава частично затворен за мача с Англия В същия дух се изказа и Александър-Арнолд: Протоколът на УЕФА включва първо предупреждение по радиоуредбата на стадиона, след това временно прибиране на отборите в съблекалните и ако расистките възгласи (или плакати, транспаранти и т.н.) продължат, прекратяване на срещата. Боби Михайлов се възмути на английския селекционер Малкото зло - \"Васил Левски\" остава частично затворен за мача с Англия", "date": "2019.10.09", "title": "Тимът на Англия готов да напусне терена при расизъм в София"}
{"url": "https://clubz.bg/88844-yunker_britaniq_potyva_pri_brekzit_bez_sdelka", "text": "Двадесет и два дни преди поредната дата за \"Брекзит\" политическото напрежение расте, а езикът на лидерите се изостря. Не прави изключение и обикновено дипломатичният председател на Европейската комисия Жан-Клод Юнкер. Вчера британското списание \"Спектейтър\" публикува отговори на неназован източник от Даунинг стрийт № 10, от които става ясно, че там не целят и не очакват сделка с ЕС, а се готвят за напускането му без споразумение и се опитват да осуетят ново продължаване на преговорите, за което настоява британската опозиция. Британия щяла \"да стане лоша\", ако ЕС не приеме проектосделката на Джонсън От отговорите става ясно, че правителството на премиера Борис Джонсън е на нож с парламента и съда, гледа на тях като на европейски агенти и ги противопоставя на мнозинството, гласувало за \"Брекзит\".  То се надява да спечели предсрочни избори под лозунга за незабавен \"Брекзит\". Вчера правителството на Джонсън публикува доклад от 156 страници, който описва приготовленията за \"Брекзит без сделка\". По-рано след телефонен разговор между Джонсън и Меркел стана ясно, че последното предложение на Лондон е неприемливо за ЕС. След разговор с Меркел днес: Лондон смята преговорите за Брекзит за провалени Той заявява, че бъдещите връзки между ЕС и Лондон би трябвало да остана приятелски, но има риск в деня след \"Брекзит\" те да бъдат \"по-малко интимни отколкото с Канада\".   След разговор с Меркел днес: Лондон смята преговорите за Брекзит за провалени", "date": "2019.10.09", "title": "Юнкер: Британия потъва при \"Брекзит без сделка\""}
{"url": "https://clubz.bg/88845-rusiq_montira_na_yujnite_si_granici_svryhmoshtni_radari", "text": "Русия ще подсили отбраната на южните си региони със свръхмощни радари. Това ще е ответна мярка срещу разполагането на американски системи за противоракетна отбрана (ПРО) в Румъния, пише \"Известия\". Така нареченият район за ПРО, създаден от САЩ в Румъния, за да защити Европа от \"иранската заплаха\", е красива легенда с цел да се прикрие разполагането на нападателни средства, цитира вестникът мнение на руския военен експерт генерал-полковник Леонид Ивашов. Полуостров Крим и Южна Русия ще бъдат защитени със свръхмощни радиолокатори с далечен обсег \"Ниобий-СВ\". Според източници на \"Известия\" в руското министерство на отбраната поделения от Южния военен окръг на страната ще получат такива \"ловци на стелтове\" още до края на годината. Тези станции лесно откриват не само обикновени летателни апарати, но също така самолети, маскирани чрез стелт технологии, дори хиперзвукови и крилати ракети, обяснява всекидневникът. Появата на подобни радари в руските войски сериозно ще засили радиолокационния контрол над въздушното пространство откъм юг. Задача, която става особено актуална след разпадането на Договора за ликвидиране на ракетите със среден и малък обсег, смятат експерти на изданието. САЩ продават ракети \"Пейтриът\" и на Румъния Няколко радара \"Ниобий-СВ\", разположени в Крим, ще могат да контролират цялото Черно море, посочва генерал-лейтенант Александър Лузан, главен инженер на войските за ПВО в сухопътните сили на Русия. Метровият диапазон, в който работят локаторите, дава възможност да откриват примерно бомбардировачи \"Б-2 Спирит\" и най-новите американски изтребители \"Ф-22 Раптор\" и \"Ф-35 Лайтнинг-2\". Освен това ги прави неуязвими за противорадарни ракети от рода на Ей Джи Ем 88 (AGM-88 HARM). Снабдени със защита от смущения, радарите \"виждат\" дори трудни цели на разстояние 300 км и следят до 300 цели едновременно. Освен това са мобилни - монтирани на високопроходими камиони \"КамАЗ\", и може за броени минути да се прехвърлят на друго място, тъй че \"ще е крайно трудно да бъдат унищожени\", уверява генерал Лузан.", "date": "2019.10.09", "title": "Русия монтира на южните си граници свръхмощни радари"}
{"url": "https://clubz.bg/88850-ibrahimovich_se_sdobi_s_bronzova_statuq_v_rodniq_si_grad", "text": "Бронзова статуя на Златан Ибрахимович беше открита в родния му град Малмьо и голмайсторът лично присъства на церемонията. Общата й височина е 2,7 метра, тежи 500 кг, предават световните агенции. Дело е на популярния Петер Линде, а всички разноски са поети от футболната федерация на Швеция. 38-годишният Златан има 116 мача и 62 гола за Швеция от 2001-ва до 2016 г. В кариерата си той игра за \"Малмьо\", \"Аякс\", \"Ювентус\", \"Интер\", \"Барселона\", \"Милан\", \"Пари Сен Жермен\", \"Манчестър Юнайтед\" и \"Лос Анджелис Галакси\", чийто екип облича сега.", "date": "2019.10.09", "title": "Ибрахимович се сдоби с бронзова статуя в родния си град"}
{"url": "https://clubz.bg/88855-ict_uslugite_ogromen_potencial_no_i_riskove", "text": "Информационно-комуникационни технологии - това стои зад съкращението ICT, но в последните години терминът все повече се използва за бизнес услуги. И това не е случайно - навлизането на разнообразни технологични решения в работните процеси на компании от всякакъв тип става все по-ключово за успеха им. Ако през първото десетилетие на века подобни услуги бяха ползвани най-вече от тези, които ги създават - технологичните компании - то сега те се превръщат в жизненоважен елемент от почти всеки бизнес. Всяка компания, която работи с офис пакети и имейл, се нуждае от надежден и стабилен софтуер. Ритейл веригите, застрахователните дружества, производствените цехове пък имат нужда от инструменти за мениджмънт. Големите вериги магазини се нуждаят от кибер и видеосигурност. Всякакви институции имат нужда от сървърни системи, достъпни и удобни центрове за данни. А големите ИТ компании вече не могат без солидни клауд системи, особено когато персоналът им е разпръснат в няколко държави. През 2000 г. едва 14,6% от световната популация, или около 360 млн. души, имат достъп до Интернет. През 2019 г. те са над 4,5 млрд. души, или близо 60% от човечеството. Няколко проекта в момента работят за минимален интернет достъп в целия свят, но дори обичайният до сега растеж да се запази, до 2030 г. практически всеки ще може да влезе в Световната мрежа. Бариерата, която спираше дигитализацията на бизнеса преди няколко години, се разпада със светкавични темпове. Не е случайно, че ICT секторът се утроява между 1995-2014 г., a в последните пет години растежът е в почти геометрична прогресия. Дигитализират ли се бизнесът и общините? Притесненията, че едни компании могат да изостанат от други по тази причина, вече не са налице. Но все още много компании се колебаят, и има няколко ключови причини, които ги карат да продължават със старите, изпитани, но и далеч по-бавни методи на работа. Първото е високата цена на интеграция на новите услуги – това е инвестиция, която един малък до среден бизнес трудно може да си позволи. Второ – рисковете от това да избереш лош софтуерен продукт, който е направен набързо, е напълно реална опасност при експлозивно растящия пазар. Трето – нежеланието да се промени начина на работа, с който хората са свикнали. Много клиенти трудно се доверяват на центрове за данни – въпреки факта, че там сървърите се наблюдават от специалисти, а този в шкафа в офиса често бива забравен месеци наред. Други имат съмнения в това как процесът на интеграция ще повлияе на работниците им и дали няма да загубят ценни кадри, които не могат да се адаптират към нова система на работа. Но гъвкавостта на този тип услуги е в пъти по-добра от преди. Ключово е да се потърси не просто парче софтуер или клауд-услуга на добра цена, а да се направи ясен план за това какво е нужно на конкретния бизнес, как може да бъде внедрено в работата му, без да я променя твърде бързо, и как могат разходите да бъдат оправдани (особено пред инвеститори в публичните компании). За тази цел най-добрите в сектора предлагат и консултации – екипи от специалисти, които да препоръчат не просто целия каталог на компанията, а най-подходящото за конкретния бизнес. Една компания може да има горяща нужда от облачна платформа, друга пък ще се нуждае от софтуер за оптимизация и дигитализация на бизнес процесите. В ранните дни на бизнес-дигитализацията клиентите бяха заливани с куп решения, но сега вече има изработени индустриални стандарти, които да стеснят търсенето на подходящия софтуер. В България редица компании предлагат подобни услуги, но малко имат достатъчно обемно портфолио и опит с клиенти, който да им позволи да намерят най-подходящото решение за конкретния бизнес. В последните години на това са способни основно големите телекоми като А1, които вече са помогнали на множество бизнеси с дигиталната им трансформация.  Само в IT-сектора сме европейци по заплати През 2017 г. решението на А1 да стартира собствена дигитална платформа  изглеждаше по-скоро авантюристично, но с течение на времето тя зае важна част от ICT портфолиото на телекома. За успешното интегриране на новите решения компанията се възползва от опита А1 Group, към която принадлежи, което ѝ позволи да действа с по-голям размах.  В момента платформата предлага редица решения сред които офис пакетът на Microsoft Office 365, платформата за оптимизиране на работата с клиенти Zoho CRM, софтуера за сигурност IKARUS wifi.security, услугата за разработване на сайтове A1 Web Presence и др. Близо 25-годишният опит също играе важна роля в налагането на ICT услугите – компанията познава на практика целия бизнес и институциите у нас и знае какви конкретни решения да предложи. Разпознаваемостта пък в една или друга степен вдъхва доверие, което и най-иновативният и гъвкав бизнес трудно би извоювал, ако присъства на пазара отскоро. Едновременно с това, телекомът се легитимира като сериозен ICT доставчик чрез партньорства с едни от най-големите в световен мащаб  – А1 има сертификат за Premier партньор на Cisco за предоставяне на цялостни технологични решения за бизнеса и е лицензиран партньор на SAP Solutions и SAP България. В България е съсредоточен и т. нар. SAP Competence Center за цялата A1 Group със сертифицирани от SAP служители. По-рано тази година облачната платформа  на А1 Group – Exoscale – разположи своя IT инфраструктура, в новия високотехнологичен дейта център на A1 в София. С това компанията стана първият и единствен телеком в България със собствена хиперскалируема платформа, която предлага пълно портфолио от облачни услуги от тип инфраструктура като услуга (IaaS).  Към днешна дата потенциалът на ICT услугите е неоспорим, но както във всяка една сфера са нужни много усилия, за постигането на резултати. Дигитализацията на бизнеса и подходящата откъм специалисти среда пък са това, което дава допълнителен ентусиазъм на амбициозните компании. Компании като А1 пък вече се  позиционират не просто full telco, а като доставчик на интегрирани ICT решения.   Само в IT-сектора сме европейци по заплати", "date": "2019.10.09", "title": "ICT услугите - огромен потенциал, но и рискове"}
{"url": "https://clubz.bg/88857-evrohold_shte_nalee_270_mln_lv_v_chez_do_2020_g", "text": "До 25 дни Комисията за защита на конкуренцията (КЗК) трябва да реши дали да одобри сделката, свързана с покупката на активите на ЧЕЗ в България от \"Еврохолд България\" АД. Ако получи зелена светлина, компанията ще налее над 270 млн. лв. в електроразпределителното дружество до 2020 г. Това каза председателят на надзорния съвет на \"Еврохолд България\" АД Асен Христов на пресконференция, на която дружеството представи стратегия за развитие на компаниите от групата на \"ЧЕЗ България\" след завършване на сделката, предава БТА. КЗК започва производство за придобиването на ЧЕЗ Затова от \"Еврохолд\" се готвят за по-нататъшното развитие по сделката. По думите на Христов парите за закупуването на активите на ЧЕЗ в България са осигурени. Председателят на управителния съвет на \"Еврохолд България\" АД Кирил Бошов обясни, че основната дейност на компанията е застраховането. Той добави, че в управителния съвет на \"Еврохолд\" има специалист с дългогодишен опит в българската енергетика. Бошов е уверен, че компанията може да купи такъв актив, който да бъде интегриран добре и да бъде в интерес на българските потребители. Структури отвън пречели на продажбата на ЧЕЗ  Васил Стефанов, член на УС на \"Еврохолд България\" и ръководител \"Сливания и поглъщания\", посочи, че сделката е за стойност 335 млн. евро. Част от сумата ще бъде осигурена от набиране на капитал от настоящите акционери. Другата част ще бъде осигурена чрез дългово финансиране от две глобални инвестиционни банки. За развитието на сделката от \"Еврохолд\" ползват услугите на няколко международни консултантски компании. От \"Еврохолд\" от три години обмисляли да влязат и в енергийния бизнес. Затова компанията е създала специален енергиен борд, в който са включени експерти в енергийния сектор, посочиха още оттам. Този борд ще помогне за интеграцията и управлението на компаниите на ЧЕЗ в България след придобиването на активите. Енергийният борд ще бъде движеща сила за инвестициите и иновациите в българската електропреносна инфраструктура. От \"Еврохолд\" обещаха, че ще запазят сегашния висш мениджмънт на ЧЕЗ с цел съхраняване на опита и екипа на компанията. Ако получи зелена светлина от КЗК, компанията ще се опита да намали загубите на електроенергия, ще развие и разшири интелигентните системи за дистанционно управление и отчитане на електромерите. Освен това в плановете на \"Еврохолд\" влиза и внедряването на системи за прогнози на нуждата от поддръжака и система за намаляване на времето и честотота на аварийните прекъсвания.  Сделката за ЧЕЗ: три западни банки  зад кандидат-купувача \"Еврохолд\" Голямата цел на новото ръководство на електроразпределителното дружество ще бъде да обърне фокуса към възобновяемата енергия, твърдят от \"Еврохолд\". По думите им ще подпомагат икономически ефективните мини- и микро-ВЕИ-та, ще използват LED автоматизирани системи за домове и офиси. Членът на енергийния борд на \"Еврохолд\" Георги Миков обяви, че от компанията са планирали инвестиционна програма от над 270 млн. лева за настоящия регулаторен период до 2020 г. За следващия регулаторен период ще бъдат инвестирани над 240 млн. лв. Инвестициите ще се съобразяват с регулаторните изискания и решения на КЕВР. Основната цел на инвестициите е да намалеят загубите на електрическа енергия. По-рано тази сутрин Асен Христов коментира в ефира на бТВ, че структури отвън пречели на продажбата на ЧЕЗ. Структури отвън пречели на продажбата на ЧЕЗ  Сделката за ЧЕЗ: три западни банки  зад кандидат-купувача \"Еврохолд\"", "date": "2019.10.09", "title": "\"Еврохолд\" ще налее 270 млн. лв. в ЧЕЗ до 2020 г."}
{"url": "https://clubz.bg/88852-ne_kompyutri_a_kompoti_sajtyt_ne_e_evropejski_a_proruski", "text": "Отделът за наблюдение на дезинформацията към Европейската служба за външна дейност (ЕСВД) разкри опит за подвеждане на аудиторията на сайт, привидно свързан с Европейския парламент. Сайтът   („Европарламентът днес“) се представя като „Месечен вестник за ЕП“. На страницата се твърди, че той създаден, за да предоставя трибуна основно на евродепутатите. Проверката е установила, че 99 на сто от съдържанието в сайта не е собствена информация, а препечатки. 47% от тези препечатки са от сайта на   (RT, или „Русия днес“) - главното оръдие на кремълската пропаганда, финансирано изцяло от правителството в Москва. 8 инструмента за откриване на фалшиви новини и дезинформация EP Today използва името на Европарламента с цел заблуда и без получено законово разрешение, изтъкват от ЕСВД. От ЕП се свързали със сайта през септември и поискали ситуацията да бъде изяснена. В раздела   на EP Today се твърди, че сайтът е предназначен, за да пишат в него само евродепутати по въпроси, които смятат за важни в момента и трябва да привлекат вниманието на техни колеги и хора, вземащи решения. Над 99 на сто от статиите в EP Today обаче не са собствени. В периода от 24 октомври 2018 г. досега 47 на сто от публикациите са буквално копирани от RT.  Има случаи дори една статия да бъде копирана няколко пъти на една и съща страница. От ЕСВД анализирали 17 697 материала, публикувани в EP Today за периода от 6 април 2017 г. до 23 август 2019 г. И се оказало, че едва 25 публикации са на евродепутати. Това прави 0,14 на сто от цялото съдържание на страницата. Сайтът, изглежда, е лобистка платформа, представена за сериозна медия, насочена към политици и стратези в ЕС. Концепцията е проста - EP Today предлага публичност или илюзия за такава в замяна на внимание. Администраторите на фейсбук профила на EP Today работят от Индия. В Брюксел е посочен само   с пощенска кутия. Това е и единственият начин за установяване на връзка със сайта в столицата на ЕС. EP Today има 145 000 последователи във фейсбук и 6000 в туитър.", "date": "2019.10.09", "title": "Не компютри, а компоти. Сайтът не е европейски, а проруски"}
{"url": "https://clubz.bg/88848-prezidentyt_ideologiqta_i_manipulaciqta_na_totalitarizma_nqmat_mqsto_v_obedinena_evropa", "text": "„Идеологията и манипулацията на тоталитаризма нямат място в обединена Европа“, това коментира президентът Румен Радев по темата за Северна Македония и българските условия за започването на преговорите с ЕС. \"Българската позиция за европейското приобщаване на Скопие е в интерес на историческата истина и недопускане на междусъседски проблеми в общото европейско семейство\", добави той от Смолян, където е на посещение. Тя внася ясни европейски критерии и устойчивост в процеса на европейското приобщаване на страната. Според Радев е важно предварително да са ясни условията за нашата подкрепа във всяка една преговорна глава и затова e организирал консултативната среща по темата. Държавният глава подчерта, че очаква от българското правителство да отстоява последователно българската позиция. Хората от България и от Република Северна Македония споделят общ културен код, история и език от 1300 години. Затова политиците от двете страни имат общата отговорност да търсят подходи, които да ни сближават, а не поводи, които ни разделят, смята още президентът. „Не е работа на политиците на Република Северна Македония да коментират вътрешнополитическия живот в България, така както аз не коментирам и не се занимавам с вътрешнополитическите въпроси на Република Северна Македония“, заяви още той. И припомни, че e поканил у нас колегата си Стево Пендаровски още на церемонията по встъпването му в длъжност.", "date": "2019.10.09", "title": "Президентът: Идеологията и манипулацията на тоталитаризма нямат място в обединена Европа"}
{"url": "https://clubz.bg/88846-400_rekordno_visoki_temperaturi_prez_lqto_2019_g", "text": "Анализ на института \"Бъркли ърт\" установи, че през лятото в Северното полукълбо са поставени почти 400 рекорда за високи температури, съобщава Би Би Си. Рекордите са подобрени в 29 държави от 1 май до 30 август тази година. Една трета от тях са в Германия, следвана от Франция и Холандия. През цялото лято има 1200 случая на места в Северното полукълбо, където температурата е най-висока за дадения месец. Данните са от метеорологични станции в Северното полукълбо, където се правят наблюдения от поне 40 години. Но има и такива, работещи от 150 години. Код червен за рекордна жега в Париж По време на горещите вълни в Европа през юни и юли бяха подобрени редица местни и национални рекорди. Във Франция температурата достигна 46 градуса Целзий - абсолютен рекорд. Рекорди бяха поставени и във Великобритания, Белгия, Германия, Люксембург и Холандия. В САЩ са подобрени 30 рекорда, в Япония - 10. Най-много температурни рекорди в обхванатите измервателни станции са подобрени от 2010 г., следвана от 2003 г. Увеличаващият се брой безпрецедентни пикове на високи температури е част от дългосрочната тенденция за глобално затопляне, каза д-р Робърт Роди от \"Бъркли ърт\". Юли 2019 г. беше най-горещият месец в света, откакто се правят измервания. Предишният рекорд е бил от юли 2016 г. Глобален рекорд беше поставен и за юни тази година, пише БТА.", "date": "2019.10.09", "title": "400 рекордно високи температури през лято 2019 г."}
{"url": "https://clubz.bg/88853-za_poreden_pyt_otlojiha_lobistkite_pravila_za_tyrgovcite_na_goriva", "text": "Депутатите за пореден път удължиха срока за влизането в сила на наредбата по закона за горивата, който миналата година предизвика протести на под прозорците на Министерския съвет по обвинения в лобизъм за \"големите\" в бранша. Така вместо на 27 октомври, новите правила трябва да започнат да действат от януари следващата година - или с още три месеца отсрочка. Поправката бе прокарана от председателя на НФСБ и съпредседател на \"Обединени патриоти\" Валери Симеонов, който по старата изпитана схема направи предложение за изменение в преходни и заключителни разпоредби на друг закон - в случая на този за тютюневите изделия, внесен по-рано от Министерския съвет. То мина през парламентарните комисии, където също срещна подкрепа. Което не остави равнодушен основният радетел за въвеждането на по-строги изисквания към бранша - Емил Димитров (Ревизоро) и той съзря в поредното отлагане опит за изнудване на премиера Бойко Борисов. Законът за регулирането на административните дейности и търговията с нефт и нефтени продукти, каквото е пълното наименование на т.нар. закон за горивата, беше приет в началото на годината, но реално не работи заради отлагането на подзаконовите нормативни актове. Преди предложението на Валери Симеонов наредбата трябваше да влезе в сила на 27 октомври. Още миналата година, в качеството си на вицепремиер, а после и на редови депутат, Симеонов \"поведе\" протестите на \"малките\" в бранша, което бе парадоксално предвид факта, че вносител формално бе Ревизоро - представител също на \"Обединени патриоти\". Срещу закона се обявиха дребните търговци на горива, които и днес излязоха на мълчаливо бдение пред Народното събрание, а след като стана ясен резултатът от гласуването започнаха да скандидат \"Валери! Валери!\". Според тях новите правила създават неизпълними за тях финансови и технически изисквания и е изцяло лобистки. Задава се нов ремонт на ремонтирания закон за горивата - пречи на пазара Целта на отлагането на наредбата е да се даде време за разглеждане от Министерски съвет и парламента на подготвените от Министерството на икономиката промени в закона, които би трябвало да премахнат повечето спорни моменти. Така например от новите правила би трябвало да отпадне изискването търговците на горива да имат поне 1 млн. лева уставен капитал и да депозират по 500 хил. лв. в банкова сметка на министерството. Освен това се предвиждаха прекомерни, според малките търговци, изисквания за вместимости и др. В началото на март обаче Комисията за защита на конкуренцията излезе с констатация, според която тогавашният вариант на закона създава предпоставки за изкривяване на конкурентната среда на пазара. Така мнението на антимонополния орган залегна в пусния за обществото обсъджане проект за изменение на закона.  Законът за горивата: властта аха да се самобламира, бизнесът пак се скара Днес обаче Ревизоро съзря опит за предизборен шантаж и призова депутатите преди гласуването да защитят \"премиера от изнудване\".  Под \"някои хора\" депутатът от ВМРО визира колегата си в парламентарната група Симеонов, който изнудвал Борисов с протестите още преди изборите за евродепутати през май тази година. При внасянето на закона от Ревизоро с миналата пролет, той беше подкрепен от всички партии. Въпреки че мотивите му бяха, че така държавата се бори със сивия сектор при горивата, според повечето експерти той е \"лобистки\" и обслужва големите компании в Българската петролна и газова асоциация. Стигна се до публична размяна на реплики между председателя тогава на асоциацията и директор на \"Лукойл\" Валентин Златев и председателят на КРИБ Кирил Домусчиев. Бизнесът скаран за закона за горивата, Домусчиев и Златев в схватка С днешната \"поправка на поправката на поправката\" приемането на секторния закон ще продължи да точи вече повече от 18 месеца. По този повод Ревизоро коментира, че малките търговци просто не искат да се регистрират и прогнозира, че и след януари 2020 ще се разиграе същият сценарий.  Законът за горивата: властта аха да се самобламира, бизнесът пак се скара Бизнесът скаран за закона за горивата, Домусчиев и Златев в схватка", "date": "2019.10.09", "title": "За пореден път: отложиха \"лобистките\" правила за търговците на горива"}
{"url": "https://clubz.bg/88793-saturn_stana_shampion_po_luni", "text": "С откриването на 20 нови луни планетата Сатурн стана шампион в дисциплината, изпреварвайки Юпитер, предава Асошиейтед прес, цитирана от БТА. С новоткритите естествени спътници, орбитиращи около Сатурн, броят им набъбна на 82. Юпитер остава на втора позиция в Слънчевата система със 79 луни. За Юпитер, най-голямата планета в Слънчевата система, остава все пак утешението, че около него кръжи най-голямата луна. Ганимед е с размер почти 1/2 от този на Земята. Луна на Сатурн с възможен живот (ВИДЕО) Шепърд и неговият екип са използвали телескоп на Хаваите, за да наблюдават двадесетте нови луни на Сатурн през лятото. Може би още около 100 по-малки луни кръжат около тази планета и тепърва предстои да бъдат открити. Астрономите досега почти са завършили работата по инвентаризирането на луните с големина 5 километра около Сатурн и 1,6 километра около Юпитер. По-трудно е да се открият мини-луните, орбитиращки около Сатурн отколкото около Юпитер, тъй като Сатурн е много по-отдалечена от Земята планета. Шепърд предполага, че бебетата-лунички са се зародили от по-големи родители, които са се разпаднали веднага след образуването на Сатурн.", "date": "2019.10.09", "title": "Сатурн стана шампион по луни"}
{"url": "https://clubz.bg/88816-kogato_dejstviqta_sa_po_silni_ot_mrynkaneto", "text": "Каква картина изниква в съзнанието ви при среща със словосъчетанието Студентски град? Детайлите ще варират според опита, нагласите и информираността ви, но представата ви за столичния Студентски град до голяма степен ще се припокрива с тази на мнозинството български граждани: място, където можете да купонясвате до зори, да се наливате с евтин алкохол и да консумирате други специфични (и опасни) субстанции, но където трудно ше намерите спокойствие, условия и мотивация за учене. Решени да допринесат за промяната на облика и духа на Студентски град, няколко младежи запретват ръкави и създават   – първото   в България. В уютното място, което отвори врати на 1 октомври, студентите могат да се готвят самостоятелно или с приятели, да участват във или да организират лекции и обучения, или просто да четат каквото им душа иска. И всичко това 24 часа в денонощието, 7 дни в седмицата срещу само 30 лева на месец или 90 лева на семестър. Нека ви задам още един въпрос в духа на първия: какво си представяте, когато чуете или прочетете „наука в България“? Тук отново нюансите ще варират от човек до човек, но има немалка вероятност още при самото споменаване на тези думи да отсечете, че наука в България няма отдавна, и да приведете примери за недофинансирани научни институции и учени, които се чудят как да свържат двата края – примери, които биха обезкуражили и най-нахъсаните млади хора да се откажат от мечтите си за научна кариера. Решени да подпомогнат развитието на науката в България, студенти и възпитаници на СУ „Св. Климент Охридски“ създават  – център за кариерно ориентиране, който свързва студентите, изучаващи природни науки, с компании, извършващи научна дейност. Екипът се надява центърът да е от полза и на двете страни – студентите да си намират по-лесно стажове и работа, а компаниите – квалицифицирани и трудолюбиви кадри. С инициативността и чувството си за лична отговорност младите хора, които стоят зад начинания като StudyHub Bulgaria и ScienceUp, ни дават два ключови урока. Първи урок: предприемането на действия за разрешаването на един или друг проблем е многократно по-полезно за всички в сравнение с неспирното обсъждане на проблема, докато той се задълбочава. На пръв поглед интуитивен, този урок далеч не е толкова лесен за прилагане поради простата причина, че градивните действия изискват мисъл, енергия и търпение, каквито не са нужни при бездействието. Момичетата, на които им хрумва идеята за StudyHub Bulgaria, идентифицират проблем, който ги касае пряко: липсата на условия за учене в късните и ранните часове на деня. Вместо да търсят виновните за тази липса, те се замислят какво биха могли да направят, за да я запълнят. Така оформят концепция за споделено пространство за учене, което да е достъпно 24/7, за да позволява на студентите да се подготвят в най-удобното за тях време. Това премахва неудобството от ученето по бензиностанции и кафенета и дава възможност на студентите да съчетават следването с работа или стаж. Ако създателите на денонощната читалня бяха забелязали проблема, но бяха заключили, че от тях нищо не зависи, тъй като така или иначе „в тази страна нищо не става“, те не само нямаше да го решат, но може би щяха да загубят и последните си запаси мотивация. Урокът „Действията са по-силни от мрънкането или общите приказки“ би ни улеснил и на предстоящите местни избори. Когато преценявате кандидатите за кметове и общински съветници, замислете се какво всъщност ви предлагат и на какво основание. Игнорирайте врели-некипели от сорта на „Аз ще работя за гражданите“ или абстрактни обещания от типа „Аз ще се погрижа за създаването на нови работни места“ и търсете обещания за вземането на конкретни мерки за постигането на конкретни цели в конкретни срокове. В случая на настоящи кметове и общински съветници, които отново се кандидатират за тези позиции, ще отсеете вариантите по-лесно, като се запитате каква работа е свършил всеки от тях през изтичащия им мандат. Ако се затруднявате да отговорите на този въпрос, по-добре се огледайте за алтернативи. Втори урок: търсенето на решение на даден проблем увеличава шансовете ни да срещнем съмишленици, които биха допринесли с безценни знания, контакти и материални ресурси – понякога напълно безвъзмездно. Създателите на StudyHub Bulgaria спечелват на своя страна един от световните лидери в търговията с мебели, който им помага да изградят пространство, което да е отговаря на вкуса и очакванията на студентите. Те получават подкрепа и от професионалисти в други сфери, благодарение на които всеки от нас може например да си направи   из читалнята, и от съвестни граждани, които им даряват книги. Сходен е опитът и на ScienceUp. От една страна, центърът се помещава в модерния   към Биологическия факултет на СУ „Св. Климент Охридски“ – може би най-подходящото място за център по кариерно ориентиране в областта на природните науки. От друга страна, екипът може да се възползва от напътствията и контактите на хора като Кирил Петков (основният „виновник“ за изграждането на Центъра за приложни науки и иновации) и Лена Бориславова, които притежават магистърски степени от Harvard Business School и Harvard Law School и днес градят кариера в България. Един от най-красивите аспекти на StudyHub Bulgaria, ScienceUp и други подобни проекти е, че те не само облагородяват средата и служат за пример на цялото общество, но и дават възможност на хората зад тях да израстват като личности и професионалисти. От една страна, в процеса на реализиране на идеите си тези хора се научават да общуват и да работят в екип, изтъкан от различни характери. Научават се да намират съмишленици, да дават и да получават конструктивна обратна връзка, да уважават мнението на другите дори когато не са съгласни с него, да поставят колективния интерес над личния и да търсят компромисни варианти – все умения, от които се нуждаем, за да градим здрави семейства, добри приятелства и колегиални отношения на работното място. От друга страна, докато опитват да превърнат идеите си в реалност, тези хора трупат опит в изграждането на работещи структури и управлението на проекти – компетенции, които се търсят все повече и в публичния, и в частния, и в гражданския сектор. Научават се да си поставят подходящи цели, да разработват план за действие, да разпределят ресурсите, с които разполагат, да мислят за нуждите на бъдещите потребители на предлагания от тях продукт или услуга и да намират надеждни партньори. Дори да допускат грешки и дори в един момент да преустановят дейността си, те пак ще са спечелили, защото компаниите, неправителствените организации и инициативите, по които са работили, може да останат в историята, но те ще запазят натрупаните знания, умения и контакти. С други думи, проекти като StudyHub Bulgaria и ScienceUp служат на създателите им като лаборатория за гражданско и професионално образование, която запълва многобройните дефицити на традиционното университетско образование. StudyHub Bulgaria и ScienceUp могат да ви се струват като капки в морето, които в най-добрия случай ще окажат минимално въздействие върху българското общество, а в най-лошия – няма да променят нищо. Истината е, че макар и привидно незначителни, такива начинания имат потенциала да променят обществените нагласи в дългосрочен план заради по-големите видимост и свързаност помежду ни във времето на мобилните комуникации, социалните мрежи и по-достъпния транспорт. Във все по-свързания свят, в който живеем, действията на отделния човек придобиват по-голямо значение. Както  канадският клиничен психолог Джордан Питърсън, това обстоятелство ни поставя пред сложна дилема: да правим смислени неща, които са възможни само и единствено ако приемем да носим отговорност за действията си, или да водим безсмислено съществуване, но пък да не носим никаква отговорност за действията си. Сори, ама бъдещето не е на младите! StudyHub Bulgaria и ScienceUp потвърждават тезата ми, че светът, в който ще живеем след години, не принадлежи на младите. Той принадлежи на всички хора, които, независимо от възрастта си, са избрали да поемат отговорност за неговото изграждане. „Генерация Z“ – с подкрепата на „Америка за България“ „Генерация Z“ – с подкрепата на „Америка за България“", "date": "2019.10.09", "title": "Когато действията са по-силни от мрънкането"}
{"url": "https://clubz.bg/88856-sybota_19_oktomvri_reshitelniqt_den_za_brekzit", "text": "Британският парламент ще заседава извънредно в събота, 19 октомври, след решаваща среща на върха на ЕС предните два дни, гледана в момента като последен шанс за Обединеното кралство и Съюза да се споразумеят за сделка преди крайния срок за \"Брекзит\" на 31 октомври, предава Би Би Си. Ако се стигне до сделка, министър-председателят Борис Джонсън ще поиска депутатите да я одобрят, но ако не се стигне, съществува серия от възможности. Според Би Би Си те се простират от излизане без сделка до спиране на \"Брекзит\". Джонсън няколко пъти заяви, че е решен Обединеното кралство да се оттегли на 31 октомври въпреки т.нар. Закон на Бен (по името на вносителя му, опозиционния депутат Хилъри Бен), който задължава правителството да помоли за продължаване на преговорите, ако парламентът не ратифицира сделка до 19 октомври или ако дотогава не се съгласи на \"Брекзит без сделка\". Юнкер: Британия потъва при \"Брекзит без сделка\" Джонсън заяви, че ще спази закона, но според Би Би Си на Даунинг стрийт № 10 продължават разговорите за второ писмо, което обосновава защо по-нататъшното отлагане на \"Брекзит\" е ненужно. Камарата на общините е заседавала всичко четири пъти в съботни дни от 1939 година - включително на 2 септември в същата година, заради избухването на Втората световна война. Последното съботно заседание на камарата е било на 3 април 1982 година заради нахлуването на Фолклендските острови. Преговорите между Лондон и Брюксел продължават, след като Джонсън представи нови предложения за сделка по \"Брекзит\", чийто център е замяната на ирландския предпазен механизъм - мярка, договорена от неговата предшественичка Тереза Мей и ЕС, за да се предотврати възстановяването на границата между британската провинция Северна Ирландия и Република Ирландия, която е страна членка на ЕС. Сега мярката предвижда цялото Обединено кралство да остане в митническия съюз и единния пазар на ЕС, докато договори с него споразумение за свободна търговия след \"Брекзит\". Противниците на мярката смятат, че тя означава на практика неопределено във времето отлагане на \"Брекзит\".  Изтекли данни разкриват, че ЕС е твърдо против плана на Джонсън за \"Брекзит\" Джонсън предложи тя да бъде заменена с друг механизъм, при който Северна Ирландия излиза от митническия съюз на ЕС и влиза в такъв с Обединеното кралство, но границата между двете Ирландии не се възстановява, а стоките се контролират и обмитяват далеко от нея в търговски обекти. В същото време Северна Ирландия да продължи да спазва европейските регулации, като се установи регулаторна граница между нея и ЕС в Ирландско море (т.е. в британските и ирландските пристанища от двете му страни), предвижда планът на Джонсън.  Той предполага северноирландският парламент в Стормонт (който бездейства от 2017 г. заради вътрешни несъгласия) да одобрява периодично продължаването на този режим. Континентална Европа посрещна плана с резерви и след вчерашен телефонен разговор между германската канцлерка Ангела Меркел и Джонсън той беше обявен за мъртъв в медиите, а двете страни дадоха да се разбере, че вече се готвят за \"Брекзит без сделка\". След разговор с Меркел днес: Лондон смята преговорите за Брекзит за провалени Брюксел се страхува, че ако Северна Ирландия има право на глас, това ще даде на съюзниците на Джонсън – Демократичната юнионистка партия (ДЮП) – право на вето. Френският президент Еманюел Макрон е казал на Джонсън, че ЕС ще изработи окончателната си позиция за шансовете на сделка по \"Брекзит\" до края на тази седмица.  Европейският съюз е готов да направи „голяма отстъпка“, като предложи механизъм, чрез който Северна Ирландия да може да излезе от предпазния механизъм след определен период, съобщава днес лондонският \"Таймс\". Това е модифицирана версия на принципа на съгласие на северноирландския парламент. Позовавайки се на дипломатически източници, близки до преговорите, вестникът пише, че европейските правителства са готови да допуснат едностранна отмяна на договора за оттегляне от събранието в Стормънт след определен период от време. Предлага се 2025 година, стига и двете общности в Ълстър - юнионисти и ирландски националисти - да са съгласни за нея. Това изглежда много малко вероятно, не е сигурно, че би минало и през Камарата на общините. Би Би Си коментира, че заседанието на Камарата на общините на 19 октомври ще бъде \"огромен ден\". В него Джонсън или ще се е завърнал от Брюксел като победител, или, по-вероятно, без сделка и  ще трябва да обяви следващите си стъпки. Правителството може да се опита да вземе инициативата, като внесе поредица от предложения, по които депутатите да гласуват - искат ли страната на да напусне ЕС без сделка, или да оттегли молбата за напускане? Опозицията също ще се бори инициативата да остане у нея и да принуди Джонсън да напише на Европейската комисия писмо с молба за ново отлагане на \"Брекзит\". Най-разпространеното допускане в Уестминстър днес е, че сделка няма да има, посочва Би Би Си. Банк ъв Ингланд (Bank of England) обяви, че британската финансова система е подготвена за Брекзит без споразумение, въпреки че несигурността около излизането на страната от ЕС продължава да тежи върху иконoмическата дейност, съобщи Асошиейтед прес, цитирана от БТА. Комитетът за финансова политика на банката, който оценява финансовите рискове, оповести днес, че законите, временните разрешителни и други подготвителни мерки на британските власти са предприети, за да позволят на британските домакинства и бизнеса да ползват съществуващи и нови услуги от финансовите институции на ЕС. Британската централна банка обаче предупреди, че без по-нататъшни действия от европейските власти   при Брекзит без споразумение. Според Банк ъв Ингланд при хаотичен Брекзит може да се очаква  . Изтекли данни разкриват, че ЕС е твърдо против плана на Джонсън за \"Брекзит\" След разговор с Меркел днес: Лондон смята преговорите за Брекзит за провалени", "date": "2019.10.09", "title": "Събота, 19 октомври - решителният ден за \"Брекзит\""}
{"url": "https://clubz.bg/88842-krasen_kralev_imame_napredyk_nadqvam_se_na_poveche_medali_v_tokio", "text": "Министърът на младежта и спорта Красен Кралев очаква българските спортисти да спечелят 55-57 квоти за олимпийските игри в Токио през 2020 г. Според него някои български спортисти са били лишени от отличия или от възможността да спечелят медали с по-благороден цвят заради съдийски решения: Министър Кралев отличи лекоатлетката Ивет Лалова и я даде като пример за шампионско дълголетие: Лалова вече има две квоти за Токио в спринтовете на 100 и на 200 м. По отношение на повдигнатата тема за клубове фантоми, които членуват в Българската федерация по вдигане на тежести, Красен Кралев заяви, че всички федерации ще бъдат изчистени от подобни членове, след като приключи пререгистрирането на клубовете. Срокът за това е до края на годината, както е записано в новия Закон за физическото възпитание и спорта. Министърът отново взе отношение по въпроса с починалия в Албания български боксьор Борис Станчов: Следващата седмица в Букурещ Красен Кралев ще се срещне с колегите си от Румъния, Гърция и Сърбия. Те ще обсъдят отново кандидатурата на страните от Балканския регион за домакинство на световно или европейско първенство по футбол. Красен Кралев коментира и решението на Българския футболен съюз да не акредитира журналисти от бТВ за предстоящата европейска квалификация между България и Англия на стадион “Васил Левски”.  От централата заявиха, че медията е нарушила правилата за отразяване на загубата на \"лъвовете\" от Косово с 2:3. Именно след тази среща репортер на бТВ засне как президентът на футболния съюз Борислав Михайлов си тръгна от националния стадион с високопроходим луксозен автомобил, паркиран върху лекоатлетическата писта. За това действие няколко дни по-късно беше уволнен шефът на съоръжението.", "date": "2019.10.09", "title": "Красен Кралев: Имаме напредък, надявам се на повече медали в Токио"}
{"url": "https://clubz.bg/88835-izkachihme_2_mesta_v_klasaciq_na_svetovniq_ikonomicheski_forum", "text": "България се изкачва с две позиции напред в класацията за конкурентоспособност на страните, изготвяна ежегодно от Световния икономически форум, предава БНР.  Страната ни вече е на 49-о място от 141 държави, съобщи за „Хоризонт“ Мария Прохаска от Центъра за икономическо развитие, който е официалният партньор на класацията за нашата страна. По думите на Прохаска у нас има много положителни елементи, но остават и проблеми, трупани с години. Сингапур, Съединените щати и Хонконг са първите три държави в класацията, която сравнява конкурентоспособността на икономиките за миналата година. Въпреки че заема второто място по този индекс, САЩ е първенецът по динамика на развитието на бизнесите, както и на първо място по брой квалифицирани кадри.  Очаквано скандинавските страни за поредна година са в горната част на таблицата. Анализаторите ги представят като  от другите конкурентни държави. Интересно е да се отбележи, че страни като Естония, Чехия и Словения са далеч пред България в индекса за конкурентоспособност, съответно на 31-во, 32-во и 35-о място. Страната ни обаче е класирана най-напред от всички наши съседки: Румъния, Гърция, Македония и Сърбия остават доста назад, а Турция въобще не участва в изследването. През последните години властите в Анкара често отказват да изпращат актуализирани данни за своята икономика, предназначени за такъв тип международни класации.", "date": "2019.10.09", "title": "Изкачихме 2 места в класация на Световния икономически форум"}
{"url": "https://clubz.bg/88824-evropejskata_smetna_palata_naj_mnogo_nerednosti_s_evrosredstva_v_programite_za_selski_rajoni", "text": "Приходите на Европейския съюз за 2018 година са законосъобразни и редовни и не са засегнати от съществено ниво на грешки.  . Най-много злоупотреби с европейски средства са установени във високорискови области като развитието на селските райони. Това са основните констатации, които прави Европейската сметна палата в последния си   за извършения одит на приходите и разходите на бюджета на ЕС за 2018 година.  Важно уточнение се налага заради термина . Това означава, че палатата   Другите две становища, които могат да бъдат издадени са: с \"положително становище\" - означава, че данните дават вярна и точна представа за финансовото състояние и са изготвени по счетоводните правила и \"отрицателно\", което би означавало широко разпрастранение на нередности.  България и еврофондовете: влияние, усвояемост и прогнози Делът на отчетените грешки при използването на бюджета на ЕС не представлява оценка за равнището на измамите, неефективността на разходите или разхищенията на средства. Той показва размера на средствата, които не е следвало да бъдат изплатени, тъй като не са били използвани изцяло по правилата на ЕС. Така общото ниво на нередности при разходването на средствата от ЕС остава стабилно и в диапазова, установен в предходини две години, пишат от ЕСП. Общият процент на грешките е 2,6% и той се дължи предимно на високорисковите области като \"Развитие на селските райони\". В тези сфери правилата са сложни и често неясни, обясняват одиторите.  Кои медии колко са получили от еврофондовете (ПЪЛЕН СПИСЪК) През 2018 г. разходите на ЕС възлизат общо на 156,7 млрд. евро. Тази сума се равнява на 1 % от брутния национален доход на ЕС и представлява около 2 % от общия размер на публичните разходи на държавите членки на ЕС. Бюджетът на ЕС се приема ежегодно (в контекста на седемгодишните финансови рамки) от Европейския парламент и от Съвет. В главата \"Неизпълнение поети задължения на Европейските стратегически и инвестиционни фондове в края на 2018 г.\" се вижда, че България се намира в средата на таблицата с 4,4 млрд. евро такива неизпълнени задължения. Пред нас Хърватия и Словакия, след нас - Литва и Латвия. Като процент от разходите на сектор \"Държавно управление\" обаче, страната ни е на непрестижното второ място, с малко по-малко неизпълнение задължения от Хърватия. В своя доклад европейската сметна палата предупреждава, че страните-членки трябва да внимават с гаранциите, финансирани от бюджета на ЕС, защото това засилва рисковите експозиции на целия съюз. Освен това ведомството държи да подчертае, че е нужен по-голям акцент върху резултатие от разходването на средствата на ЕС и да се подобрят показателите за действителния напредък. Кои медии колко са получили от еврофондовете (ПЪЛЕН СПИСЪК)", "date": "2019.10.09", "title": "Европейската сметна палата: Най-много нередности с евросредства - в програмите за селски райони"}
{"url": "https://clubz.bg/88836-tajms_petima_ministri_zaplashvat_da_napusnat_djonsyn", "text": "Петима министри от кабинета на премиера на Обединеното кралство Борис Джонсън може да напуснат поста си на фона на нарастващата заплаха страната да напусне Европейския съюз без споразумение за условията на \"Брекзит\". Това съобщи националният ежедневник The Times, цитиран от \"Фокус\". Авторитетното британско издание се позовава на членове на кабинета, пожелали анонимност. Сред възможните оставки са тази на министъра за Северна Ирландия Джулиан Смит, на министъра на цифровите технологии, културата, медиите и спорта Ники Морган, на министъра на правосъдието Робърт Бъкланд, на министъра на здравеопазването и социалните въпроси Мат Ханкок и на генералния прокурор на Англия и Уелс Джефри Кокс. Въпросът за техните оставки е възникнал след заседание на кабинета, на което министрите са предупредили премиера Борис Джонсън, че съществува сериозен риск от подкопаване на Белфасткото споразумение от 1998 г., което слага край на дългогодишния конфликт в Северна Ирландия. Те са изразили и опасения относно главния съветник на Джонсън Доминик Къмингс, на когото се приписват най-радикалните възгледи за \"Брекзит без споразумение\". Друг член на британския кабинет заявява пред изданието, че „много голям брой депутати ще напуснат партията на торите, ако Джонсън разгледа възможността Великобритания да напусне ЕС без сделка като основа за неговата стратегия за общите избори. Консерваторите твърдят, че ще бъде „много трудно\" да останат в правителството, без да сключват споразумение за условията за излизане на страната от ЕС. Обединеното кралство трябваше да напусне ЕС на 29 март 2019 г., две години след писменото известие за напускане на общността. Въпреки това членове на Камарата на общините на британския парламент три пъти отхвърлиха проектоспоразумението за условията на \"Брекзит\", постигнато между Брюксел и правителството на вече бившата министър-председателка Тереза Мей. В резултат на това ЕС се съгласи да отложи \"Брекзит\" първо за април или май, след това за 31 октомври, а Мей бе принудена да подаде оставка, след като не успя да изведе страната от задънената улица. Джонсън, който я замени, настоява страната да не иска от Брюксел нови отлагания и да напусне ЕС не по-късно от 31 октомври със или без сделка.", "date": "2019.10.09", "title": "\"Таймс\": Петима министри заплашват да напуснат Джонсън"}
{"url": "https://clubz.bg/88841-syd_naloji_nakazanie_ot_8_mlrd_za_djonsyn_djonsyn", "text": "Американската корпорация \"Джонсън & Джонсън\" (Johnson & Johnson) е осъдена да плати наказателно обезщетение от 8 милиарда долара за странични въздействия на антипсихотичното лекарство риспердал, с което се свързва нарастването на гърдите при мъже, използвали препарата, предадоха световните агенции, цитирани от БТА. Съдът във Филаделфия отсъди в полза на ицеща Никълъс Мъри. Според адвоката му приемът на лекарството е свързан с увеличаването на млечните жлези - нелечимо състояние, известно като \"гинекомастия\". Това е само първото от хилядите дела срещу риспердал, заведени пред съда във Филаделфия, отбелязва Ройтерс. Медикаментът се предписва при шизофрения, биполярно разстройство и други психотични състояния.  Най-добра реализация, ако децата следват медицина, фармация и военно дело Мъри е започнал да взема риспердал още през далечната 2003 година. Тогава лекарите започнали да му изписват лекарството, след като му е поставена диагноза от аутистичния спектър. Той започва първото си дело срещу компанията през 2014 година, а година по-късно съдът му присъжда компенсация от 1,75 млн. долара. Според журито корпорацията е била твърде небрежна, като не е предупредила за риска от гинекомастия. Апелативният съд потвърждава присъдата, но я намалява на 680 000 долара. Мъри обаче е недоволен и завежда ново дело, като изисква нови медицински експертизи и така се стига до сегашното решение. Според \"Джонсън & Джонсън\" присъдената сума е \"непропорционално голяма\" предвид първоначално определеното обезщетение от 680 000 долара, допълва Франс прес. Компанията изрази твърдо намерение да обжалва решението. Намаляването на наказанието е напълно възможно поне според професор Карл Тобаяс от правния факултет на университета \"Ричмънт\". По думите му с тази огромна присъда съдебните заседатели са изпратили послание към големите корпорации, които продължават да не се съобразяват със страничните ефекти на техните продукти, стига те да носят печалби.  Над 1 млрд. евро глоби в Европа за нарушения във фармацевтиката Риспердал е одобрен за лечение на възрастни хора през 1993 година от американските регулатори и само за 2018 г. продажбите му са донесли 737 млн. долара. Припомняме, че друг фармацевтичен гигант - \"Пардю фарма\", производител на широкоразпространеното болкоуспокояващо оксиконтин, подаде молба за защита от фалит в средата на септември. Компанията беше принудена да се защити по този начин от хилядите съдебни дела срещу нея заради участието в създаването на безпрецедентната опиоидна криза в САЩ. \"Джонсън & Джонсън\" беше втората компания, принудена да се защитава по обвинение за участие в кризата. В началото на август гигантът в бизнеса сключи извънсъдебни споразумения за обезщетения на стойност 572 млн. долара. Над 1 млрд. евро глоби в Европа за нарушения във фармацевтиката", "date": "2019.10.09", "title": "Съд наложи наказание от $8 млрд. за \"Джонсън & Джонсън\""}
{"url": "https://clubz.bg/88839-borisov_za_norvejcite_ne_moga_da_povqrvam_che_ima_chovek_kojto_da_se_vyrje", "text": "За пореден път премиерът Бойко Борисов опроверга слуховете, че ще се отнемат деца, които предизвикаха сериозно напрежение в ромски махали в страната. Борисов коментира темата преди началото на заседанието на правителството днес. Той обясни, че парите по Норвежкия финансов механизъм се използват с други цели. В началото на заседанието на МС днес присъстваше и шефът на БАН акад. Юлиан Ревалски. Борисов изтъкна, че много хора се връщат от чужбина, за да работят на висококвалифицирани и платени работни места в България. Изкачихме 2 места в класация на Световния икономически форум И припомни, че преди няколко седмици правителството е отпуснало допълнително 5 милиона за 150-годишнината на БАН. Той каза, че правителството разчита много на академията, защото България като население не е голяма, но българинът има много развито мислене в сферата на технологиите и иновациите.", "date": "2019.10.09", "title": "Борисов за норвежците: Не мога да повярвам, че има човек, който да се върже"}
{"url": "https://clubz.bg/88834-donchev_potvyrdi_chovek_ot_voennoto_ministerstvo_sred_nasajdashtite_isteriq_za_decata", "text": "Служител от пресцентъра на Министерството на отбраната е сред хората, разпространявали фалшиви новини как ще бъдат отнемани деца от родителите им. Това потвърди вицепремиерът Томислав Дончев в Министерския съвет след края на редовното правителствено заседание. Дончев заяви, че е разговарял по темата с вицепремиера и военен министър Красимир Каракачанов и той е обещал, че ще вземе мерки. В организирането на истерията са участвали както външни фактори, така и български политици, чиновници и евангелски пастори, заяви още Дончев. Това е кампания, която продължава с месеци, добави той и също призова медиите да помагат за информиране на хората и прекратяване на истерията, която доведе до отказ на родители да пращат децата си на училище в Сливен и Ямбол. Самият Каракачанов потвърди обещанието по-късно:  В публичното пространство не е тайна, че става дума за шефа на пресцентъра на военното министерство Александър Урумов. Той е и бивш началник на комуникациите в БНБ. Освен с тези си позиции Урумов е известен и с това, че е драматург, писател, сътрудник на Държавна сигурност, обявен от комисията по досиетата, но и деен евангелист и проповедник. Сам се хвали и участва във \"войната\" с Истанбулската конвенция.   Към момента Александър Урумов не отговаря на мобилния си телефон.  Историята с фалшивите новини, довели до паника в училища в Сливен и Ямбол, че някой щял да отнема деца,  заяви и по-рано сутринта Дончев в интервю за Нова тв. \"Искат да направят разврат с децата, да ги убият\" И добави: Вицепремиерът съобщи, че МВР и прокуратурата работят по темата. Не стана ясно откога, при положение че казусът по собствените му думи не е нов Търси се кой пусна слуха, че ще се вземат деца По думите му историята с децата не е единствената тема, по която се истеризира в интернет и се тества обществената реакция. Но в случая е ударена болна тема, която експлоатира дълбоко заложени страхове - на родителите за техните деца. Вицепремиерът разказа, че сам е получавал въпроси от различни хора, в това число грамотни, критични, хора на държавна служба. Затова на родителите трябва да се каже: Повече конкретика нямаше - Дончев посъветва журналистите да намерят отговорите. И обяви, че тези, които боравят със страховете на хората чрез слухове, са персонифицирани. Според него този политически инструментариум е използван през последните години и по други поводи - разселване и заселване на бежанци, манипулации със заселване на роми там, където няма, а целта е освен политически дивиденти и всяване на страх, и разделяне на обществото. Дончев за пореден път увери и гарантира, че отнемането на дете е крайна мярка, когато детето живее в опасни за здравето и живота му условия: Дончев коментира и повечето актуални събития в страната - например изборната кампания за местния вот на 27 октомври. По думите му на всички избори ГЕРБ са играли чисто. По думите му  В България по едно и също време има укор, че някой спира свободата на словото - частен интерес, политик, олигарх и в същото време в редица медии всеки може да каже всяка оскърбителна глупост - което е абсурдно, обясни Дончев. По казуса със завода на \"Фолксваген\", който в крайна сметка явно ще бъде в Турция, Томислав Дончев обясни, че България не е можела да предложи повече на германския концерн, защото спазва европейските правила за забрана на държавна помощ. Няма и как да се обещае   че ще бъдат купени автомобили от държавата, защото това става чрез обществени поръчки.  Вицепремиерът уточни, че  че страната ни е отпаднала от надпреварата. И добави: За поведението на лидера на коалиционния партньор на ГЕРБ (\"Атака\") Волен Сидеров Дончев заяви:  Той добави, че бившият му съпартиец Цветан Цветанов \"очевидно има политически амбиции - ще видим докъде ще стигнат\". Но отказа да влезе в по-детайлни коментари по темата с бившия втори в ГЕРБ. Търси се кой пусна слуха, че ще се вземат деца", "date": "2019.10.09", "title": "Дончев потвърди: Човек от военното министерство - сред насаждащите истерия за децата"}
{"url": "https://clubz.bg/88843-alibaba_spira_prodajbata_na_komponenti_za_elcigari", "text": "Китайският гигант за електронна търговия \"Алибаба\" (Alibaba) съобщи днес, че ще спре да продава компоненти за електронни цигари в САЩ на фона на нарастващия регулаторен контрол, новините за заболявания на белите дробове и смъртните случаи, свързани с вейпинга, предаде Ройтерс. Тази стъпка идва, след като веригите \"Крогър\" (Kroger) и \"Уoлгрийнс бутс алайънс\" (Walgreens Boots Alliance) оповестиха тази седмица, че ще спрат да продават електронни цигари в магазините си след подобно решение на \"Уолмарт\" (Walmart). \"Алибаба\" обяви, че вече има заложена дългогодишна политика да не продава продукти за електронни цигари в САЩ. Вейпинг продуктите бяха свързани с мистериозно заболяване на белите дробове, за което се съобщава, че е довело до смъртта на 18 души до миналата седмица, а броят на потвърдените и вероятни случаи на болестта надвишава 1000 по данни на американските центрове за контрол и превенция на заболяванията. US лекари зоват за отказ от електронните цигари \"Алибаба\" обяви, че каталогът за продукти като бокс модове, вейп модове, билкови пари, устройства за бездимни цигари и празни касети за електронни цигари няма да бъде показван в САЩ. Докато компанията \"Юл лабс\" (Juul Labs) властва на северноамериканския пазар на подустройства за електронни цигари, то редица смъртни случаи и поражения за здравето на потребителите се приписват на неизвестни марки, чиито притежатели не могат да бъдат установени. Най-известният случай - с марката \"Данк вейпс\" (Dan Vapes), беше свързан с 24 пациенти със заболяване на белия дроб според проучване на в. \"Ню Инглънд джърнъл ъф медисин\" (New England Journal of Medicine). Продуктите съдържат психоактивната съставка в марихуаната. Преди спирането на продажбите потребителите можеха лесно да си закупят устройства, съставни части и опаковки от сайтове като \"Алибаба\" или \"Амазон\" (Amazon), за да си направят сами вейпинг устройства. \"Амазон\" свали през септември от каталога си вейпинг компоненти, без обаче да уточни кои точно продукти.", "date": "2019.10.09", "title": "\"Алибаба\" спира продажбата на компоненти за елцигари"}
{"url": "https://clubz.bg/88838-advokatyt_na_trymp_nqma_da_sytrudnichi_po_razsledvaneto_za_impijchmynt", "text": "Личният адвокат на президента на САЩ Доналд Тръмп - Рудолф Джулиани, няма да сътрудничи по разследването за импийчмънт с американската Камара на представителите и не може да си представи, че някой от администрацията на Тръмп би работил с демократите, водещи разследването, съобщи в. \"Вашингтон пост\", цитиран от Ройтерс и БТА. Бившият US пратеник в Украйна разказа на конгресмени какво е съветвал Зеленски Председателят на сенатската юридическа комисия Линдзи Греъм, който е републиканец, каза вчера, че ще покани Джулиани да даде показания пред неговата комисия в Сената. \"Вашингтон пост\" съобщи, че той е  да приеме предложението, но са налице множество правни въпроси, с които трябва да се съобрази.      Джулиани и неговите недоказани твърдения са в центъра на разследването на демократите срещу президента в Камарата на представителите. Разследването за импийчмънт е предизвикано от телефонния разговор на 25 юли между президента Тръмп и украинския му колега Володимир Зеленски. В него Тръмп притиска Зеленски да разследва потенциалния кандидат на демократите за президент през 2020 г. Джо Байдън и сина му Хънтър. Тръмп, Байдън-син и Украйна Греъм, който е републиканец от щата Южна Каролина и близък съюзник на Тръмп, не даде конкретни дати за възможно изслушване на Джулиани или за други изслушвания по въпроса. Комисията по разузнаването в камарата, която води разследването, призова Джулиани да предостави документи на 30 септември. Джулиани и други отправиха недоказани обвинения, че по времето, когато Джо Байдън е бил вицепрезидент, той предизвикал уволнението на прокурор, за да спре разследване на украинската газова компания, с която Хънтър Байдън е имал бизнес между 2014 и 2018 г. На 8 октомври посланикът на САЩ в Европейския съюз Гордън Сондланд трябваше да бъде изслушан от комисии на Камарата на представителите. Тръмп блокира изслушването на свидетел по разследването за импийчмънт Няколко часа преди предвидената среща обаче той получи нареждане от Държавния департамент да не се явява и тя така и не се състоя въпреки бурните протести на демократи като председателката на долната камара Нанси Пелоси. Тръмп, Байдън-син и Украйна Тръмп блокира изслушването на свидетел по разследването за импийчмънт", "date": "2019.10.09", "title": "Адвокатът на Тръмп няма да сътрудничи по разследването за импийчмънт"}
{"url": "https://clubz.bg/88837-razdvoeni_deputatite_reshiha_bez_namaleni_prisydi_samo_pri_ubijstvo", "text": "С шарено гласуване, показващо раздвоение у някои от парламентарните групи, депутатите приеха днес окончателно елементи от   да не се допускат само при \"умишлено причиняване на смърт\". С други думи - при направено самопризнание присъдата да не се намалява ултимативно с 1/3. Така парламентът не спази предварителната уговорка, поета като ангажимент и към жертвите на престъпления, довели  , и техните близки - рестрикцията да важи и за този род деяния. Днешният резултат от гласуването на измененията в Наказателно-процесуалния кодекс бе предизвестен предвид вчерашното заседание на правната комисия в парламента, на което стана ясно, че от обхвата на окончателния текст   - по предложение на ГЕРБ. И все пак народните представители гласуваха раздвоено. Намери се дори един отцепник от най-голямата управляваща партия.  ГЕРБ готова да отстъпи за съкратеното следствие, но само за убийствата \"За\" гласуваха общо 92-ма души, против - 62-ма, а 11 се въздържаха. От тях текста подкрепиха 85 души от ГЕРБ, а 1 беше против; 53-ма от БСП бяха против, но двама се въздържаха. Един-единствен представител на ДПС гласува и той подкрепи управляващата партия.От \"Обединени патриоти\" трима бяха \"за\", а 9 се въздържаха. От \"Воля\" изненадващо този път не подкрепиха предложение на ГЕРБ. Всички налични 8 души гласуваха с \"против\", въпреки че поведението на партията на Веселин Марешки на вчерашната комисия бе точно обратното. Трима независими дадоха глас \"за\". Въпреки предизвестения край на гласуването дебати в зала имаше. Най-вече по линията ГЕРБ - БСП. От съуправляващите \"Обединени патриоти\", които от години настояват за добавянето на тежката телесна повреда в кръга на случаите, при които присъдата да не може да бъде редуцирана при направено самопризнание, обвиниха левицата за неуспеха да защитят тезата си. Като аргумент в полза на тезата на ГЕРБ се хвърляше изнесената вчера от прокуратурата статистика, според която за изминалите пет години в условията на Съкратено дело vs безкрайни дела? Крум Зарков (БСП) припомни, че е било постигнато съгласие на председателски съвет, а \"днес се предлага осакатен текст\". По адрес на Зарков остроумие реши да демонстрира Емил Димитров-Ревизоро. Партията, която Ревизоро представлява, е против изключването на тежката телесна повреда от обхвата на предложената рестриктивна мярка, но това не си пролича от изказването му. Накрая обвини левицата, че нейните представители не са присъствали в пълен състав на вчерашната комисия, затова предложението на ГЕРБ минало. А от ОП щели да гласуват сега с \"въздържал се\". Съкратеното производство отпада само при умишлено убийство Зарков не остана длъжен. И заговори в същия стил: От \"патриотите\" в лицето на Искрен Веселинов (ВМРО) и Християн Митев (НФСБ) отвърнаха на това със заявката, че няма да се откажат от собствените си предложения и ще внесат нови поправки в НПК в тази посока. Кирилов: Да има съкратено производство, но без по-леки наказания Лидерът на БСП Корнелия Нинова пък се възползва от публичността, която дава парламентарната трибуна, и направи изказване, граничещо с предизборна агитация, че и отвъд... Но първо се обърна към българските граждани, за да изброи видовете тежка телесна повреда, които няма да излязат от обхвата на съкратеното съдебно следствие. И тук привнесе предизборния елемент: Депутатите почти отмениха съкратеното производство В отговор Красимир Ципов (ГЕРБ) нарече \"спекулации\" твърденията за вина на ГЕРБ \"за това и онова\". Съкратено дело vs безкрайни дела? Съкратеното производство отпада само при умишлено убийство Кирилов: Да има съкратено производство, но без по-леки наказания Депутатите почти отмениха съкратеното производство", "date": "2019.10.09", "title": "Раздвоени, депутатите решиха: без намалени присъди само при убийство"}
{"url": "https://clubz.bg/88840-svryhsekretniqt_shtab_na_putinovata_hibridna_vojna_sys_zapada", "text": "Секретно руско поделение, което действа поне от 10 години, се занимава с дестабилизиране на държави, пише \"Ню Йорк Таймс\". На тайнствената диверсионна единица под номер 29155 се приписват отравянето на оръжеен търговец в България (явно Емилиян Гебрев, б.р.), неуспешният опит за преврат в Черна гора, дестабилизацията на Молдова и опита за убийство на бившия руски двоен агент Сергей Скрипал и дъщеря му Юлия в английското градче Солзбъри през миналата година. Западните служби едва сега стигат до извода, че тези събития, а може би и други, са част от координирана и продължаваща кампания за дестабилизиране на Европа. В основата ѝ е споменатото елитно поделение в руската разузнавателна система, специализирано в подривна дейност, саботаж и убийства. Според “Таймс” разузнаванията на четири западни държави   нейните агенти. За британското издание поделение 29155 отразява агресивността, с която руският президент Владимир Путин води своята т.нар. “хибридна война” със Запада. Тя включва   не изключва откритата военна конфронтация. Питър Зуак, пенсиониран офицер от британското военно разузнаване и бивш военен аташе в посолството на САЩ в Москва, казва: Той признава, че не е знаел за съществуването на поделението. Министерството на отбраната на Русия и по-специално неговото Главно разузнавателно управление (ГРУ) са “шапката” на споменатото поделение. Говорителят на Кремъл Дмитрий Песков е пренасочил въпросите на „Ню Йорк таймс“ за него именно към това министерство.", "date": "2019.10.09", "title": "Свръхсекретният щаб на Путиновата хибридна война със Запада"}
{"url": "https://clubz.bg/88831-drebni_tyrgovci_na_goriva_i_prevozvachi_izlizat_na_protest", "text": "Дребните търговци на горива и превозвачи излизат на мълчаливо бдение пред Народното събрание,  . Те очакват парламентът да гласува днес удължаването в срока на наредбата по Закона за горивата. Търговците на горива отново са в стачна готовност С присъствието си пред Народното събрание „жълтите жилетки“, както се самоопределиха, ще настояват и ще очакват депутатите за пореден път да отложат срока за влизането в действие на наредбата към Закона за горивата като се надяват да използват това време и за внасянето на промените в текстовете на закона. Дребните търговци и превозвачи на гориво отново са категорични, че няма да регистрират дейността си по сегашните изисквания. Възможно е поскъпване на горивата с 5-10 ст. след атаките в Саудитска Арабия Законът за регулирането на административните дейности и търговията с нефт и нефтени продукти беше приет в началото на годината, но реално не работи заради отлагането на подзаконовите нормативни актове. Преди предложението на Валери Симеонов наредбата трябваше да влезе в сила на 27 октомври.  Възможно е поскъпване на горивата с 5-10 ст. след атаките в Саудитска Арабия", "date": "2019.10.09", "title": "Дребни търговци на горива и превозвачи излизат на протест"}
{"url": "https://clubz.bg/88832-strukturi_otvyn_precheli_na_prodajbata_na_chez", "text": "Има структури отвън, които пречат активите на ЧЕЗ да бъдат продадени. Такава теза разви в студиото на бТВ председателят на Надзорния съвет на „Еврохолд България“ Асен Христов. Днес се очаква „Еврохолд“-България да представи Стратегията си за развитие на компаниите от групата на ЧЕЗ България, чиято сделка по придобиването върви към своя финал. \"Еврохолд\" опитала да купи \"Инерком\" на Гинка Върбакова за сделката за ЧЕЗ Христов посочи, че компанията му \"не е Гинка\", нито пък \"корупционна тишина\". \"Показахме голяма част от нашите планове. В екипа по сделката работиха над 100 международни и български експерти.“, добави той. КЗК започва производство за придобиването на ЧЕЗ И увери, че не се ползва с политически протекции и зад него не стои политическа фигура.   Бизнесменът посочи, че ако Комисията за защита на конкуренцията (КЗК) намери повод да излезе с някакво странно решение, ЧЕЗ би предпочела да остане в страната в близките 5 години.  Асен Христов увери, че се водят преговори за бизнес, който смятат да развиват. По думите му стойността на сделката 335 милиона евро за пакета на ЧЕЗ.  \"Еврохолд\" за познанствата с Борисов, Цветанов, Караянчева, Йордан Цонев... Той увери, че няма да се иска промяна на цената на тока.  КЗК започва производство за придобиването на ЧЕЗ \"Еврохолд\" за познанствата с Борисов, Цветанов, Караянчева, Йордан Цонев...", "date": "2019.10.09", "title": "Структури отвън пречели на продажбата на ЧЕЗ "}
{"url": "https://clubz.bg/88818-prokurorite_ot_vss_slushat_za_kachestvata_na_geshev_mislqt_otgovor_na_panov", "text": "Сряда е денят, в който Прокурорската колегия на ВСС трябва проформа да се запознае с професионалните и нравствените качества на кандидата за главен прокурор Иван Гешев. По-конкретно двете са материализирани в докладите на Комисията по атестирането и конкурсите и Комисията по професионална етика към колегите. Гешев: Критиците ми да се насочат към други сегменти в своята дейност Както Клуб Z писа, и двете комисии излязоха с бравурни доклади за единствения кандидат, излъчен при небивало единодушие от прокурорската колегия с 11:0, разбирай - и с гласа на Сотир Цацаров. В подобен дух в напълно вертикалната по своята структура прокуратура бяха и около 70 становища, дошли в подкрепа на кандидата от най-различни организации от обвинители, следователи, полицейски власти (от независимата изпълнителна власт), че и научни представители. Висшият адвокатски съвет: Гешев не притежава нужните качества Процедурата днес е такава, че   Той например най-добросъвестно уважи лично и двете комисии през миналата седмица , но трябваше да изслуша дитирамби по свой адрес по над 30-40 минути с отхвърляне като несъстоятелни и повърхностни сигналите срещу него и без да му бъде зададен нито един щекотлив въпрос. А ако имаше място за това - то бяха именно в комисиите. Така Гешев използва случая по-скоро да похвали процедурата, че е честна и открита, и да нападне критиците си - да се насочели в други \"сегменти\". Гешев: Избират ме с една от най-честните и открити процедури в Европа Така от прокурорската колегия, която го излъчи напълно единомислено, едва ли може да се очакват \"сътресения\". До степен, че при обявяване на хронограмата за процедурата за утре бе обещан брифинг минимум от говорителката на колегията Даниела Машева. Но изобщо не е ясно дали той няма да \"падне\" поради слаб зрителски интерес. Лозан Панов пита Цацаров: Какво е качеството на работата на Гешев Не така стои въпросът с последна точка от дневния ред на Прокурорската колегия утре:  Както Клуб Z писа, председателят на ВКС безпрецедентно поиска с писмо до главния прокурор да го информира какви са успехите на Гешев, да му каже не само за количествените, но и за качествените показатели в работата му, говореше за неговата правна култура, за езика му и пр. После Панов поясни, че в качеството си на член на ВСС, който трябва да гласува на 24 октомври, искал да е добре осведомен, за да направи своя информиран избор. Цацаров още не е коментирал, но при анонсирането на операцията срещу роми - апартаментски измамници в кв. \"Орландовци\", преди няколко дни самият Гешев нападна Панов, че \"имал фиксация върху дължността на главния прокурор\". Като се има предвид, че Сотир Цацаров председателства, т.е. утвърждава дневния ред на Прокурорската колегия,  Висшият адвокатски съвет: Гешев не притежава нужните качества Гешев: Избират ме с една от най-честните и открити процедури в Европа Лозан Панов пита Цацаров: Какво е качеството на работата на Гешев", "date": "2019.10.09", "title": "Прокурорите от ВСС слушат за качествата на Гешев, мислят отговор на Панов"}
{"url": "https://clubz.bg/88830-bylgarski_mladeji_predstaviha_svoi_tehnologichni_izobreteniq_v_bryuksel", "text": "20 български ученици и студенти, лауреати на национални състезания и олимпиади по информационни технологии, представиха в Еврокомисията в Брюксел приложения, улесняващи практиката в различни сфери на живота. Това стана в присъствието на еврокомисаря по цифровата икономика и общество, българката Мария Габриел. Събитието бе в рамките на Европейската седмица на програмирането. Представени бяха най-различни приложения – такива, спестяващи работата на сервитьора, както и времето за поръчка на храна в заведенията, конкретна връзка ученик-учител, която избягва преместването от един кабинет в друг, начини за откриване на зловредни софтуери, как да се състави най-точното разписание на градския транспорт и дори за изчисляване на траекторията на ракета. Мобилно приложение ще информира къде в София има ремонти и промени в движението Някои от проектите дори събудиха полемика. Сред тях бе LuncherBox на Симо Александров и Любо Любчев – и двамата от Математическата гимназия „Баба Тонка“ в Русе. Приложението е за бърза поръчка на храна в заведение. Но се оказа, че освен да намали работата на сервитьорите, то може да ги и уволни. И например в едно заведение вместо 20 келнери да има само петима. Идеята хрумнала на младежите, тъй като много често им се случвало да чакат по 20 минути и повече, за да бъдат обслужени от келнери в дунавския град. Чрез LuncherBox се спестява разкарването до масата и подвикването от сорта „Един бургер за масата до прозореца вляво“, обясни накратко Любо Любчев. Велин Тодоров е от пловдивската Образцова математическа гимназия „Акад. Кирил Попов“ и е изработил програма за разпознаване на символи на екзотични, и дори вече несъществуващи езици. В програмата освен мъртви езици като латинския, има части от древни англосаксонски руни и дори измислени, имагинерни езици. Иван Златанов от Националната търговска банкова гимназия в София пък представи проект, който проверява USB устройства за масово съхранение и определя дали имат зловредно намерение към компютъра, в който да бъдат включени.", "date": "2019.10.09", "title": "Български младежи представиха свои технологични изобретения в Брюксел"}
{"url": "https://clubz.bg/88821-irak_gori_otnovo", "text": "Ирак отново гори. Повече от 110 души намериха смъртта си, а над 6000 бяха ранени в улични антиправителствени бунтове през последната седмица. Протестиращите сочат като главна причина липсата на работа, перспектива и обвиняват в корупция правителството на министър-председателя Адел Абдел Махди, дошло на власт преди година. Полицията използва бойни патрони, за да ги разпръсне, което обяснява броя на убитите в сблъсъците. Социалните мрежи показаха кадри на демонстранти, които скандират “Свободен Ирак! Иран - вън!” Иран и Ирак воюваха от 1980 до 1988 година, но се сближиха след американското нахлуване в Ирак през 2003 година и свалянето и екзекуцията на диктатора му Саддам Хюсеин. Днес управляващите аятоласи в шиитски Иран обвиняват САЩ, Израел и Саудитска Арабия, че подстрекават бунтовете в Ирак, за да противодействат на иранското влияние там. Ирак е преобладаващо шиитска държава, която по времето на Саддам бе управлявана от сунитското малцинство, но това положение се промени диаметрално след втората война в Залива и падането на режима. Размириците са най-големите, откакто Багдад сложи край на метежа на сунитската групировка “Ислямска държава” (“Даеш”) преди две години. Подобно на т.нар. Арабска пролет, започнала през 2011 година в Северна Африка и Близкия изток, иракското протестно движение се роди в социалните мрежи като реакция на безработицата, корупцията и престъпността в обществените услуги, преди да вземе политически завой и да иска смяна на правителството, отбелязва Франс прес. Според агенцията няколко седалища на политически партии, сред които и проирански, са били опожарени в южната част на страната.  Паравоенни шиитски милиции, близки до Иран декларираха, че са готови да се намесят със сила срещу протестите, за да предотвратят “държавен преврат или въстание”, ако правителството им нареди. Шиитът Абдел-Махди, 77-годишен икономист, бивш министър на петрола и вицепрезидент на страната, някога е бил член на силната шиитска партия “Върховен ислямски иракски съвет”.  Поради враждебността си към Саддам партията дълго е била базирана в Иран. Тя се е противопоставяла на американската администрация в Ирак, но е поддържала тесни връзки с подкрепяни от САЩ групи, противници на Саддам като кюрдите и Иракския национален конгрес.   Според Иран безредиците са насочени и срещу 1,8 милиона шиити от Иран, които всяка есен отиват в Кербала (на 110 км на юг от Багдад), за да се поклонят пред гробницата на имам Хюсеин, внук на пророка Мохамед, загинал в битка с войските на омеядския халиф Язид край този град през 680 година. Особено напрегнато е положението в Садр сити, шиитския квартал на Багдад, където живее една трета от 8-милионното население на столицата - в преобладаващата си част без електричество и без течаща вода, отбелязва Ройтерс. Там демонстрантите подпалиха автомобилни гуми пред сградите на местната управа и съд. Изстрели от тълпата убиха един полицай и раниха други четирима през нощта на понеделник срещу вторник. Жертвите в при сблъсъците в този район на Багдад бяха 15 в неделя вечер. Репортери на Ройтерс съобщиха, че снайперисти от правителствените сили стрелят по протестиращите от покривите на сградите.  ", "date": "2019.10.09", "title": "Ирак гори отново"}
{"url": "https://clubz.bg/88796-s_tri_glasa_za_i_dva_vyzdyrjal_se_sem_zapochna_procedura_po_otstranqvane_na_direktora_na_bnr", "text": "С 3 гласа \"за\" и двама въздържали се Съветът за електронни медии в сряда реши да започне процедура по предсрочното отстраняване на генералния директор на Българското национално радио (БНР) Светослав Костов. Причината - безпрецедентното петчасово спиране на програма \"Хоризонт\" на 13 септември т. г. Регулаторът даде и петдневен срок на Костов, в който той да изложи своите мотиви и съображения по откритата процедура. \"Въздържал се\" гласуваха Бетина Жотева и най-новият член на СЕМ Галина Георгиева. \"За\" бяха председателката София Владимирова, Розита Еленова и Ивелина Димитрова. Мотивите за старта на процедурата обаче все така могат да бъдат поставени под въпрос от юристи по отношение на това колко са изчерпателни. Ще избоде ли СЕМ очи, вместо да изпише вежди с оставката на Костов? Според Закона за радиото и телевизията, едно от условията за предсрочно прекратяване на мандата на генералния директор е  Миналата седмица с четири гласа \"за\" членовете на медийния регулатор решиха да наложат две глоби на БНР. И двете глоби са максиманлни заради спирането на \"Хоризонт\" на 13 септември. Едната - от 7000 лв., е за нарушаване на лицензията на програмата, тъй като тя е дадена за 24-часово излъчване. А втората - 20 000 лв., е за нарушаване на правото на информация на гражданите. Двете наказателни постановления все още не са влезли в сила.  Юристите обаче все още спорят има ли \"груби или системни нарушения\" в случая, тъй като става въпрос за едно и също действие - спирането на \"Хоризонт\", от което просто са произтекли две последици - нарушаването на лицензията и на правото на информация на гражданите. Журналисти от БНР до СЕМ: Върнете дебата за радиото където му е мястото Засега юристите на СЕМ са се отказали от обсъжданата миналата седмица идея - към тези нарушения да се приложи като мотив и оповестяването в ефира на радиото на името на заподозряното за тероризъм непълнолетно момче от Пловдив. Въпросът обаче е в това, че въпросното оповестяване бе извършено в мандата на предишния генерален директор на радиото Александър Велев, а на наследника му Костов просто е било връчено наказателното постановление за нарушението. Костов бе избран на поста в края на юли.  Въпреки че СЕМ сезира прокуратурата и за упражнявана цензура в радиото от страна на ръководството, все още от обвинението не са изнесли данни за направена проверка и резултати от нея, което, ако се докаже натиск в действителност, би могло да се \"причисли\" към нарушенията. Ако утре регулаторът стартира процедурата, Костов има възможност да обжалва пред него. Ако СЕМ не промени решението си в едноседмичен срок, предстои окончателно гласуване. Депутатите канят Цацаров да говори за казуса \"БНР\"  В четвъртък пък се очаква главният прокурор Сотир Цацаров да участва в заседанието на временната анкетна комисия в парламента, която бе сформирана с цел да проучи причините за спирането на \"Хоризонт\", както и твърденита за натиск над журналисти в радиото. Както Клуб Z писа, очаква се Цацаров да изнесе изнформация и за сигнал до държавното обвинение от новото ръководство на БНР. Става въпрос за сигнал, свързан с обществените поръчки в мандата на преходното ръководство. Вчера пък се появи странна информация в определени сайтове, сред които dariknews и ПИК, според която ръководството на радиото е осуетило \"саботаж\" срещу радиото чрез ново спиране на ефира през октомври заради едва ли не изненадваща \"профилактика\". От НУРТС обаче разпратиха писмо, в което се казва, че \"датите за профилактика на отделните предаватели, чрез които се разпространяват програмите на БНР, са известни на БНР от 30.11.2018 г., когато НУРТС България ЕАД е изпратило на БНР окончателния график за профилактика през 2019 г.\". С което опровергаха поредните информации за \"саботажи\".     До тази ситуация се стигна, след като в средата на септември изненадващо журналистката и водещ Силвия Великова бе свалена от ефир, а ресорът й \"правосъдие\" - отнет. По думите на самата Великова това е било направено под натиск, заради критичния й поглед към работата на прокуратурата, в т.ч. на единствения номиниран за главен прокурор – Иван Гешев. Самият Костов й признал за поредица от телефонни обаждания до него, в които неназовани до момента лица са искали свалянето на Великова. По-късно той отрече и се закани да съди \"клеветниците\", които се \"упражнявали\" върху името му. След разразилия в рамките на същия ден скандал, Великова бе възстановена на поста си, но под натиска на премиера Бойко Борисов. Късно вечерта обаче на сайта на радиото се появи съобщение за планирана \"профилактика\" на програма \"Хоризонт\", която ще спре сигнала на следващия ден за пет часа – случайно или не, точно в часовия пояс, в който Великова води предаване. Кой спря БНР - десетки журналисти в подкрепа на Силвия Великова (СНИМКИ+ВИДЕО) Последва проверка на ДАНС и прокуратурата, която установи, че не е имало профилактика, нито нужда да се прави такава. Под отговорност може да бъде подведен директорът на дирекция \"Техника\" Пламен Костов, който твърди се, е взел решението за спирането на програмата като е подвел Светослав Костов. Редица журналисти от радиото пък излязоха с имената си, за да разкажат при изслушване от СЕМ за оказван върху ръководството натиск, на който са ставали свидетели. Така се стигна до решението на СЕМ да поиска оставката на Костов, като преди това сезира държавното обвинение за цензура в БНР.  Всичко това бе съпроводено с три протеста под прозорците на радиото - два на журналисти - с искания за защита на свободата на словото, и един на служители на всякакво ниво в радиото - с искане да се дадат 100 дни. Но над 70 от тях вече минаха. Журналисти от БНР до СЕМ: Върнете дебата за радиото където му е мястото Депутатите канят Цацаров да говори за казуса \"БНР\"  Кой спря БНР - десетки журналисти в подкрепа на Силвия Великова (СНИМКИ+ВИДЕО)", "date": "2019.10.09", "title": "С три гласа \"за\" и два \"въздържал се\" СЕМ започна процедура по отстраняване на директора на БНР"}
