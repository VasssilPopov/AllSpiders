{"url": "https://clubz.bg/92725-g_jo_georgieva_kajete_tova_na_bojko_borisov", "text": "Директорът на Международния валутен фонд - българката Кристалина Георгиева - публикува в официалния блог на институцията  , озаглавен  В статията Георгиева обръща внимание на \"едно от най-сложните и обезпокоителни предизвикателства в световната икономика\", за каквото оглавяваната от нея институция отдавна счита неравенството. И посочва, че за справяне с този проблем има достатъчно инструменти, стига да има полическа воля за тяхното прилагане. На първо място директорът на МВФ поставя прогресивното данъчно облагане. Тя не би могла да бъде по-конкретна и директна в своя призив, като същевременно думите ѝ не са нищо ново за посланията, които от години отправят от МВФ - организация, която само твърде недочели и индоктринирани в ултра маргинални либертариански секти могат да обвиняват в \"левичарство\". Кристалина Георгиева призова да се увеличат данъците за богатите, за да се намали неравенството В началото на 2018 г. бившият директор на МВФ Кристин Лагард също публикува , посветена на неравенството, която носеше заглавието  . Той излезе по време на Световен икономически форум в Давос, където неравенство също от години е тема на дебати.  Годино по-рано, през 2017-а, група експерти на МВФ пък излязоха с доклад и   със заглавие  . В него те изтъкват, че сам по себе си икономическият растеж не е достатъчен фактор за преодоляване на бедността и повишаване на жизнения стандарт. Ключов според тях е въпросът за разпределянето на този растеж, като се изтъква, че липсата на \"инклузивност\" и мерки за борба с неравенството разбива социалното сближаване и подкопава устойчивостта на самия растеж. , гласи заглавието на друга   на експерти в МВФ, в която се обръща вниманието на значението на данъците и социалните трансфери за намаляване на неравенството, генерирано от пазарните процеси. По-високи данъци върху доходите на богатите ще спомогнат за намаляване на неравенството, без това да има отрицателно въздействие върху растежа, посочват авторите. Това са само няколко примера за  , изказвания, статии, доклади, проучвания и предложения, които МВФ отправя от години в посока значимостта на проблема с неравенството и необходимите мерки за неговото намаляване. Ето защо онези, които следят всички последователни доклади и призиви и се интересуват от темата, посрещнаха с още по-голям интерес избора на българката Кристалина Георгиева за директор на МВФ. Ако има държава в Европейския съюз, която наложително трябва да вземе мерки за борба с този голям проблем (по думите на самата Георгиева), то без съмнение това е именно нейната родина България. Мария Донева: Измъчва ме неравенството пред закона. Арогантността. Лицемерието. Неуважението. Страната ни е първенец по неравенство в ЕС и това показват данните от двата основни показателя, с които то се измерва - международният коефициент \"Джини\" и сравнението между най-богатите и най-бедните 20%, което използва Евростат. Съвсем директно и конкретно проблемът с неравенството и произтичащите от него негативи се посочва на България и в   на Европейската комисия. От години Брюксел оценява като \"критична\" ситуацията с неравенство в България. Същата квалификация от ЕК използват и относно начина, по който социалните трансфери влият върху намаляването на бедността. Казано по-простичко - ако в Европейския съюз, след като държавите обложат с данъци и след това разпределят средствата през бюджета, бедността и неравенството значително се намаляват, то в България това почти не се случва. Тоест, тези системи не работят и не изпълняват една от основните си функции. Между 2012 и 2016 г. разликата между доходите на най-богатите и най-бедните 20% от българите се увеличава от 6,2 до 7,9 пъти, с което страната ни става най-неравната в ЕС. Като причина за това са посочени  , гласи буквално докладът на ЕК, която в други случаи, но не и в този, българското правителство обича да цитира. Точно както финансовият ни министър и премиерът ни обичат срещите с Кристалина Георгиева - но едва ли ще намерят за необходимо да коментират или приложат политиките, за които тя и МВФ говорят. Темата за неравенството, което е най-остро у нас сред всички държави в ЕС, меко казано не присъства в достатъчна степен в обществения и най-вече в политическия дебат. Няма да чуем Владислав Горанов да коментира този проблем и какви мерки залага за справянето с него, когато изготвя бюджетите си. Още по-малко да вгради препоръките, цитирани по-горе. Какво означава рекордното неравенство в България Възможно е да спомене думичката \" \" единствено, ако бъде поканен на някоя конференция по темата, но като веднага побърза да отхвърли връзката между неравенството и данъчна системата, противно на всички цитирани изброени твърдения на експертите от МВФ и куп други институции, а и на негови колеги финансови министри из целия свят. Докато в своите доклади ЕК и МВФ насърчват използването на данъчни механизми за намаляване на неравенствата, то финансовият министър на страната с най-голямо неравенство в ЕС не се притеснява  най-спокойно, че  . На същото мнение са бюджетар №1 на ГЕРБ в парламента Менда Стоянова и премиерът Борисов. Именно това са хората, на които е добре Кристалина Георгиева да сподели възгледите си относно неравенството и основния механизъм за неговото преодоляване - прогресивната данъчна политика, при следващата им среща. „Къде е заровен ключът от палатката“ на проблема с неравенството у нас преди две години сигнализираха и международните организации Development Finance International и Oxfam, които изготвиха  в 152 държави по целия свят, въвеждайки т.нар.  . На база три групи от фактори, които влияят на неравенството, DFI и Oxfam наредиха България на незавидното 79-о място по отношение на борбата им с неравенството. Вероятно за нещастие Горанов и Стоянова, една от трите групи касаеше именно данъчната система, като по отношение на този фактор за справяне с неравенството, България беше поставена на 144-то място от 152 държави. Казано иначе, според експертите към онзи момент е имало само 8 държави от над 150, чиито данъчни системи правят по-малко, за да намалят неравенството. Иде най-голямото в света неравенство Икономическият, академичен и политически дебат на Запад (и не само) отдавна не е дали неравенството трябва да бъде намалявано и дали прогресивните данъчни системи могат да бъдат инструмент затова. Такъв разговор просто не съществува – той се свежда единствено до въпроса колко точно прогресивни да бъдат системите. Материалът на Кристалина Георгиева, който затвърждава последователна политика на МВФ, дава шанс на българското правителство да го използва за отправна точка. За целта то ще се нуждае от сериозна политическа воля на първо място да признае проблема. Не е необходимо много - достатъчно е да бъдат прегледани   на Министерството на финансите за разпределението на доходите в България, представени от Горанов в Народното събрание в края на изминалата година, както и статистиките на Евростат. След това експертите могат да прочетат отново цитираните препоръки на г-жа Георгиева и компания и да хвърлят едно око на данъчната система на България, която се отклонява сериозно от нормалните общоевропейски практики - както поради липсата на прогресивност и настояването на запазването на плоския данък, така и най-вече що се отнася до липсата на необлагаем минимум и намалени ставки на ДДС за някои стоки от първа необходимост - практики, които се прилагат навсякъде в ЕС, освен у нас. И да започнат да работят по въпроса. Ако им трябват съвети за конкретните стъпки - знаят номера на Кристалина Георгиева. „Генерация Z“ – с подкрепата на „Америка за България“ Мария Донева: Измъчва ме неравенството пред закона. Арогантността. Лицемерието. Неуважението. Какво означава рекордното неравенство в България Иде най-голямото в света неравенство „Генерация Z“ – с подкрепата на „Америка за България“", "date": "2020.01.09", "title": "Г-жо Георгиева, кажете това на Бойко Борисов"}
{"url": "https://clubz.bg/92716-es_%E2%80%9Ebrekzit%E2%80%9C_se_otrazqva_na_dostypa_do_edinniq_pazar", "text": "Решението на Великобритания за излизане от ЕС има своите последици и отклоненията от рамките на Съюза задължително имат отражение върху достъпа до неговия пазар. Това заяви днес говорителят на Еврокомисията Ерик Мамер. Така той коментира вчерашната среща в Лондон между председателката на ЕК Урсула фон дер Лайен и британския премиер Борис Джонсън. Двамата лидери не дадоха съвместна пресконференция. Вместо това бяха разпространени прессъобщения за срещата им. Фон дер Лайен заяви вчера, че ЕС иска да предложи на Обединеното кралство безпрецедентно търговско сопоразумение, което да обхваща на практика всички сфери в отношенията им. Но допълни, че то няма да може да бъде постигнато до края на тази година, поради което Лондон и Брюксел трябва да обявят приоритети за преговорите. ЕС предлага на Лондон безпрецедентно търговско споразумение Великобритания няма да удължава преходния период след 31 декември и всякакво бъдещо партньорство не трябва да включва съобразяване с юрисдикцията на Европейския съд, се казва в съобщението на кабинета на Джонсън. Премиерът изтъква също така, че Лондон ще запази контрола си над британските риболовни зони и над имиграционната си система. Джонсън настоява за започване възможно най-скоро на преговорите за бъдещите отношения с ЕС. Така според него споразумението ще бъде постигнато преди края на годината. Той изтъкнал, че Великобритания е готова на споразумение по канадски модел.", "date": "2020.01.09", "title": "ЕС: „Брекзит“ се отразява на достъпа до единния пазар"}
{"url": "https://clubz.bg/92731-neno_dimov_e_zadyrjan_za_24_chasa", "text": "Министърът на околната среда и водите Нено Димов е задържан за 24 часа по разследването на водната криза в Перник. Т.е. ще прекара нощта в ареста. Това съобщава БНТ, позовавайки се на говорителя на главния прокурор Иван Гешев Сийка Милева. По информация на\"24\" пък министърът е настанен в самостоятелна килия на ареста на 3 РПУ в столицата. По-рано днес той беше отведен за разпит, след като прокуратурата започна акция заради водната криза в Перник и вноса на боклук от Италия. Това се случи по обяд. Засега не се съобщават повече подробности. От сутринта МВР, ДАНС и спецпрокуратурата провеждат акция паралелно в Перник и в Министерството на околната среда в София. Разследванията са свързани с водната криза и с вноса на боклук, потвърди главният прокурор Иван Гешев, който се появи лично в областния град. По непотвърдена официално информация задържани са бившата областна управителка Ирена Соколова и отстраненият шеф на местното ВиК Иван Витанов. Според източници на БНТ при акцията в МОСВ от особен интерес за разследващите са били графиците, които министерството трябва да изготвя за водните обеми и наличности във всички язовири на територията на страната. Нено Димов - на разпит от спецпрокуратурата Малко след 17 ч стана ясно, че Димов все още е на разпит. Той трябваше да гостува в предаването \"Лице в лице\" по бТВ, което е с начален час 17:20 ч, но малко преди това водещата обяви, че няма да се появи. Става въпрос за месечните доклади на ресорния министър до Министерския съвет, които регулярно дават информация за състоянието на водите и водните басейни в цялата страна. Конкретно за язовир \"Студена\" във въпросната справка за септември се посочва, че \"всички язовири за питейно-битово водоснабдяване в края на септември са с обеми, достатъчни за обезпечаване нуждите на водоползвателите\", водоемът тогава е пълен на 32,5%. В документа за октомври единствено е посочено, че язовир \"Студена\" е пълен на 24,6%. Първите доклади с отрицателен уклон за състоянието на язовира се появяват изведнъж през ноември, когато се въвежда и воден режим за питейно-битово водоснабдяване на Перник и населените места в района. Тогава съоръжението е пълно на 17,9 на сто. Министерството обаче не е алармирало за ситуацията, а по признания на самия Димов пак от близките дни - кризата е била ясна през септември.  Спецчасти в Перник и екоминистерството. Гешев лично на терен По закон именно министърът на околната среда и водите е този, който определя месечно начина на използването на язовирите, като въпросните графици се изготвят, след като се вземат предвид много фактори, в т.ч. разрешителните за водовземанията, прогнозите за очаквания приток, мониторингът от предходния месец. Спецчасти в Перник и екоминистерството. Гешев лично на терен", "date": "2020.01.09", "title": "Нено Димов е задържан за 24 часа"}
{"url": "https://clubz.bg/92730-geshev_otgovori_na_ninova_za_pernik_s_pressyobshteniq", "text": "След като главният прокурор Иван Гешев отказа предварително уговорена среща за кризата в Перник с лидера на БСП Корнелия Нинова, Нинова го \"атакува\" с писмени въпроси. Отговорът на които пристигна днес - с официално съобщение на сайта на държавното обвинение. И представлява... препратки към прессъобщения на самата прокуратура. Иван Гешев отказа среща на Корнелия Нинова за кризата в Перник Нинова и Гешев трябваше да разговарят на 6 януари по предварителна уговорка, но той отмени срещата същия ден с мотива, че след нея тя е планирала пресконференция, а прокуратурата не можело да бъде използвана за политически цели. Както е известно, лидерите на БСП в Перник призоваха и актива на място си да участва в протестите на перничани срещу водната криза. Какви точно въпроси е задала Нинова на Гешев не е ясно. По собствените й думи те са били формулирани от перничани, които й били дали \"пълномощно\" за целта. Но ето на какво са посветени гореописаните като дати прессъобщения. Иван Гешев отказа среща на Корнелия Нинова за кризата в Перник В това от 6 януари всъщност се съобщава за отказа на Гешев да се срещне с Нинова. Посочва се още, \"по всяка информация или сигнал за извършено престъпление, ПРБ ще извърши проверка и ще предприеме необходимите действия, съгласно българското законодателство\", както и че главният прокурор имал готовност да предостави на Народното събрание обобщени данни за предприетите действия, след съгласуване с наблюдаващите прокурори. В тази от 27 декември м.г. се обяснява как Гешев е взел под \"специален надзор\" кризата в Перник и че разследването се води срещу длъжностни лица от общинската и областната администрация. А из прессъобщенията от 13 декември няма такива, касаещи водната криза. Иван Гешев отказа среща на Корнелия Нинова за кризата в Перник", "date": "2020.01.09", "title": "Гешев отговори на Нинова за Перник с... прессъобщения"}
{"url": "https://clubz.bg/92715-deloto_za_ubitoto_momichence_ot_sotirq_vse_pak_trygva_po_sykratena_procedura", "text": "Πpoцecът зa yбийcтвoтo нa  минa цeдĸaтa нa paзпopeдитeлнoтo зaceдaниe и тpъгвa пo cъщecтвo в Oĸpъжния cъд в Cливeн. Πpeдceдaтeл нa cъcтaвa e шeфът нa cъдa Mapтин Mинчeв. Три обвинения за заподозрения за жестокото убийство на дете в Сотиря Oбвинeн зa тeжĸoтo пpecтъплeниe e Mapтин Tpифoнoв. Toй ce oтĸaзa oт paзпит нa peд cвидeтeли и пoиcĸa дeлoтo  . Bcичĸи cтpaни ce cъглacиxa c иcĸaнeтo, пpeдaдe \"Фoĸyc\". Tpaгeдиятa в Coтиpя и пpoтecтът нa житeлитe мy c нacтoявaния зa тeжĸи нaĸaзaния пpoвoĸиpaxa пpoмянa в HΠK, ĸoятo зaчepтa възмoжнocттa зa пpилaгaнe нa cъĸpaтeнo cъдeбнo cлeдcтвиe пpи yмишлeнo пpичинявaнe нa cмъpт (чл. 369a HΠK), припомня правният сайт \"Де факто\". Измeнeниeтo e в cилa oт ĸpaя нa oĸтoмвpи 2019 г., дeйcтвa oттoгaвa и практически зaĸoнът   и нa вcичĸи фaĸти нa oбвинeниeтo. Така под ударите му попада и Трифонов, заради когото стана всичко това. Съкратеното производство отпада само при умишлено убийство B ĸoнĸpeтния пpoцec cтaвa дyмa зa дpyгa xипoтeзa нa cъĸpaтeнaтa пpoцeдypa – дaвaнe нa cъглacиe   ĸaтo ce зaчитaт пoĸaзaниятa им пpeд дocъдeбнoтo пpoизвoдcтвo. B тeзи cлyчaи нямa peдyĸция c 1/3, a дaдeнoтo cъглacиe ce oтчитa ĸaтo cмeĸчaвaщo oтгoвopнocттa oбcтoятeлcтвo, тoecт  Cpeщy Mapтин Tpифoнoв ca пoвдигнaти тpи oбвинeния. Toй  e oбвинeн зa yбийcтвo нa мaлoлeтнo дeтe c ocoбeнa жecтoĸocт, зa ĸoeтo зaĸoнът пpeдвиждa нaĸaзaниe „лишaвaнe oт cвoбoдa“ oт 15 дo 20 гoдини, дoживoтeн зaтвop или дoживoтeн зaтвop бeз пpaвo нa зaмянa. Bтopoтo oбвинeниe e oпит зa изнacилвaнe, зa ĸoeтo ce пpeдвиждa oт 10 дo 20 гoдини зaтвop. Tpeтoтo oбвинeниe e зa блyдcтвo c мaлoлeтнo дeтe, ĸaтo пpeдвидeнoтo нaĸaзaниe e oт 5 дo 20 гoдини „Лишaвaнe oт cвoбoдa“. Mяpĸaтa зa нeoтĸлoнeниe нa Tpифoнoв зaceгa ocтaвa „зaдъpжaнe пoд cтpaжa“. Cлeдвaщoтo зaceдaниe e нa 30 янyapи, ĸoгaтo пoĸaзaния щe дaдe eдинcтвeният ocтaнaл cвидeтeл - cъдeбният лeĸap Toмa Чayшeв. Днec ca пpeдявeни гpaждaнcĸи иcĸoвe oт cтpaнa нa мaйĸaтa нa Kpиcтин Гepгaнa, в paзмep нa 400 000 лв. зa пpичинeни нeимyщecтвeни вpeди, и в paзмep нa 200 000 лв. oт cтpaнa нa бaбaтa и дядoтo нa yбитoтo дeтe Mилĸa и Kpacимиp Гeopгиeви. Ha тoзи eтaп Mapтин Tpифoнoв нe e пoжeлaл дa дaвa oбяcнeния, нo e зaявил, чe paзбиpa в ĸaĸвo гo oбвинявaт. Съкратеното производство отпада само при умишлено убийство", "date": "2020.01.09", "title": "Делото за убитото момиченце от Сотиря все пак тръгва по съкратена процедура"}
{"url": "https://clubz.bg/92718-ukrajna_shtqla_da_gubi_450_mln_godishno_zaradi_turski_potok", "text": "Украйна ще губи около 450 милиона щатски долара приходи годишно поради пускането на газопровода „Турски поток“, заяви днес Сергей Макогон, генерален директор на украинската газотранспортна система, цитиран от агенция \"Интерфакс\". \"Турски поток\" - официално открит По-рано Maкогон заяви, че от 1 януари 2020 г. транзитът на газ през Украйна в балканска посока ще се извършва само за Румъния и Молдова, тъй като България, Турция и други страни в този регион вече не получават газ през Украйна. Поради това транзитът на газ през Украйна през 2020 г. ще намалее с около 15 милиарда кубически метра. От своя страна изпълнителният директор на украинската енергийна компания \"Нафтогаз\" Юрий Витренко обърна внимание на факта, че новият оператор трябва да се научи как да печели пари, като предоставя допълнителни услуги, тъй като зареждането на газопреносната система на Украйна с обем 90-110 милиарда кубически метра вече е невъзможно. \"Ще дойдат някой ден журналисти, които ще оценят какво направих днес\" Газопроводът \"Турски поток\" директно свързва турската система за транспортиране на газ с газовите резерви в Русия и осигурява доставки за Турция, Южна и Югоизточна Европа. Този тръбопровод ще доставя до 31,5 милиарда кубически метра газ годишно. Турският поток работи от 1 януари 2020 г., като доставя руски газ за България и западната част на Турция вместо използвания по-рано трансбалкански маршрут, който мина през Украйна, Молдова и Румъния. \"Ще дойдат някой ден журналисти, които ще оценят какво направих днес\"", "date": "2020.01.09", "title": "Украйна щяла да губи $450 млн. годишно заради \"Турски поток\""}
{"url": "https://clubz.bg/92733-kamarata_na_obshtinite_odobri_zakonoproekta_za_brekzit", "text": "Британските депутати дадоха днес, с исторически вот след три години и половина на криза, окончателното си одобрение за законопроекта, който ще позволи на Обединеното кралство да напусне ЕС на 31 януари, предаде Франс прес, цитирана от БТА. Камарата на депутатите, доминирана от консерваторите на премиера Борис Джонсън, прие текста с 330 срещу 231 гласа. След като мине през Камарата на лордовете следващата седмица и след това получи одобрението на кралицата, текстът, който превръща в закон споразумението за Брекзит, договорено с Брюксел, остава да бъде ратифициран от Европейския парламент на 29 януари - два дни преди съдбоносната дата. ЕС: „Брекзит“ се отразява на достъпа до единния пазар След \"Брекзит\" Великобритания се готви за \"Мегзит\" Малко по-рано днес пък преговарящият с Великобритания от страната на ЕС Мишел Барние обясни, че блокът ще наблегне на развитието на нови структури за сътрудничество и бъдещо партньорство в борбата с престъпността и тероризма, както и върху търговското споразумение, каза в Стокхолм висшият европейски представител. Великобритания се очаква да напусне блока на 31 януари. След \"Брекзит\" Великобритания се готви за \"Мегзит\"", "date": "2020.01.09", "title": "Камарата на общините одобри законопроекта за Брекзит"}
{"url": "https://clubz.bg/92732-cbs_oficialni_lica_ot_sasht_smqtat_che_iran_e_svalil_ukrainskiq_samolet", "text": "Американски официални лица са заявили пред местната телевизия CBS, че украинският \"Боинг 737\", който падна в близост от Техеран, е бил свален от ракета - изстреляна вероятно от Иран.  Според тях режимът не е направил удара нарочно, а всичко е било плод на случайност. Според телевизията източниците са заявили, че американското разузнаване е засякло със сателит инфрачервени следи от изстрелването на две ракети, след което е последвала екслозия.  В същотото време друго американско издание - \"Нюзуик\", пише, че нейни източници от високите етажи на военното министерство са заяви, че самолетът е свален от руска ракета \"Тор\".  Украински самолет със 176 души се разби край Техеран. Няма оцелели Иран дава на Украйна черните кутии след катастрофата Самият американски президент Доналд Тръмп също заяви, че има подозрения, че именно Техеран е отговорен за инцидента.  Припомняме, че още сутринта стана ясно, че Украйна разглежда всички възможни причини за катастрофата, включително и ракетна атака. Иран дава на Украйна черните кутии след катастрофата", "date": "2020.01.09", "title": "CBS: Официални лица от САЩ смятат, че Иран е свалил украинския самолет"}
{"url": "https://clubz.bg/92720-federaciqta_po_tenis_otgovori_na_anonimka_nareche_q_fake_news", "text": "Българската федерация по тенис разпространи декларация срещу появила се във фейсбук анонимка за участието на отбора ни на новия турнир ATP cup в Австралия. В неподписан текст със заглавие \"Лицемерието зад успеха\", публикуван и от някои медии, се твърди, че федерацията не е подкрепила тима ни, дори отказала поканата на ATP, Григор Димитров поел всички разходи, не е пратила треньор и т. н. България остана на сет от четвъртфинал на ATP cup Тенисистите ни се справиха и с Молдова Още преди публикуването на позицията шефът на федерацията Стефан Цветков заяви следното пред tennis24.bg: Велика победа в Сидни - България би Великобритания на тенис (ВИДЕО, СНИМКИ) Треньорът на националите за \"Купа Дейвис\" Тодор Енев пък говори пред \"Дарик радио\".  Реакция последва и от втората ни ракета Димитър Кузманов във фейсбук: \n\t Тенисистите ни се справиха и с Молдова Велика победа в Сидни - България би Великобритания на тенис (ВИДЕО, СНИМКИ)", "date": "2020.01.09", "title": "Федерацията по тенис отговори на анонимка, нарече я fake news"}
{"url": "https://clubz.bg/92722-svalqt_bnt2_i_bnt3_ot_multipleksite", "text": "С уговорката, че това трябва да е законодателно уредено от депутатите, правителството подкрепя идеята БНТ2 и БНТ3 да бъдат свалени от т.нар. мултиплекси. С други думи – да не се разпространяват вече ефирно.  Това заявиха от финансовото министерство пред Клуб Z, както и генералният директор на обществената медия Емил Кошлуков. По думите на Кошлуков така биха се спестили около 5-6 милиона лева на бюджета, като сега най-често тези пари не са предвидени в субсидията на обществената телевизия за всяка година. Така задължението се прибавя към дефицита й, който в края на 2019-а достигна близо 70 милиона лева – колкото е и субсидията на медията. Периодично правителството отпуска средства за погасяване на задължения към НУРТС, но това става с отделни постановления на Министерския съвет, т.е. по усмотрение на кабинета. От думите на Кошлуков се разбра и че има принципно съгласие между БНТ и частните телевизии обществената медия да не излъчва реклама, която и сега е ограничена и като времетраене, и като излъчване в определени часови пояси. Но за сметка на това телевизията ще иска тези около 7 милиона лева приход на година да бъдат калкулирани в бюджета й.  Горанов отказва парите за БНТ и БНР да са 1,5 промила от БВП Ще се настоява и да не й бъде забранено продуктовото позициониране. „Няма да изкараме пари от него, но поне Съветът за електронни медии да не ни глобява“, посочва директорът на обществената телевизия. Все още обаче няма яснота относно схемата на финансиране на телевизията. Както е известно, работни групи и към Министерство на културата, и към парламента разработват промени в Закона за радиото и телевизията, в т.ч. за промяна на модела на финансиране на медията. Засега от МФ отхвърлят предложенията на левицата субсидията на обществените медии да е промил от Брутния вътрешен продукт. И днес на Кошлуков му се наложи да обяснява за решението за сваляне на предаването „Умно село“, което вървеше в ефир 21 години. Това той направи в ефира на управляваната от него телевизия, в компанията на директора на Народния театър „Иван Вазов“ Мариус Донкин. Двамата трябваше да съобщят за връщането на телевизионния театър на екран, а Кошлуков – и за новите предавания. Интелектуалци пишат на Кошлуков: Защо ни лишавате от „Умно село“? Не коментирам продукта – брилянтен е. Но 20 години един и същи човек прави едно и също предаване, в една и съща телевизия. Идеята е да развиваме и нови. Какъв договор да направим – за 40 години?“, посочи още в отговор на писмото от над 40 интелектуалци, протестиращи срещу свалянето на „Умно село“. По думите му БНТ няма нужда от външни продуценти за предавания, базирани на документалистика и очерци, защото сама, в сравнение с частните телевизии, има вътрешна експертиза. „Ние в момента имаме толкова предавания за култура, колкото телевизията никога не е имало“, твърди. И като доказателство двамата с Донкин анонсираха проекта за завръщане на телевизионния театър в ефир.  БНТ фалира през октомври? На въпрос колко би струвало едно такова нещо, Кошлуков и Донкин в един глас отвърнаха: „Ми скъпичко е“. Но Донкин обоснова нуждата с културната памет, давайки за пример и студенти в Академията, които не знаели кой е Наум Шопов. Кошлуков представи и нови предавания в ефира - на 15 януари стартира разследващо предаване \"Следите остават\" с Богдана Лазарова. Още този уикенд - 11 и 12 януари започва и репортерската рубрика \"След новините\". Тя ще се излъчва след централната емисия \"По света и у нас\", а първото й издание ще е за водната криза в Перник. Скоро в ефира на БНТ зрителите могат да очакват и новото развлекателно шоу с водещ музиканта и продуцент Добрин Векилов – Дони. БНТ и Би Ти Ви с нови токшоута Друга от новостите в обществената телевизия е стартирането на стажантска програма \"БНТ Академия\", която ще даде възможност за обучение на млади кадри от НАТФИЗ, Софийския университет, УНСС, НБУ. Интелектуалци пишат на Кошлуков: Защо ни лишавате от „Умно село“? БНТ фалира през октомври? БНТ и Би Ти Ви с нови токшоута", "date": "2020.01.09", "title": "Свалят БНТ2 и БНТ3 от мултиплексите"}
{"url": "https://clubz.bg/92723-na_finala_shestima_kandidati_za_shef_na_bnr", "text": "Шестимата кандидати излизат на финала за генерален директор на Българското национално радио. С решение на Съвета за електронни медии днес бяха допуснати номинациите на сегашния и.д. шеф на БНР Антон Митов, Андон Балтаков, Александър Велев, Митко Димитров, Даниела Манолова и Жени Гаджалова. В края на декември миналата година, заради участие във фирма, от която не е излязал в рамките на конкурса, беше дисквалифициран бившият шеф на радиото Валерий Тодоров. По подобен начин отпадна от конкурса за генерален директор на Българската национална телевизия и Кръстю Вапцаров, по-известен от малкия екран като Къци Вапцаров.  Валерий Тодоров: Частни интереси си делят обществените медии, СЕМ е некомпетентен (ВИДЕО) До изборът на нов ръководител на обществото радио се стигна след преждевременното остраняване на Светослав Костов от поста - безпрецедентното прекъсване на програма Хоризонт за шест часа, опитът му да отнеме съдебния ресор на журналист и проверката на прокуратурата за цензура.  Изслушванията ще се проведат на 20-и и 21-ви януари, а изборът ще бъде на 22-ри. От СЕМ обясниха, че при представянето на концепциите ще държат на вижданията на кандидатите за финансирането на БНР и ролята му като обществена медия. Повечето кандидати са добре познати, а голяма част от биографията им е свързана с БНР. Александър Велев вече е бил генерален директор на радиото - от 1998 до 2001 и от 2016 до 2019 г. Той изненадващо не успя да продължи втория си мандат в началото на тази година и загуби от Светослав Костов.  Настоящият изпълняващ длъжността ген. директор - Антон Митов, до скоро беше ръководител на \"Архивен фонд\" на БНР, а в медията работи от 1977 г. СЕМ назначи Антон Митов за временен директор на БНР Митко Димитров се явява на конкурса за четвърти път. Освен бивш ръководител на радио \"София\", той е работил и във \"Военния телевизионен канал\", бил е и директор на пресцентъра на военното министерство.   Една от двете дами в надпреварата - Даниела Манолова, подаде документи и последната процедура за избор на генерален директор. Тя е драматург в радиотеатъра на радиото.  Близо 17 години ръководи работата на радиотеатъра като отговорен редактор и участва в Дирекционния съвет на програма “Христо Ботев”. Жени Гаджалова пък е бивш главен счетоводител на медиата. Тя също има опит в конкурсите за генерален директор - през 2016 г. представи своята визия за развитие на радиото пред СЕМ, но тогава загуби от Александър Велев.  Професионалната биография на Андон Балтаков е свързана най-вече с опит зад граница. В последните двайсет години той живее и работи предимно извън България, където прави успешна кариера в някои от най-големите западни медии . Той е с магистърска степен по бизнес администрация от университета \"Йейл\" и висше икономическо образование от УНСС в София. През 90-те години е преминал през „школата“ на БНР като журналист, специализирал е в BBC. Работил е  7 години в агенция Associated Press в Ню Йорк, където е заемал ръководни позиции в отдела за дигитални продукти и стратегическо планиране, бил е и ръководител на бизнес операциите на CNN Digital. В момента Андон Балтаков има консултантска компания в САЩ в областта на медиите.  СЕМ назначи Антон Митов за временен директор на БНР", "date": "2020.01.09", "title": "На финала - шестима кандидати за шеф на БНР "}
{"url": "https://clubz.bg/92726-vsichko_drugo_osven_titla_i_kupa_ne_se_broi_v_levski", "text": "Всичко друго освен шампионска титла и купа не се брои в отбори като \"Лудогорец\", ЦСКА и \"Левски\", заяви треньорът на “сините” Петър Хубчев по време на първата си пресконференция за 2020 г. \"Сините\" започнаха подготовка днес. Досега \"Левски\" привлече двама нови - националите Симеон Славчев (свободен агент) и Деян Лозев от \"Арда\". Деян Лозев подписа договор с \"Левски\" \"Левски\" преподписа с капитана си Покрай празниците \"Левски\" преподписа с капитана си Живко Миланов за година и половина. \"Левски\" подписа с национал и кадър на \"Литекс\" (ВИДЕО) \"Левски\" ще се подготвя от 13-и до 23 януари в Сандански. „Сините“ ще изиграят четири контроли по време на зимния си подготвителен лагер в Алания, Турция. Тимът ще бъде край брега на Средиземно море от 27 януари до 7 февруари. Първата проверка е насрочена за 30 януари срещу арменския \"Пюник\". На 3 февруари \"Левски\" излиза срещу \"Македония Гьорче Петров\" (Северна Македония). На 4 февруари „сините“ играят срещу националния отбор на Узбекистан до 19 години. Последната контрола е на 6 февруари срещу украинския \"Олександрия\". \"Левски\" преподписа с капитана си \"Левски\" подписа с национал и кадър на \"Литекс\" (ВИДЕО)", "date": "2020.01.09", "title": "\"Всичко друго освен титла и купа не се брои в \"Левски\""}
{"url": "https://clubz.bg/92721-zashto_bylgariq_kazva_edno_na_rusiq_a_drugo_na_sasht", "text": "Във външната политика ние, българите, винаги сме се учили от византийците. Формулата, която сме усвоили от тях, е следната: на изток говорим едно, на запад - друго, а всъщност правим нещо трето. Византия успешно е прилагала тази политика над хиляда години и ние често сме страдали от нея. Но изглежда не сме схванали най-важния ѝ елемент: че това е политика в защита на държавния, публичен интерес на империята. Докато при нас често не е ясно в чий интерес правим словесните и дипломатически еквилибристики. Да вземем например случая с преименуването на „Турски поток\" в “Балкански”. Премиерът Борисов присъства на изток (в Истанбул) на откриването на „Турски поток\", който е газов проект от две тръби - едната за Турция, другата за Европа. На изток (за пред Турция и Русия) този проект си е “Турски поток”, но на запад - за пред Сърбия и най-вече за пред ЕС и САЩ - ще го наричаме “Балкански”. “Хитрата” ни цел е да избегнем евентуални санкции, които администрацията на Тръмп може в даден момент да наложи на участниците в добросъседското мероприятие. Но ако това е целта, не беше ли по-сигурно да наречем нашата част от тръбата “Европейски” или дори направо “Американски поток”? Факт е обаче, че и “Марсиански поток” да го наречем, по тръбата ще тече руски газ, идващ през Турция. Капацитетът на тази тръба е почти напълно резервиран от “Газпром”. Същото важи и за капацитета на старите ни тръби по “Трансбалканския газопровод\". Както подсказва съвпадението в имената (“балкански” и “трансбалкански”), сега имаме две почти паралелни тръби за едно и също нещо: около 15 милиарда куб. м. руски газ, основно транзитиращ за Европа. Руският интерес от упражнението е ясен: именно Русия решава откъде да насочи количествата. Когато иска да упражни натиск върху Украйна, пуска газа през Турция. А когато Ердоган свали някой руски самолет, газът може да мине през Украйна. За да реализира тази благородна цел на руската външна политика, България дарява сумата за изграждането на вторите тръби и се отказва от около милиард евро (или левове - няма значение при такива приятелски жестове) неустойки по съществуващ договор за доставка на руски газ от Украйна. Как всичко това е в български интерес - само премиерът Борисов знае. Газовият експерт проф. Атанас Тасев твърди, че отказът ни да търсим неустойки от Москва се “компенсира” от решението на Путин да не си иска 900 милиона евро неустойки за споразумения, които явно сме подписвали по нереализирания “Южен поток”. Какво сме подписвали на изток - не знаем. Защото е държавна тайна. Но без да искаме и уж без нищо да подписваме, съвсем непорочно се оказахме притежатели на два руски реактора на цена (пак) около милиард евро. Така че нищо чудно руската страна да е приложила модела с непорочното зачатие и към “Южен поток”. Тоест, сега си плащаме борч за ангажимент, който някой е поел от името на държавата, докато пред домашната публика (и на запад) е говорел съвсем друго. Кой, как и кога го е направил - няма да разберем. Държавна тайна. В разглеждания случай - дали потокът ще е \"турски” или \"балкански” - ползата за България от него не изглежда голяма и дори направо си прилича на един милиард загуба (евро или левове). Но може би разноговоренето и разноподписването по други въпроси дава добри резултати? Нека да разгледаме няколко случая. За пред руската страна съобщението, което изпращаме, гласи, че проектът е жив и че централата ще се строи основно с руска технология. Само търсим парите. За пред САЩ и домашната публика (тоест, на запад) съобщението гласи, че ще строим централата, само ако се намери друг инвеститор, а не българската държава, който да носи риска от проекта. А всъщност правим нещо трето: отлагаме отписването на около 3 милиарда лева (или евро?) “активи” на енергийните ни предприятия, състоящи се в два реактора, които сме придобили уж без да искаме, плюс подготвителни съоръжения в Белене, описани от премиера като “гьол”. Голяма част от тези “активи” са също така комисионни, дадени за експертизи, лицензи и разрешения на площадката. Ако тези “активи” бъдат отписани, ще се наложи да вземем държавен дълг, за да капитализираме енергийните дружества. Политиката на това правителство изглежда е да отлага максимално решението за поемането на дълг - било то за строеж на централата (голям), или за отписване на активите (по-малък). Вече се появява реална възможност да диверсифицираме доставките на газ през терминала за втечнен газ в Гърция. България пое и дялово участие в съоръжението, което е добра новина и похвална политика на правителството. Пред САЩ и посланик Херо Мустафа тази политика се обявява за стратегическа. За пред руската страна обаче се подчертава, че количествата втечнен газ са по-скоро символични, а реалните обеми по тръбопроводите ни са запазени за руски газ и руски транзит за Европа. Тази двусмисленост е много видима и в така наречения “газов хъб”, който продаваме пред ЕС. “Хъбът” като конструкция може и да съществува на теория, но практиката е далеч от нея: огромните количества газ са на “Газпром” и тези количества не се търгуват при нас, а просто преминават транзит през страната. Пред САЩ и ЕС твърдим, че се борим срещу корупцията, но това не ни пречи да влизаме в споразумения на изток за милиарди долари, уж без да имаме политическо съгласие за осъществяването на проектите. В крайна сметка никой не е отговорил на въпроса как се сдобихме с два руски реактора, без да има политическо решение за реализация на централата. И на какво основание Москва би имала претенции за неустойки по “Южен поток”, ако не сме поемали ангажименти. На изток подкрепяме Русия по казуси като \"Скрипал”, в САЩ Борисов демонстрира лоялност към НАТО, а прокурорите ни отчитат какво вършат по “шпионските” казуси. На едните казваме, че гоним руски дипломати и водим дела срещу шпиони, на другите обясняваме, че става дума за маргинални фигури, а що се отнася до истински тежки случаи като опита за отравяне на български граждани по модела “Скрипал”, не правим нищо без натиск от страна на западни посолства. А и след натиск не сме направили кой знае какво. Като теглим чертата, не сме спечелили много от тази външна политика на византийско разноговорене и разноправене. Даже истинските византийци сигурно биха се обидили от сравнението. Като оставим настрана българската сметка за милиардите, това, което със сигурност сме загубили, е възможността да ни уважават и да не ни третират като селски хитреци. Защото не само че хитруваме, но и го правим на дребно и нерядко в наш национален ущърб. Изглежда и Русия, и САЩ вече са развили сходни рефлекси към българското хитруване: не ни слушат какво приказваме, а направо искат да подписваме и да се обвържем с плащане. САЩ го правят открито, както при закупуването на Ф-16. С Русия научаваме за обвързването по-късно, понякога след арбитраж. Това хитруване е силно унизително за България, макар че сегашната ситуация е много по-добра от тази в комунистическото минало. В него един от най-унизителните моменти е предложението на Тодор Живков и Политбюро да станем 16-та съветска република, за да си осигурим спасителен заем от Москва. Някои и до ден-днешен тълкуват това като висш дипломатически пилотаж: хем не сме станали съветска република, хем са ни дали парите. Думите обаче имат значение. И тези, които не държат на тях, не могат да изискват уважение от останалите.", "date": "2020.01.09", "title": "Защо България казва едно на Русия, а друго на САЩ"}
{"url": "https://clubz.bg/92655-kak_iran_shte_kompensira_voennoto_nadmoshtie_na_sasht", "text": "С изстрелването на повече от дузина балистични ракети към две американски бази Иран демонстрира дългогодишно подготвяната стратегия за борба срещу многократно превъзхождащата я във военно отношение армия на САЩ, предаде Ройтерс. Чия армия е по-могъща - на САЩ или на Иран?  САЩ са хакнали Иран след атаката срещу саудитски петролни обекти Кой е Касем Солеймани? Ударът по Солеймани ще бъде усетен далеч извън Близкия изток САЩ са хакнали Иран след атаката срещу саудитски петролни обекти Кой е Касем Солеймани? Ударът по Солеймани ще бъде усетен далеч извън Близкия изток", "date": "2020.01.09", "title": "Как Иран ще компенсира военното надмощие на САЩ?"}
{"url": "https://clubz.bg/92709-sled_ksns_maksimalna_bditelnost_i_diplomaciq", "text": "Около това се обединиха днес участниците в свикания от президента Румен Радев заради изострянето на отношенията Иран - САЩ Консултативен съвет за националната сигурност (КСНС). По традиция в него участват премиерът, ресорни вицепремиери и министри, представители на службите и на парламентарно представените партии. Този КСНС е един от редките, при които всички участници излизат обединени. Радев свиква КСНС заради напрежението между САЩ и Иран В този дух се изказа и премиерът Бойко Борисов след срещата: Ето и с какви пет препоръки излезе Съветът: Иран не бил отстъпил. Щял още да отмъщава на САЩ Иран не бил отстъпил. Щял още да отмъщава на САЩ", "date": "2020.01.09", "title": "След КСНС: максимална бдителност и дипломация"}
{"url": "https://clubz.bg/92707-iran_ne_bil_otstypil_shtql_oshte_da_otmyshtava_na_sasht", "text": "Висш командир на иранските Гвардейци на революцията предупреди, че скоро ще последва \"по-сурово отмъщение\" от иранските ракетни атаки срещу американски военни цели в Ирак, извършени в отговор на убийството от САЩ миналата седмица на ирански генерал. Иранската агенция Тасним цитира изявление на Абдола Араги, направено след вчерашната реч на Доналд Тръмп, в която американският президент каза, че Иран изглежда \"отстъпва\" след ракетните удари, които не причиниха жертви сред американските войски в Ирак, предаде Ройтерс, цитирана от БТА. САЩ налагат нови санкции на Техеран. Няма пострадали от иранския обстрел В друго съобщение Тасним е цитиран заместник-командващия на гвардейците Али Фадави, според когото иранските ракетни атаки срещу американски цели са били демонстрация на иранската военна мощ. По-рано днес посланикът на Иран в ООН Маджид Тахт Раванчи отхвърли като безсмислен призива за сътрудничество, отправен към Иран от президента Тръмп, като се имат предвид поредните американски санкции, наложени на Техеран. Постоянният представител на Иран заяви, че с убийството на иранския генерал на 3 януари Вашингтон е предприел нова ескалация на враждебността спрямо Иран, предаде иранската агенция ИРНА. Изказването на Раванчи е първата официална реакция на Иран на снощното обръщение на президента Тръмп след иранската ракетна атака срещу бази с американски военни в Ирак.", "date": "2020.01.09", "title": "Иран не бил отстъпил. Щял още да отмъщава на САЩ"}
{"url": "https://clubz.bg/92708-prokuror_zabrani_na_gon_da_napuska_livan", "text": "Ливанската  прокуратура е забранила днес на бившия шеф на групата \"Рено-Нисан-Мицубиши\" (Renault-Nissan-Mitsubishi) Карлос Гон да напуска страната, съобщава френският в. \"Фигаро\". Интерпол издирва Гон по искане на Япония, която иска да го съди по обвинения за финансови престъпления. Гон избяга от домашен арест в Токио при мистериозни обстоятелства в края на миналата година.  Япония призовава Гон да се върне и изправи пред съда Тази сутрин той е бил извикан за разпит в прокуратурата на Бейрут по две групи въпроси - първата е свързана с издирването му от Интерпол, а втората - с негово пътуване в Израел, с който Ливан все още формално е във война. Вчера Гон даде в Бейрут пресконференция, на която отхвърли обвиненията, повдигнати му в Япония, и заяви, че процесът срещу него е скалъпен от японската прокуратура и недоволни мениджъри в \"Нисан\". Карлос Гон: Заговорът срещу мене е като \"Пърл Харбър\" Карлос Гон: Заговорът срещу мене е като \"Пърл Харбър\"", "date": "2020.01.09", "title": "Прокурор забрани на Гон да напуска Ливан"}
{"url": "https://clubz.bg/92700-piratstvo_i_narusheni_choveshki_prava_parite_sa_po_vajni", "text": "\"Реал\" (Мадрид) е на финал за Суперкупата на Испания след победа в първия полуфинал над \"Валенсия\" с 3:1. Тони Кроос откри направо от корнер, Иско удвои, а Лука Модрич вкара за 3:0, преди Дани Парехо да намали за носителя на Кралската купа. Тази вечер \"Барселона\" среща \"Атлетико\" (Мадрид) в другия полуфинал. Финалът е в неделя - ще има или \"Ел класико\" или мадридско дерби. Дотук добре. Всичко би било рутинно, ако този минитурнир се провеждаше в Испания. А не в Джеда, Саудитска Арабия. Но и това вече се превръща в рутина, като се има предвид колко много големи спортни събития напоследък приема ислямската монархия. Тези дни всички протестират срещу решението на Испанската футболна федерация да подпише 3-годишен договор със Саудитска Арабия за турнира. Фенове, спонсори, рекламодатели, медии, правозащитни организации като \"Амнести интернешънъл\"... \"Реал\" (Мадрид) и \"Барса\" не протестират, макар че каталунците имаха перипетии при пътуването си до Джеда. Саудитците плащат 120 милиона долара за трите години, в които ще домакинстват на надпреварата. Само за правото. Лъвския пай вземат \"Барселона\" и \"Реал\" - по 10 милиона евро. Затова си траят тези дни, макар че треньорът на \"блаугранас\" Ернесто Валверде директно обясни причината за азиатското рандеву - \"икономическа, пари\". Направи изявлението в родината си - в Джеда едва ли ще е толкова словоохотлив. До понеделник в Испания са продадени 1076 билета на феновете и на четирите отбора. Клубът \"Валенсия\" е пласирал 26. Критики отправи шефът на Ли Лига Хавиер Тебас. Заради изложените по-горе аргументи, но обърна внимание и на нещо друго: Саудитска Арабия пиратства чрез тв канала си beoutQ, който излъчва големи мачове от Европа, включително и от Испания, без да плаща права на популярния beIN Sports или на други големи телевизии. Тебас изтъкна, че парите, които плаща Саудитска Арабия, всъщност са изкарани на гърба на европейския футбол. А напук на протестите от много страни - най-големи от \"Амнести интернешънъл\" заради нарушаване на човешките права и случаи като \"Кашоги\", Саудитска Арабия напоследък се превърна в топ дестинация за големи спортни събития. Ето ви списък на прима виста:  (през 2018-а Кристиано Роналдо вдигна първата и купа с \"Ювентус\" на Арабския полуостров, а в края на миналата \"Лацио\" огорчи него и тима му),   (вече бойкотиран от звездата Рори Макилрой),  Списъкът набъбва постоянно. И явно ще става все по-голям. Говори се, че престолонаследникът принц Мохамед бин Салман иска да закупи \"Манчестър Юнайтед\". Голям футбол се прави с големи пари. Нали така?", "date": "2020.01.09", "title": "Пиратство и нарушени човешки права? Парите са по-важни"}
{"url": "https://clubz.bg/92710-borisov_ostavki_shte_se_obsyjdat_s_koalicionnite_partnori", "text": "Въпросът с оставки на министри ще бъде обсъждан с коалиционните партньори - така премиерът Бойко Борисов отговори на въпрос за евентуална оставка на министъра на околната среда Нено Димов, след като му бе припомнено обещанието му, че всеки министър ще си отива, ако има съмнение за корупция. Борисов говори пред медиите след заседанието на Консултативния съвет за национална сигурност (КСНС) при президента Румен Радев, посветен на ситуацията в Близкия изток. Преди това стана ясно, че тече спецакция на ДАНС, МВР и специализираната прокуратура в Перник и в Министерството на околната среда заради водната криза и заради проверката за внос на боклук от Италия. Спецчасти в Перник и екоминистерството. Гешев лично на терен За министрите, назначени от ГЕРБ, Борисов каза, че ще се понася отговорност, а  . Екоминистърът Нено Димов е от квотата на \"Обединени патриоти\", и по-точно на ВМРО, припомни премиерът. Допълни обаче, че   ", "date": "2020.01.09", "title": "Борисов: Оставки ще се обсъждат с коалиционните партньори"}
{"url": "https://clubz.bg/92713-neno_dimov_na_razpit_ot_specprokuraturata", "text": "Министърът на околната среда и водите Нено Димов е отведен за разпит от специализираната прокуратура малко след 13,30 ч., съобщи БНТ. Няма повдигнати обвинения, а самият Димов заяви, че не е задържан и оказва пълно съдействие на разследващите органи. Борисов: Оставки ще се обсъждат с коалиционните партньори От сутринта МВР, ДАНС и спецпрокуратурата провеждат акция паралелно в Перник и в Министерството на околната среда в София. Разследванията са свързани с водната криза и с вноса на боклук, потвърди главният прокурор Иван Гешев, който се появи лично в областния град. По непотвърдена официално информация задържани са бившата областна управителка Ирена Соколова и отстраненият шеф на местното ВиК Иван Витанов. От държавното обвинение засега няма официална информация кой в какво качество е задържан или разпитван. Спецчасти в Перник и екоминистерството. Гешев лично на терен Според източници на БНТ при акцията в МОСВ от особен интерес за разследващите са били графиците, които министерството трябва да изготвя за водните обеми и наличности във всички язовири на територията на страната. Малко след 17 ч стана ясно, че Димов все още е на разпит. Той трябваше да гостува в предаването \"Лице в лице\" по бТВ, което е с начален час 17:20 ч, но малко преди това водещата обяви, че няма да се появи. Пак днес от АБВ внесоха в прокуратурата анонсирания по-рано през седмицата сигнал срещу Нено Димов, който касае именно изготвяните графици и мониторинг на язовирите. Дават Нено Димов на прокуратурата, с месеци мълчал за Перник Става въпрос за месечните доклади на ресорния министър до Министерския съвет, които регулярно дават информация за състоянието на водите и водните басейни в цялата страна. Конкретно за язовир \"Студена\" във въпросната справка за септември се посочва, че \"всички язовири за питейно-битово водоснабдяване в края на септември са с обеми, достатъчни за обезпечаване нуждите на водоползвателите\", водоемът тогава е пълен на 32,5%. В документа за октомври единствено е посочено, че язовир \"Студена\" е пълен на 24,6%. Първите доклади с отрицателен уклон за състоянието на язовира се появяват изведнъж през ноември, когато се въвежда и воден режим за питейно-битово водоснабдяване на Перник и населените места в района. Тогава съоръжението е пълно на 17,9 на сто. Министерството обаче не е алармирало за ситуацията, а по признания на самия Димов пак от близките дни - кризата е била ясна през септември.  По закон именно министърът на околната среда и водите е този, който определя месечно начина на използването на язовирите, като въпросните графици се изготвят, след като се вземат предвид много фактори, в т.ч. разрешителните за водовземанията, прогнозите за очаквания приток, мониторингът от предходния месец. Спецчасти в Перник и екоминистерството. Гешев лично на терен Дават Нено Димов на прокуратурата, с месеци мълчал за Перник", "date": "2020.01.09", "title": "Нено Димов - на разпит от спецпрокуратурата"}
{"url": "https://clubz.bg/92729-skior_uvisna_na_ryce_ot_lifta_v_bansko_video", "text": "На опасна \"маневра\" станаха свидетели днес туристи в Банско. Скиор увисна на ръцете си на лифта при \"Бъндеришка поляна\". За щастие инцдидентът се е разминал без последствия. Видео на висящия скиор бе разпространено във фейсбук. Лифтът на Симеоново се обледи, от общината пуснаха още автобуси Публикувано е вчера и според описанието, ситуацията е траела три минути. Не е подадено оплакване към концесионера на ски зоната в Банско - \"Юлен\".  ", "date": "2020.01.09", "title": "Скиор увисна на ръце от лифта в Банско (ВИДЕО)"}
{"url": "https://clubz.bg/92728-obache_nqma_symnenie_che_ima_tejyk_upravlenski_proval", "text": "Медийните акции на прокуратурата не означават нито че виновните са разкрити, нито че вината е доказана или че проблемът е решен. Това поне научихме през последните 30 години. \n\t(Дано поне имат превантивен ефект за следващи подобни безобразия.) Въпросите: … са преди всичко политически въпроси. Съдът ще реши има ли престъпление. Обаче няма съмнение, че има тежък управленски провал. Отстраняването на Нено Димов е задължително, но е недостатъчно. Нено Димов - на разпит от спецпрокуратурата Необходимо е премиерът Борисов и вицепремиерът Каракачанов (като лидер, излъчил Димов за поста) ясно да признаят провала си в ПОЛИТИКАТА по опазване на околната среда и да поемат върху себе си отговорността за този провал. Политиката за околната среда е в момента всеобщ европейски приоритет. Тя е най-важната както за здравето на гражданите, така и за просперитета и богатството на нацията. И тя трябва да бъде променена изцяло, а не само персонално. Или Борисов и Каракачанов да предложат цялостна промяна в тази политика, или да се махат... От НЕНОментализма до министерското затопляне От НЕНОментализма до министерското затопляне", "date": "2020.01.09", "title": "\"Обаче няма съмнение, че има тежък управленски провал\""}
{"url": "https://clubz.bg/92727-rusiq_i_avstraliq_sa_polufinalisti%C2%A0na_atp_cup", "text": "Тимът на Русия надигра Аржентина с 3:0 и се класира за полуфиналите в първото издание на отборния тенис турнир ATP cup. Руснаците изковаха успеха след два победи на сингъл. В първия мач Карен Хачанов надви Гуидо Пея след 6:2, 7:6 (4). Във втория двубой Диего Шварцман даде по-сериозен отпор на Данийл Медведев, но в крайна сметка отстъпи на финалиста на US Open с 4:6, 6:4, 3:6. Ясни са четвъртфиналистите на тенис турнира ATP cup Така Русия стигна до последните четири в отборната надпревара, където негов съперник ще бъде един измежду Сърбия и Канада. Този двубой е в петък. По-рано отборът на Австралия също достигна полуфиналите на ATP сup, след като надигра Великобритания в изключително драматичен първи 1/4-финал от надпреварата с 2:1 победи. Ник Кириос даде аванс на домакините след убедителен успех над Камерън Нори с 6:2, 6:2, но Даниел Еванс върна надеждите на британците в маратонска битка с Алекс де Минор, завършила при 7:6(4), 4:6, 7:6(2). В решителната среща на двойки тандемът Де Минор/Кириос пречупи Джейми Мъри/Джо Солзбъри след обрат - 3:6, 6:3, 18:16. Шампионският тайбрек беше наистина маратонски. Австралия чака Испания или Белгия.", "date": "2020.01.09", "title": "Русия и Австралия са полуфиналисти на ATP cup"}
{"url": "https://clubz.bg/92714-evropejska_agenciq_sprete_pytnicheskite_poleti_nad_irak", "text": "ЕААБ – Европейската агенция за авиационна безопасност, е препоръчала авиокомпаниите от страните членки на ЕС да прекратят пътническите си полети във въздушното пространство на Ирак. Това съобщи днес говорителят на Еврокомисията по въпросите на транспорта Стефан де Кеерсмаакер. Причина за мярката е несигурната обстановка в страната след ракетните атаки срещу базит на предвожданата от САЩ международна коалиция. Нападенията с ракети бяха извършени от Иран като отмъщение за убийството на ген. Касем Сколеймани миналата седмица. Иран не бил отстъпил. Щял още да отмъщава на САЩ Някои страни вече са предали съвета на авиокомпаниите, допълни Де Кеерсмаакер. Утре ще се състои извънредна среща на група от европейски авиационни експерти, която трябва да направи оценка на новите рискове, произтичащи от ескалацията на напрежението в региона. Председателят на Европейския съвет Шарл Мишел разговарял по телефона с иранския президент Хасан Рохани и призова Ислямската република да не предприема необратими действия. Чишел се надява повече да няма опити за подклаждане на напрежението в Близкия изток, съобщиха от Съвета. Рохани пък изразил готовност да продължи тясното сътрудничество с ЕС заради отговорната и стабилизираща според него роля на Съюза в региона. Единствено благодарение на ЕС Иран не се е превърнал в световна ядрена сила. Това е едно от заключенията на днешното извънредно закрито заседание на Комисията по външни работи, споделиха специално за Клуб Z източници от Европарламента. След оттеглянето на САЩ от споразумението депутатите са решили да раблотят интензивно с Китай и Русия, които са също страни по него.", "date": "2020.01.09", "title": "Европейска агенция: Спрете пътническите полети над Ирак"}
{"url": "https://clubz.bg/92705-zemq_v_plamyci", "text": "Преди няколко седмици, в Италия, бяха заловени тонове отпадъци, предназначени за България. Шумът, който се вдигна около акцията на италианските карабинери, завари нашите институции напълно неподготвени – никой в Българи не бе получил информация от италианските власти за това, което се случва. Днес обаче главният прокурор Иван Гешев съобщи, че в Министеството на околната среда и водите тече проверкана ДАНС и МВР на различни разрешителни режими за внос на боклук от Италия. Спецчасти в Перник и екоминистерството. Гешев лично на терен През 2006 година Роберто Савиано публикува документалния роман „Гомора – пътешествие в икономическата империя и в мечтата на камората да владее и управлява“. Когато тиражът в Италия достига 2 500 000, а книгата е преведена на 52 езика, камората (неаполитанската мафия), която винаги е искала да стои в „сянка“, издава смъртна присъда за писателя. Разкритията са ужасяващи не защото става дума за морал, а защото показват невъобразимите печалби на мафиотите. Това е, което тревожи клановете. Ето откъс от книгата \"Гомора\", посветен именно на търговията с отпадъци. ...Най-объркващото нещо е да си представиш икономиката с всичките й подробности. Финансовите потоци, печалбите, договорите, задълженията, инвестициите. Няма физиономии. Можеш да си представиш различни определящи фактори на икономиката, но не финансовите потоци, банковите сметки, отделните операции... ...Навярно единствения начин да се представи икономиката в нейното развитие бе това, да откриеш какво остава, да се проследят оставените дири, тези части, които тя изоставя като мъртва кожа, докато стигне до целта. Сметищата са най-конкретната емблема за всеки икономически цикъл. Струпват на едно място всички, което е било, те са истинската следа на изразходваното, нещо повече от белега, който всеки продукт оставя върху кожата на земята. Югът е последната точка за всички токсични отпадъци, опасните огризки, утайката на производството. Според едно изследване на Италианската асоциация за защита на околната среда, ако всички отпадъци, които са се изплъзнали от контрол, бъдат събрани на едно-единствено място, ще се получи купчина от четиринадесет милиона тона, планина, висока 14 600 метра, с основа три хектара. МВР свързва депо за отпадъци в Плевен с мафиотската групировка Ндрангета Монблан е висок 4 810 метра, а Еверест – 8 844. Тази планина от отпадъци, които не са отбелязани от официалната статистика, ще е най-голямата на Земята. Така си представих ДНК-то на икономиката, търговските й операции, присвояванията, счетоводните машинации, приходите и печалбите – като такава огромна планина. Невъобразима планинска верига, която, сякаш след взрив, се е разпиляла в по-голямата част на южна Италия; първите четири области с най-висок брой престъпления срещу околната среда са Кампания, Сицилия, Калабрия и Пулия... ... Няма друга земя в Западния свят, в която нелегално да са изсипани такива количества токсични отпадъци. Благодарение на този бизнес, печалбите, изсипали се в джобовете на клановете и на посредниците, за четири години са достигнали четиредесет и четири милиарда евро. Печалбите от този пазар са сравними единствено с печалбите от трафик на кокаин. От края на 90-те клановете на камората са лидери в Европа по извозване на отпадъци... ...Босовете нямат скрупули да натъпчат с отрови своите земи и така да гноясват местата около собствените им вили и домове... МВР свързва депо за отпадъци в Плевен с мафиотската групировка Ндрангета", "date": "2020.01.09", "title": "Земя в пламъци"}
{"url": "https://clubz.bg/92699-specchasti_v_pernik_i_ekoministerstvoto_geshev_lichno_na_teren", "text": "МВР, ДАНС и Специализираната прокуратура провеждат специализирана акция в Перник. Става дума за разследване на причините за водната криза в града. Според БНТ спецчасти са влезли в местното ВиК дружество, както и в областната управа на града.  По думите му имал среща с кмета Станислав Владимиров, но не и с областния управител. „Подробни изявления ще даде Специализираната прокуратура, където ще бъдете запознати с всички подробности на досъдебното производство. На територията на Перник и София се провежда досъдебно производство, свързано с водната криза в Перник\", уточни той.  Иван Гешев съобщи, че в Министеството на околната среда и водите в София също тече проверка от служители на ДАНС и МВР. Това обаче е във връзка с разпоредената от главния прокурор проверка на различни разрешителни режими за внос на боклук от Италия. Главният прокурор отбеляза, че не е уведомявал премиера Бойко Борисов за спецакцията. „Не ми е работа да го уведомявам. Най-вероятно той е запознат“, допълни още Гешев. Според непотвърдена информация при акцията в Перник бил задържан Иван Витанов - отстраненият управител на ВиК в миньорския град. Това е станало тази сутрин рано в дома му. Витанов трябваше да бъде освободен като управител на общото събрание на дружеството на 10 януари - утре. Малко по-късно Нова съобщи, че по информация на телевизията е задържана и бившият областен управител на Перник - Ирена Соколова, която е лидер на женската организация на ГЕРБ.  \n\t", "date": "2020.01.09", "title": "Спецчасти в Перник и екоминистерството. Гешев лично на терен"}
{"url": "https://clubz.bg/92696-troen_skok_na_pyrvonachalnata_taksa_taksi_iska_branshyt", "text": "Първоначалната такса за повикване на такси да е фиксирана, като се равнява на три пъти минималната цена на километър пробег. За това настоява обединение на 38 таксиметрови компании в страната, в т.ч. най-големите, и над 3500 шофьори. Разговори за изменение в тази посока се водят вече с транспортия министър Росен Желязков. Това заяви за Клуб Z адвокат Райна Петрова, председател на Националния таксиметров синдикат и представител на инициативния комитет за промяна на Наредба 34 на транспортното министерство, която урежда таксиметровите превози. Ако предложението за изменение се приеме, то първоначалната такса в София би станала 2,31 лева през деня и 2,64 лева през нощта, тъй като минималната такса за километър пробег при дневна тарифа е 77 ст., а при нощна - 88 ст. Такситата в София искат минимална цена от 98 ст./км пробег през деня Самите тарифи пък се определят от общината в съответното населено място, като гореописаните минимални цени бяха определени през миналата година от Столичната община (максималните са съответно 1,30 лева и 1,70 лева). В момента наредбата казва само, че първоначалната такса не може да надвишава цената за един километър пробег по съответната тарифа в населено място с повече от 50%. В момента масово в София компаниите посочват първоначална такса от 70 ст. в тарифите си. Според бранша с повишаване на таксата за първоначално повикване ще се преодолее и проблемът с отказа на шофьорите да качват пътници на къси разстояния. Масовата практика сега е двете страни да влизат в \"пазарлък\" от типа \"Ще ме закараш ли за 10 лева?\", \"Ще те закарам за 5 лева\". Такситата в София искат по-високи цени - минимум 1 лв./км през деня Повишаване на цените щяло да доведе и до по-високо качество на услугата.  Водят се разговори и с представители на Столичната община за повишаване цената за километър пробег до минимум 1 лев. От синдиката настояват и общините, в това число Столичната, да актуализират веднъж годишно в точно определено време таксите за пробег. Сега законът не казва кога трябва да става това, като СО например не се е занимавала с този въпрос. Ако СО актуализира цените в тази посока, то тогава ще скочи и първоначалната такса до около 3 лева през деня. Решено: такситата в София с 850 лв. годишен данък По думите на Петрова цените на таксиметровите услуги неминуемо ще поскъпват и е по-добре това да се случва плавно, а не шоково. Засега обаче от Мнистерството на транспорта се притеснявали как ще обосноват пред обществото скок на цената за първоначално повикване. Среща с екипа на Росен Желязков предстои и днес. Таксиметровите шофьори все още настояват да им бъде разрешено да се движат в бус лентите, като дават заявка, че ще правят това само и единствено когато са с клиенти, а не при празни курсове. Такситата в София искат по-високи цени - минимум 1 лв./км през деня Решено: такситата в София с 850 лв. годишен данък", "date": "2020.01.09", "title": "Троен скок на първоначалната такса \"такси\" иска браншът "}
{"url": "https://clubz.bg/92698-koe_e_po_dobre_bez_malcinstva_ili_s_mnogo_malki_malcinstva", "text": "Една реплика на сръбския вицепремиер Ивица Дачич тези дни разпали страстите в българските медии. Всъщност той искаше да обвини ЕС заради безразличието му към правата на сърбите в Черна гора, ударени (според него) от закона за вероизповеданията там - православната църква трябвало да доказва собственост върху имотите си преди 1918 г. и държавата можела да им ги отнема. За да произведе контраст, Дачич даде за пример България, която ревностно защитавала правата на своето малцинство в страната му, макар и то да е само 0,26% от населението, а за много по-голям процент сърби в Черна гора грижа нямало. Дачич с пълен обрат за българското малцинство в Сърбия В България обаче някои прочетоха това, както ВМРО чете Истанбулската конвенция (ако перифразирам приказката за дявола и Евангелието) и наместо да се застъпят за своите православни братовчеди, се нахвърлиха върху Дачич с обвинението, че с нещо застрашава западните покрайнини. А Красимир Каракачанов пак стигна до Ньойския договор, което вкара темата в любимата ни абсурдистка тоналност. Разбира се, по-добре е, когато националистическата пáра отива в медийната свирка, отколкото да предизвиква кръвопролития по освобождаването на едни или други братя, както е било преди век. Но бързото припламване на скандала показа, че страстите тлеят. Страховете на националните мнозинства се подхранват от кризата на националните държави, едновременно хомогенизирани от глобализацията и разяждани от центробежните сили на автономисти като каталунци или шотландци, косовари и босненски сърби. Раздразнения и конфликти поражда самата липса на общ принцип за конструиране на идентичности в развития свят. На единия полюс е политическата нация от френски тип, която волунтаристично строи държавата отгоре, на другия – културната нация по германски образец, която обединява вече съществуващи долу културни дадености; от едната страна е канадската нация – мозайка от общности, от другата – почти хомогенните днес Полша или Япония. Наистина страните от Балканите приеха (или бяха попритиснати да подпишат) Рамковата конвенция на Съвета на Европа, призвана да закрепи принципите на либералната демокрация, която не просто осигурява властта на мнозинствата, но и защитава правата на малцинствата. Само че тази конвенция е именно „рамкова“ – в нея отсъства дори дефиниция за национално малцинство. Поради много различните традиции на отделните държави оставено беше на самите тях да дефинират какво точно ще да е това. Когато се подписа тази конвенция, българските политици дълго повтаряха, че биха опазвали правата на националните малцинства, ако такива би имало в страната, но работата е там, че било нямало – имали сме само етнически. В официален порядък България декларира, че тази конвенция не касае промени на териториалната цялост на държавата, което тогава прозвуча леко параноично. Кой пък говори за промени на границите в документа? След време разбрахме как може да се употребява тази уговорка: тя позволи да бъде отказана регистрация на различни неправителствени организации на македонците от Пиринския край под предлог, че застрашават териториалната цялост. Този страх не е за подценяване, ако познаваме историята. Хитлер използва немските малцинства в Судетите или Данциг, за да оправдае нападенията срещу Чехословакия и Полша; малцинствата си като предмостие днес използват руснаците в Балтика и Украйна. А нека не забравяме, че в България са регистрирани около 300 000 руски имота, тоест теоретически съществуват условия за нещо подобно на виладжийския пуч в Черна гора. С турското малцинство ни плашат от времето на кипърската криза от 1974 г., когато Турция окупира една трета от острова след гръцкия преврат и опита за присъединяването му. Но да се боим, че ще ни завладее миниатюрната Северна Македония, е смешно – просто в случая става дума за нещо съвсем друго. 0% македонско малцинство в България, 0% българско там: за голяма част от тукашните сънародници това е доказателство, че не само част, а всички македонци са българи; и обратно, за Скопие безусловно доказва, че нямат съвсем нищо общо с българите. Договори подписвахме, комисии правихме, а политическият сюрреализъм продължава. Около ратифицирането на конвенцията много се обсъждаше предполагаемата разлика между етническо и национално малцинство - второто било свързано със съществуващи съседни държави и следователно по-опасно. Все по-шареният съвременен свят обаче сякаш постепенно обезсмисля такъв възглед. Започва да изглежда странно, че за 20-те хиляди българи, останали в западните покрайнини след войните, националпопулистите се грижат повече, отколкото за двата милиона разселени по света, които мнозина дори са готови с лека ръка да лишат от право на глас. Древният архетип, че който напусне родината, губи и правата си, започва да става все по-неадекватен, но въпреки това ние трудно се пренастройваме: мигранти като турците в Германия или румънците в Англия може да са сериозен демографски ресурс, но сякаш винаги ще си останат по-долу от баварци или уелсци, които освен индивидуални права имат и наследствен суверенитет над територията. Тази нагласа най-тежко се отразява на ромите, които традиционно смятаме за номади, за приходящи, макар че от векове живеят край нас. Предубежденията към малцинствени групи идват и от това, че ги смятаме за привилегировани. Особено когато успеят да се организират, както направиха българските турци около Движението за права и свободи, което вече 30 години хем пази правата им, хем създава регионални клиентели, изгражда кадри и дори праща деца от Родопите да се изучат в Турция. Не говоря за грантовете и помощите, които някои групи получават, това са дребни пари. Става дума за солидарността, доверието и взаимопомощта, благодарение на които подобни общности монополизират сектори от икономиката не само в България, но и навсякъде по света: наследниците на коренното население в Америка владеят например казината, мексиканките гледат деца, гърците държат ресторанти... Най-силна завист по традиция будят евреите, чиито мрежи са най-развити, а приятелите по света – най-влиятелни. Но вземете каракачаните – крайно бедни пастири номади до четирийсетте, те неочаквано изскочиха с едни гърди напред, когато в началото на прехода получиха право да ходят първи да работят в Гърция без визи благодарение на гръкоезичието си. С други думи, става така, че и старите политико-военни разпри около малцинствата неусетно се трансформират в конкуренция между бизнес мрежи. Груповите права на малцинствата поставят либералната мисъл пред сложен проблем. От една страна – индивидът свободно избира да бъде част от общността, с която се идентифицира. От друга - тази общност често ограничава правата му, налага му политически дневен ред (малцинствата са най-единни в гласуването си). Аз бих тръгнал към проблема с малцинствата не по пътя на асимилирането, а обратно, по пътя на фрагментирането. Нека цъфтят сто цветя, както е казал Великия кормчия Мао. Бих признал културните особености на гагаузите, на власите и куцувласите. Бих разграничил грижливо турците в Източните Родопи от тези в Делиормана, кардерашите от ярлиите... Нека всеки превърне диалекта си в език, да пише стихове на него, нека измисля празници и традиции, каквито поиска! Представяте ли си колко шарени биха станали Балканите така? В Унгария през 90-те едни хора поискаха да бъдат признати за хунско малцинство и даже някакво финансиране им дадоха. Този месец в Обединеното кралство съдът обяви етическия веганизъм за религия. Нали разбирате накъде бия? Колкото повече такива топли общности, в които човекът да се чувства индивидуализиран и признат, толкова по-далеч сме от войни, освобождения, автономии. Защото колкото по-малки са идентичностите, толкова по-трудно ще могат да вредят на голямата гражданска идентичност, в която участваме всички ние. \" \"", "date": "2020.01.09", "title": "Кое е по-добре: без малцинства или с много малки малцинства?"}
{"url": "https://clubz.bg/92704-tezi_koito_geshev_zadyrja_ili_obvini_i_edin_nezadaden_vypros", "text": "Задържаха или подведоха под отговорност... Бившият кмет на Гърмен Ахмед Башев е арестуван Също така от днес - и шефа на ВиК-Перник. Спецчасти в Перник и екоминистерството. Гешев лично на терен Задържаха или образуваха досъдебни производства срещу... България иска имунитета на Елена Йончева от Европарламента Задържаха или образуваха досъдебни производства на депутати като Живко Мартинов или бивши такива като Димитър Аврамов и Илия Илиев. Задържаха или обвиниха групата около бившия депутат Николай Малинов за измяна и предателство. Задържаха или обвиниха шефове и служител на \"ТАД груп\", защото това, което са правили, според прокуратурата е тероризъм. Задържаха или обвиниха двама румънски и един български гражданин, че са изнудвали Ахмед Доган и Делян Пеевски, за да заличат имената им (?!) от френски доклад на спецслужбите. По едно време Иван Гешев обясни пред медиите, че прокуратурата разследва дружество \"Кинтекс\" заради некачествена продукция и изпълнение на поръчка на български производители на оръжие, което довело до плащане на неустойки от дружеството. А също срещу куп лица, шефки на столичната и други звена на Националната здравноосигурителна каса. А също и срещу шефове на болници като ВМА, тези във Враца и Дупница, Попово, Бургас, Благоевград, Русе, Ловеч. Куп други пък   на нарочни пресконференции, като прокуратурата обяви, че действат на принципа \"болница в болницата\" и така източват милиони. Задържаха или подведоха под отговорност... Общинарят на Митьо Очите: той ли не се крие или никой не го търси? Важно уточнение е, че всичката тази титанична работа е (част) от акциите на спецпрокуратурата, ръководена от Иван Гешев независимо като номинален шеф или като ресорен зам. главен, а днес и главен прокурор. Човекът, който – по собствените му думи – стига там, където другите не стигат... Има и един въпрос, който   които и днес пълзят зад гърба му (поне докато не получат друго нареждане!) с   разкрития от мястото на събитието, никога няма да му зададат:  Спецчасти в Перник и екоминистерството. Гешев лично на терен България иска имунитета на Елена Йончева от Европарламента Общинарят на Митьо Очите: той ли не се крие или никой не го търси?", "date": "2020.01.09", "title": "Тези, които Гешев задържа или обвини... И един незададен въпрос"}
{"url": "https://clubz.bg/92692-qponiq_prizovava_gon_da_se_vyrne_i_izpravi_pred_syda", "text": "Японската министърка на правосъдието Масако Мори отново отхвърли критиките на бившия президент на \"Нисан\" Карлос Гон срещу японската наказателна система и каза, че иска той да се яви в японски съд, предадоха световните агенции, цитирани от БТА. Карлос Гон: Заговорът срещу мене е като \"Пърл Харбър\" Тя допълни, че думите на Гон относно японската съдебна система са неверни и абсолютно недопустими и деформират представата на хората за нея. Гон избяга от Япония, където очакваше процес за различни финансови злоупотреби, в Ливан. Вчера той даде пресконференция в Бейрут. На нея Гон заяви, че е бил обект на брутално отношение от прокурори в Токио, които са го разпитвали в продължение на осем часа на ден без присъствието на адвокат и които са се опитали да измъкнат самопризнания от него. Той определи обвиненията срещу него като неоснователни и като заговор с мащабите на \"Пърл Харбър\". Карлос Гон най-спокойно избягал с влак от Токио Малко след тази пресконференция в интервю пред френска телевизия Гон каза, че би искал делото му да се гледа във Франция и че може би ще пътува дотам, ако знае, че няма да има проблеми на границата, предаде Ройтерс. Ливан, Бразилия и Франция са страни, които не екстрадират гражданите си, а Гон има гражданство и на трите страни. Карлос Гон най-спокойно избягал с влак от Токио", "date": "2020.01.09", "title": "Япония призовава Гон да се върне и изправи пред съда"}
{"url": "https://clubz.bg/92702-mrysen_vyzduh_v_sofiq_preduprejdava_obshtinata", "text": "За висока степен на замърсяване на въздуха с фини пархови частици предупреждава системата   на Столичната община. В пет района на града - \"Младост\",  Павлово\", \"Надежда\", \"Хиподрума\" и \"Дружба\", ще има замърсяване над допустимото. Най-висока степен на замърсяване се очаква в \"Хиподрума\" и средна в \"Павлово\", сочат данните на общината. Оттам препоръчват, както обикновено, гражданите да не ползват лични автомобили, а градския транспорт, както и да избягват отопление на твърдо гориво, когато е възможно. И обещават за извънредни мерки срещу източници на замърсяване и строителни обекти. За 10 януари обаче на сайта не се казва дали ще има допълнителни мерки за ограничаване на замърсяването. Столичната община поддържа и карта на монтираните филтри на комини в райони с особено голяма концентрация на къщи, които се отопляват с твърдо гориво. Филтрите обаче са едва 46 при близо 50 000 домакинства на печки, показват данните в сайта.  ", "date": "2020.01.09", "title": "Мръсен въздух в София, предупреждава общината"}
{"url": "https://clubz.bg/92694-kmetyt_na_botevgrad_valentin_zlatev_vsqva_panika_iska_da_me_otstrani", "text": "Това заяви пред бТВ кметът на Ботевград Иван Гавалюгов. Така той коментира вчерашните твърдения на Валентин Златев, че в Ботевград действала организирана престъпна група, която източвала средства от сметките за вода на хората. Твърденията на Златев бяха в отговор на обвиненията от Гавалюгов, че заради ВЕЦ \"Бебреш\" Ботевград е на прага на водна криза заради ниските нива на едноименния язовир, от който градът черпи питейна вода. Вецът се управлява от бащата на Златев. Валентин Златев: Не съм олигарх. Борбата с богатите и успелите печели народна любов И поясни, че според негова информация експерти от \"Напоителни системи\" не са давали разрешение за ВЕЦ \"Бебреш\" и то е дошло от заместник-министър през 2012 г. Гавалюгов каза още, че вецът може сам да реши кога да ползва вода от язовира и кога не. Според него ВЕЦ \"Бебреш\" е така изграден, че държавното дружество \"Напоителни системи\" не може да контролира водоподаването. Кметът каза, че е имал контакти със Златев, но бизнесменът \"много скоро разбра, че държа на своите принципи\". Вчера Златев обяви, че разполага с документи, според които местното ВиК отчита 2.5 млн. куб. м вода, а събира от населението пари за 9 млн. куб. м вода и това става със знанието на кмета. Той съобщи, че инкасираната вода от местното ВиК дружество, която се плаща от гражданите, е 1.2 млн. куб. м. \"Напоителни системи\" пък имали право да продават вода до 2.5 млн. куб. м. Гавалюгов поиска от Златев да уточни откъде е информацията му, че жителите на града са платили общо 9 млн. куб. м? Той отхвърли и твърденията на бизнесмена, че водата в града не е годна за пиене. Гавалюгов уточни, че водата преминава задължително през пречиствателната станция на местното ВиК, преди да достигне до канализационната мрежа в Ботевград. Специализираната прокуратура вече се самосезира по публикации в медиите за потенциална водна криза в Ботевград. Разпоредената на 2 януари от премиера Бойко Борисов проверка, възложена на управляващото язовира дружество \"Напоителни системи\", не показа нарушения.", "date": "2020.01.09", "title": "Кметът на Ботевград:  Валентин Златев всява паника, иска да ме отстрани"}
{"url": "https://clubz.bg/92701-poptodorova_prenesoh_dokazatelstva_za_solejmani_i_sarafovo_ot_sasht", "text": "Това заяви вицепрезидентът на Асоциацията на Атлантическия договор и бивш посланик на България в САЩ Елена Поптодорова по Нова тв в разговор за ескалиралото напрежение между САЩ и Иран заради убийството на генерала, смятан за втория най-влиятелен човек след аятолаха в ислямската република. Преди ден и бившият външен министър Соломон Паси говори за обявената от съюзниците ни връзка между иранския генерал и атентата в Сарафово, при който загинаха граждани на Израел и българският шофьор на взривения автобус. Соломон Паси: Солеймани е Дарт Вейдър, отговорен е за Сарафово По думите й през октомври м.г. е имало среща в Багдад, свикана от Солеймани, на която да се планират военни действия срещу обекти на САЩ, за да се провокира американска военна реакция. Поптодорова обясни, че от 12 г. Солеймани е бил под пряко наблюдение на САЩ и на Израел.  Според Поптодорова апокалиптичните предупреждения от последните дни не са добър знак. Поптодорова каза още, че Европа не може да осигури собствената си защита от тази заплаха. \"Заплахата е реална и се случва през ден. Ту от Германия, ту от Франция пристигат съобщения за точно такива действия на самотни или организирани, но изнесени навън терористи”, посочи бившият ни първи дипломат в САЩ.", "date": "2020.01.09", "title": "Поптодорова: Пренесох доказателства за Солеймани и Сарафово от САЩ"}
{"url": "https://clubz.bg/92703-sofiq_proizvejda_40_ot_bvp_na_stranata_i_namalqva", "text": "Столичната икономика расте, и то над средното ниво на страната, а София е градът, който осигурява около 40% от БВП. Това сочи новият доклад “Икономически и инвестиционен профил на София 2019” на Института за пазарна икономика, поръчан от Столичната общинска агенция за приватизация и инвестиции. Икономиката в града се трансформира към сектори с по-висока добавена стойност, отбелязва докладът - преработващата промишленост, информационните технологии и аутсорсингът увеличават своя дял. Делът на строителството пък се свива. С колко ще расте българската икономика, ако изключим даровете отвън? Това става благодарение на по-високата (над средното за България) инвестиционна активност и по-образованото население. 51,4% от столичантеи са висшисти спрямо едва 28% в страната. От същото следва, че заетостта е най-висока - 76%, а безработните са едва 2,1%. Най-много работят в търговията и ремонта на автомобили - около 1/4 от работещите, или 180 000 души. Това води и до заплати, значително по-високи от средните за страната - с 38%, или 19 хил. лв. годишно (1583 лв. месечно бруто). 610 лв. е минималната работна заплата от днес София се отличава и с добро усвояване на евросредства - 4,2 млрд. лв. до юни 2019 г. Най-големият бенефициент е общинското дружество \"Метрополитен\". Друга \"добра\" новина - столицата ни намалява най-малко. Миграцията към нея от други части на страната е съизмерима с тази към чужбина. Разбира се, естественият прираст е отрицателен, но пък най-добрият за страната - 1,9 промила за 2018 г. Градът може да се похвали и с една от най-високите интернет скорости в Европа. 3/4 от населението на възраст между 16-74 г. имат достъп и използват редовно световната мрежа. 610 лв. е минималната работна заплата от днес", "date": "2020.01.09", "title": "София произвежда 40% от БВП на страната - и намалява"}
{"url": "https://clubz.bg/92688-kpkonpi_iska_otnemane_na_nezakonno_imushtestvo_za_27_mln_leva", "text": "Антикорупционната комисия (КПКОНПИ) под ръководството на новия си председател Сотир Цацаров е взела решение да внесе 6 иска за отнемане на незаконно имущество на обща стройност над 2,7 млн. лв. Исковете ще бъдат внесени в окръжните съдилища в Благоевград, Плевен, Сливен, София и Шумен за отнемане в полза на държавата на незаконно придобито имущество след образувани производства. Това   на сайта си. С 20:0 ВСС освободи Сотир Цацаров като главен прокурор Проверките са започнати след получени уведомления за привличане на лицата в качеството на обвиняеми за извършени престъпления - държане на високорискови наркотични вещества с цел разпространение, избягване плащането на данъци в особено големи размери, държане на акцизни стоки без бандерол, участие в организирана престъпна група за трафик на хора и имотна измама. С решенията на антикорупционната комисия се иска от компетентните съдилища отнемане на имущество, придобито от шестте проверявани и свързаните с тях лица, на обща стойност 2 734 454.86 лв., включително 27 недвижими имота и 4 автомобила, се казва в съобщението.", "date": "2020.01.09", "title": "КПКОНПИ иска отнемане на незаконно имущество за 2,7 млн. лева"}
{"url": "https://clubz.bg/92689-klasirane_v_top_20_za_albert_popov_v_italiq", "text": "Алберт Попов зае 18-о място в слалома за Световната купа по ски алпийски дисциплини в италианския курорт Мадона ди Кампилио. Той завърши на 1,85 сек от победителя Даниел Юл (Швейцария). Това е второ класиране на Попов в топ 20 през сезона след 12-ото място във Вал д'Изер през декември. Алберт Попов записа добро класиране в слалом за Световната купа Доброто постижение на Попов дойде на връх 40-годишнината от единствената българска победа за Световната купа - на Петър Попангелов в Ленгрис (Германия). Другият ни представител в слалома в Мадона ди Кампилио - Камен Златков, даде 49-о време в първия манш и не стартира във втория. Алберт Попов беше 28-и с предпазливо каране на трудното трасе. Във втория манш заложи на повече рискове и значително подобри класирането си.", "date": "2020.01.09", "title": "Класиране в топ 20 за Алберт Попов в Италия"}
{"url": "https://clubz.bg/92695-sled_brekzit_velikobritaniq_se_gotvi_za_megzit", "text": "Водеща тема за британските издания беше неочакваната новина, че британският принц Хари и неговата съпруга Меган имат намерение да се откажат от ролята си на висши членове на британското кралско семейство и да станат финансово независими, продължавайки обаче да поддържат кралицата. Младото семейство обяви това вчера и Бъкингамският дворец публикува в отговор кратко изявление. Това решение обаче изненада кралското семейство, отбелязват изданията. Меган и Хари се отказват от задълженията си в кралския двор, искат да работят Кралицата Елизабет Втора е разочарована от решението на принц Хари да се откаже от пълномощията си, пише британският в. \"Таймс\", цитиран от БТА. Разочарованието на кралицата било още по-голямо, защото принцът и съпругата му са обявили намеренията си, без да говорят за това предварително с Бъкингамския дворец. Те не се били консултирали нито с кралицата, нито с принц Чарлз. В резултат на това реакцията на британското кралско семейство беше доста рязка и в кратко съобщение се казваше, че се проявява разбиране, но това е сложен въпрос и ще отнеме време да се финализира, а сега дискусиите били в ранен стадий, посочва \"Таймс\". В. \"Дейли телеграф\" също говори за дълбокото разочарование и обида на кралското семейство от намеренията на принц Хари и Меган, които не са се консултирали с кралицата и с други знатни роднини. В коментар по темата вестникът пише: Добре дошли в хубавия нов свят на Меган и Хари, избрали финансовата независимост, с изключение на това, че те ще запазят имението си Фрогмор хаус, което струва на британските данъкоплатци 2,4 милиона британски лири. Хари и Меган искат най-много две деца Според изданието херцозите на Съсекс са взели това решение по време на 6-седмичната си почивка в Канада в края на миналата година. Те дори не предупредиха кралицата, пише в. \"Дейли мирър\" и допуска, че става дума за егоистично решение на принц Хари. В. \"Сън\" пък въведе нов термин - \"Мегзит\", игра на думи между Меган и \"Брекзит\". В. \"Гардиън\" допълва пикантната тема с това, че в отделно изявление в страницата си в интернет херцозите на Съсекс са поставили под въпрос надеждността на утвърдените кралски кореспонденти и са дали индикации, че имат желание да работят вместо това с \"млади и очертаващи се като успешни журналисти\". Пред в. \"Индипендът\" писателката и коментаторка по кралските въпроси Клаудия Джоузеф заяви, че до известна степен това е можело да се очаква. Тя допълни, че социалните медии трябва да бъдат упреквани за случилото се, защото ако човек прочете какви са в тях коментарите за Меган, то той ще може да разбере защо тя иска да избяга от всичко това. Кралският коментатор Ричард Фицуилямс пък заяви, че стъпката на херцозите на Съсекс несъмнено ще бъде възприета от някои като знак, че монархията не може да се адаптира към XXI век. Хари и Меган искат най-много две деца", "date": "2020.01.09", "title": "След \"Брекзит\" Великобритания се готви за \"Мегзит\""}
{"url": "https://clubz.bg/92697-iran_dava_na_ukrajna_chernite_kutii_sled_katastrofata", "text": "Разбилият се вчера в Иран украински пътнически самолет не е подавал сигнал за проблем, но се е опитал да се върне на летището в Техеран, предаде Асошиейтед прес, цитирана от БТА. Твърдението е от публикуван днес предварителен доклад на иранската Организация за гражданска авиация, която разследва трагедията.  Очевидци на земята и в летящи в района самолети разказали на иранските разследващи, че падналият \"Боинг 737\" се е бил запалил още във въздуха, съобщи Ройтерс. Според източници на агенцията техническа неизправност е сред най-вероятните причина за катастрофата - говори се за прегряване на единия от двигателите. Пет източника от служби за сигурност - три американски и по един европейски и канадски - заявиха пред Ройтерс, че според първоначални оценки на западни разузнавателни агенции украинският \"Боинг\" е имал техническа неизправност и не е бил свален от ракета. Украински самолет със 176 души се разби край Техеран. Няма оцелели При разбиването на самолета на Украинските международни авиолинии е отекнала мощна експлозия вероятно защото той е бил пълен с гориво за полета до Киев, пише още в доклада на иранските власти.  Разследването продължава, а вчера се появиха информации, че Иран не иска да допусне американски експерти да участват в него. Съобщено бе, че държавата няма да даде черните кутии от разбилата се машина на щатската компания \"Боинг\".  Техеран обаче е готов да предаде на Украйна черните кутии от разбилата се машина, съобщи иранският министър на транспорта Мохамад Еслами, цитиран от БТА. Той отхвърли спекулациите, че \"Боинг 737\" на Украинските международни авиолинии може да е бил свален. В самолетната катастрофа загинаха всичките 176 души на борда. Жертвите са граждани на седем страни - 82 иранци, 63 канадци, 11 украинци, 10 шведи, четирима афганистанци и по трима германци и британци. Президентът на Украйна Володимир Зеленски обяви днешния ден за ден на национален траур за жертвите на катастрофата. Страната разглежда няколко възможни причини за трагедията. В телевизионно обръщение държавният глава призова хората да не правят спекулации, да не разпространяват манипулативни твърдения и конспиративни теории и да се въздържат от прибързани заключения. \n\t ", "date": "2020.01.09", "title": "Иран дава на Украйна черните кутии след катастрофата"}
{"url": "https://clubz.bg/92693-irak_privika_iranskiq_poslanik_za_bazite_teheran_spira_s_udarite", "text": "Иракското външно министерство обяви, че е извикало посланика на Иран в страната, за да протестира срещу иранските ракетни удари по иракски бази с разположени в тях амарикански сили, предадоха Ройтерс и Франс прес, цитирани от БТА. Посланикът на Техеран в Багдад е бил извикан, за да му бъде предадено това изявление. Техеран отвръща на удара - обстреля две бази в Ирак Същевременно постоянният представител на Иран в ООН Маджид Тахт Раванчи заяви днес, че страната му е приключила с отмъщението за Солеймани и нови военни действия няма да има, ако няма агресия от страна на САЩ, предаде ТАСС. Ударът по базите на САЩ слага край на кризата? В писмо, адресирано до генералния секретар на ООН и до Съвета за сигурност, постоянният представител на Иран подчертава също така, че страната му уважава изцяло независимостта, суверенитета, единството и териториалната цялост на Република Ирак, предаде Франс. Операцията беше прецизна и целеше военни обекти, така че да не се предизвикат жертви сред цивилните и щети сред цивилните съоръжения в зоната, заяви дипломатът по повод иранския ракетен обстрел. Иран е привързан към запазването на мира и на международната сигурност и подчертава, че не търси ескалация или война, допълва Маджид Тахт Раванчи. Ударът по базите на САЩ слага край на кризата?", "date": "2020.01.09", "title": "Ирак привика иранския посланик за базите, Техеран спира с ударите"}
{"url": "https://clubz.bg/92691-2019_g_pojarite_v_amazoniq_s_30_poveche_naj_suhata_godina_v_avstraliq", "text": "Броят на горските пожари в Амазония в  се е увеличил с 30 процента през изминалата година в сравнение с предходната година, предаде Франс прес, като се позова на данни на Националния институт за космически изследвания, съобщава БТА. Общо 89 178 огнища на пожари са открити в бразилската част на Амазония през 2019 г. в сравнение с 68 345 през 2018 г. Само през август са били регистрирани 30 901 пожара. В Амазония секат горите, за да оцелеят Това увеличаване на пожарите, дължащо се основно на обезлесяването, породи критики от страна на международната общност, по-специално Франция, по адрес на администрацията на крайнодесния президент Жаир Болсонаро, който подкрепя проектите за икономическо развитие, по-специално минното развитие в Амазония. Миналата година обезлесяването в бразилската част на Амазония достигна рекордно ниво, превишавайки 10 000 квадратни километра между август 2018 г. и юли 2019 г. за първи път от 2008 г. насам. Рекордът по най-много огнища на пожари държи обаче 2004 г. с общо 218 637 огнища, следвана от 2017 г. с 107 439 огнища. 2019 г. е била най-топлата и най-сухата година в  , откакто се водят подобни статистики, според националната метеорологична служба, предаде и ДПА. Миналата година средните температури в страната са били с 1,52 градуса по Целзий по-високи от обичайните средни температури. Така е бил подобрен рекордът от 2013 г., когато средно температурите са били с 1,33 градуса по Целзий повече от обичайното. Това означава, че годишните минимални и максимални температури са били над средното във всички шест щата и две територии на Австралия. Австралия в огнения ад (ГАЛЕРИЯ) Миналата година е имало шест най-горещи дни, откакто се правят такива измервания в страната, като средно тогава температурите са били 41,9 градуса по Целзий. Що се отнася до дъждовете, средното количество за миналата година е било от едва 277 милиметра, което е с 40 процента по-ниско от обичайното. Предишният рекорд в тази насока е бил поставен през 1902 г., когато средното количество на валежите е било 314,5 милиметра. Много голяма част от Австралия е засегната от суша, като най-тежко пострадали са Нов Южен Уелс и Куинсланд. Не, Сидни не е покрит с пепел, не се препъваме в овъглени коали В доклада с данните на метеорологичната служба се казва още, че връзката между пожарите и рекордно ниските валежи и увеличението на температурите е ясно. В Австралия над 10 милиона хектара земи изгоряха от началото на сезона на горските пожари. Тази година той започна по-рано през септември. Най-малко 26 души загинаха в огнената стихия. Данните за температурите и валежите бяха разпространени ден преди екологични групи, свързани с австралийски студенти да излязат на протести с искане за повече действия във връзка с климатичните промени. Австралия в огнения ад (ГАЛЕРИЯ) Не, Сидни не е покрит с пепел, не се препъваме в овъглени коали", "date": "2020.01.09", "title": "2019 г.: пожарите в Амазония - с 30% повече, най-сухата година в Австралия"}
{"url": "https://clubz.bg/92667-esmail_gaani_generalyt_kojto_nasledi_solejmani", "text": "Иран обеща \"  на САЩ, след като на 3 януари американските сили убиха командира на силите \"Кудс\" Касем Солеймани. Ако има личност, която ще е отговорна за реакцията на Техеран, то това е приемникът на Солеймани - Есмаил Гаани, съобщава \"Би Би Си\". Кой е Касем Солеймани? Силите \"Кудс\" водят отвъдморските въоръжени операции на Революционната гвардия на Иран, която е установена след преврата от 1979 г. Шейсет и три годишният генерал Гаани е роден в североизточния град Машад, който е вторият по население в страната и е значимо религиозно място за шиитите. Гаани се присъединява към Революционната гвардия през 1980 г. Иран скърби по Солеймани (ВИДЕО и СНИМКИ) Гаани е ветеран от кървавата война с Ирак в периода 1980-1988 г. Тогава между него и Солеймани се завързва приятелство за цял живот. След края на войната той се присъединява към силите \"Кудс\" и е позициониран в провинция Хорасан, която граничи с Афганистан и Туркменистан. Докато Солеймани се обръща на Запад, Гаани фокусира вниманието си на Изток - води борба срещу трафика на наркотици и подпомага усилията на Северния алианс в Афганистан да изтреби талибаните. Афганистанският президент предложи офис на талибаните За Гаани също се говори, че е обръщал повече внимание върху всекидневната административна работа в \"Кудс\". През 2012 г. САЩ налагат санкции срещу него заради активната му роля за финансирането на операциите на силите по света. САЩ удрят Иран с нови санкции Солеймани успя да увеличи влиянието на Иран в Близкия изток - най-вече в Сирия, Ирак, Либия и Йемен. Тежката задача пред Гаани е да продължи политиките на генерала, който е възприеман за национален герой и бе най-властният човек в ислямската република след аятолах Али Хаменей. Според специалиста Афшон Остовар анализаторите подценяват факта, че Революционната гвардия много малко  Иран скърби по Солеймани (ВИДЕО и СНИМКИ) Афганистанският президент предложи офис на талибаните САЩ удрят Иран с нови санкции", "date": "2020.01.09", "title": "Есмаил Гаани - генералът, който наследи Солеймани"}
