{"url": "http://clubz.bg/57237-zashto_richardsyn_zastava_na_stranata_na_cvetan_vasilev", "text": "Когато Сергей Магнитски - смелият руски разобличител, бе оставен да умре, пребит до смърт, между стените на килията си в мрачния затвор \"Бутирка\" през 2009 г., историята на неговата честност и непоколебима съпротива срещу пословичната корупция в Русия ни даде добър урок. Такава ендемична корупция напълно размива отговорността на държавните институции и не оставя място за опазването на правата на личността. След като разкри и осъди сложната корупционна схема, създадена от правителството за смазване на вътрешното недоволство, на Магнитски бе отказан достъп до всички законови средства по време на незаконното му задържане. В политически мотивираното му преследване бяха замесени корумпирани държавни служители, които продължават да живеят безнаказано в Русия, макар да продължават да бъдат подложени на санкции благодарение на Закона \"Магнитски\". Цветан Василев търси закрила от САЩ по закона \"Магнитски\" Направляваната от държавата практика за тормоз на политическите противници продължава в страни, разяждани от подобна широко разпространена корупция, най-вече такива като България, която исторически е подчинена на руската сфера на влияние, и са под напрежение зарази отдавнашните си политически връзки с Русия и лелеяното им членство в НАТО и ЕС. Макар да е член на ООН, подписал редица европейски и международни конвенции за спазването на човешките права, България продължава редовно да бъде обявявана за най-корумпираната страна в ЕС и всяка година е сочена заради срамната си ситуация с човешките права и влошаващия се кримат на икономическа и политическа свобода. Точно като в Русия, българските институции попадат в плен на разрастването на доминиращи - и безнаказани - финансови и политически интереси. Случаят с Цветан Василев представлява мрачна картина на автократичните управници в една номинално демократична страна, разядена от пронизваща корупция и доминирана от българската мафия с нейните систематични злоупотреби с държавната власт, започнали още с падането на комунизма. Василев е изтъкнат бизнес лидер и фигура със силно влияние в България, който през последните няколко години е изправен пред страхотни трудности, започнали, след като той обяви подкрепата си за антикорупционна партия през 2013-2014 г. Тормозът срещу него се засили, когато той отказа да изпълнява незаконните искания на един политически гангстер, и достигна върха си, когато той на глас протестира срещу незаконното превземане на неговата банка и принудителното ликвидиране на нейните авоари. Отмъстителни политически лидери в сговор с бизнесмени, които манипулираха медиите и съдействаха на съдилищата, наложиха класическа система на корпоративно рейдърство в съветски стил, целяща завинаги да заглуши гласа му - но с малък успех. Цветанов продължава от Сърбия, където той и съпругата му Антоанета искат убежище, борбата гласът му да бъде чут. В същото време българските власти продължават да настояват за екстрадирането му, като крайната цел е да бъде затворен кръгът с финансовото и личностното унищожаване на един влиятелен противник на корупцията и предвожданите от държавата корпоративни рейдърски машинации в България. Плевнелиев: Не мога да приема Цветан Василев за жертва, нека САЩ се разровят в КТБ Като антикорупционен критик на българския режим, който търпи преследване, основаващо се на фабрикувани обвинения, Василев е типичен пример за несправедливостите, изброени в т. нар. Глобален закон \"Магнитски\". През 2016 г. президентът Барак Обама разшири насочените срещу Русия санкционни правомощия, дадени на американското правителство по силата на Закона \"Магнитски\" към всички страни по света, където има одобрено от правителството политическо подтисничество и гонения срещу противниците на корупцията и има други жертви на нарушенията на човешките права. Центърът \"Ричардсън\" има честта да застане на страната на Цветан Василев в търсенето на справедливост срещу свързаните с корупция репресии, срещу които лично аз и Центъра \"Ричардсън\" се борим през цялата ми дипломатическа кариера. ----- Плевнелиев: Не мога да приема Цветан Василев за жертва, нека САЩ се разровят в КТБ", "date": "2017.08.14", "title": "Защо \"Ричардсън\" застава на страната на Цветан Василев"}
{"url": "http://clubz.bg/57223-bsp_chaka_kraj_rekata_trupa_na_vraga_si_no_shte_dochaka_svoq", "text": "Мой приятел мисли приблизително така: БСП явно е чула-подочула или чела-недочела китайската мъдрост, че няма смисъл да влизаш в бой, а просто седни на брега на реката и търпеливо чакай - рано или късно трупът на твоя враг ще проплува край теб.  И затова не влиза в бой, ами е седнала край една река и чака. Чака оплелият се в собствените си суджуци, боклуци, айдуци и корупции враг сам да си върже топузи на краката и воденични камъни на шията и още по-сам да се бутне в реката.  Гергов: Искам БСП да не е циркаджийска партия БСП така има   да чака - ако продължи да чака точно сега и още повече - точно край тази река.  Защото е седнала край съвсем друга река - реката на забравата. И по нея, ако нещо проплува някой ден, това ще е само трупът на самата БСП.", "date": "2017.08.14", "title": "БСП чака край реката трупа на врага си, но ще дочака своя"}
{"url": "http://clubz.bg/57227-21_bezplatni_syveta_kym_vicepremiera_valeri_simeonov", "text": "21 неща, които вицепремиерът е по-добре да направи, отколкото да засилва „заучената безпомощност“ в държавните институции Вицепремиерът Симеонов направи показна акция, затвори две заведения, арестува един DJ и се похвали във фейсбук. Няма лошо. Лошото е, че си мисли, че подобни практики са нормални за един вицепремиер. И, което е най-лошо, смята, че същността на демокрацията е в това държавните институции да си вършат работата само под политическа подкрепа. Тъй като явно вицепремиерът не разбира в какво се състоят неговите задължения и стратегически отговорности, а и за да съм мил и конструктивен, давам 21 идеи за дейности, които имат по-голям приоритет за неговия пост от предвождане на щурмови отряди. В нормалните държави, разбира се, с добре развито демократично устройство. Та, един вицепремиер трябва: Демократичните институции трябва да действат свободно и независимо от политическо вмешателство. Това е основата на правовата държава. Всичко друго са празни приказки, неразбиране или нежелание. Вицепремиерите трябва стратегически да дават насоки за развитие, а институциите да си гледат тяхната работа. И е тъжно, че пак трябва да обясняваме елементарни неща. Само защото висш политик искал да демонстрира активност, за да замаже, че нищо не се прави по основните теми. Не претендирам, че това са най-важните неща, които трябва да се свършат. Или че са всички. Всеки може да добави още и още. Остава само избирателите, тези, които са изпратили днешния вицепремиер на власт, да разберат, че с показност и евтини спектакли по Слънчака не може да се управлява една държава. И много, ама много хубаво да си помислят за следващите избори... Заключение. Ако вицепремиерът и неговите фенове не са разбрали дългия пост, обяснявам още по-просто. Ситуацията е аналогична със старата притча за рибите и гладните хора. Изкусително е да нахраниш гладните. Изглеждаш добър. Но така развиваш „заучена безпомощност“. Гладните ще стоят и ще чакат вечно да ги нахраниш. Трябва да ги научиш сами да си приготвят храна и сами да се хранят. За да останат хора. Та, колкото и да изглежда добре, че  , това „нещо“ само показва нефелността на институциите и им увеличава  . Институциите трябва да се научат да действат сами, за да се спазва законът. Ако не могат, да се разпуска всичко и да се затваря държавата. Така че действията на вицепремиера са с негативен оттенък, колкото и да не се вярва на мнозина.  ", "date": "2017.08.14", "title": "21 безплатни съвета към вицепремиера Валери Симеонов"}
{"url": "http://clubz.bg/57224-shturmyt_na_valeri_samo_na_baza_policejsko_razporejdane", "text": "Спирането на музиката и работата на нощни заведения в Слънчев бряг с участието на вицепремиера Валери Симеонов са само на база полицейско разпореждане, а не на конкретни сигнали или констатирани нарушения на законодателството. Това стана ясно от разговор с представители на в ефира на бТВ по повод случките в курорта от последните дни. Валери Симеонов: Държавна воля... Задоволителна картина... Конфискация По думите й в района на заведенията “Оксиджен” и “Бедрум” общият шум е бил над допустимите норми, но фоновият шум в този район също е много висок. При спиране на музиката в първото заведение шумът е намалял с 30 децибела, но отново е бил над нормата.  Друга представителка на инспекцията - д-р Иванка Каменова, заяви, че въпросните дискотеки работят от години и не са уличени в нарушения на законите за туризма, за храните, за трудовото законодателство  DJ Станчо: Влезе полицаят, след него - шефът му, след него - вицепремиерът му В ефира на бТВ беше и арестуваният диджей Станчо, който попита Валери Симеонов: Той обяви, че отива в полицията, за да си поиска неправомерно задържания лаптоп, което станало без никакви документи, които предполагат изземване на лични вещи. Още повече че срещу него не се води никакво разследване. Още вчера Симеонов пък написа в позицията си във фейсбук и туитър: Всъщност обаче читател написа отдолу: Справка с въпросната показва, че чл. 3 с всичките му четири алинеи, сред които и:... DJ Станчо: Влезе полицаят, след него - шефът му, след него - вицепремиерът му", "date": "2017.08.14", "title": "Щурмът на Валери - само на база полицейско разпореждане"}
{"url": "http://clubz.bg/57233-erdogan_iskal_atomna_bomba", "text": "Турският президент Реджеп Ердоган искал атомна бомба, пише британският вестник „Експрес“, цитиран от БГНЕС. Според изданието Ердоган искал да превърне Турция в ядрена сила и имал таен план за създаване на ядрено оръжие в момент, когато отношенията му с ЕС са критични. За това предупреждава през \"Експрес\" турският журналист Абдула Бозкурт. Още през 2014 година се появиха сведения, че Анкара разработва планове за направата на атомна бомба. Турция тайно правела атомна бомба  В публикацията се твърди, че хора от обкръжението на Ердоган, имащи влияние върху неговите решения, заявили, че президентът вече обмисля възможността за създаване на атомна бомба. Твърденията на журналиста са потвърдени и от Айкан Ердемир - експерт от американската Фондация за защита на демокрацията и бивш депутат. Той сподели, че Ердоган имал голямо желание да превърне Турция в ядрена сила, но нямал възможност да го направи. Според Ердемир плановете на президента били осуетени от неуспешния опит за преврат:", "date": "2017.08.14", "title": "Ердоган искал атомна бомба"}
{"url": "http://clubz.bg/57234-pochivnata_stanciq_stylb_na_socializma", "text": "Разбира се волята за демократизиране на почивката не е само социалистическа. Детските ваканционни колонии възникват в развития свят към края на XIX век по идея на швейцарски пастор, потресен от ужасните условия за децата в големите градове. Ваканционните села са от същото време - те са за богатите, които искат да прекарат лятото край някое езеро или минерален извор. През трийсетте във Великобритания възниква веригата от ваканционни лагери на Били Бътлин с широка гама от цени, така че и най-скромните доходи да могат да се вместят. Най-мащабна е операцията на нацистката държавна организация „Сила чрез радост“, която има за цел да печели населението за идеите на националсоциализма. Тя става основният туристически оператор: организира крузове и екскурзии, а към края на трийсетте започва да строи грандоманския проект за почивна база „Прора\" на остров Рюге в Балтийско море с 20 000 легла. Недовършена, базата от почивна се превръща в окупационна - там съветски войски квартируват до 1955 г., като впрочем изпотрошават всичко. Грижата за почивката на работника надживява и  неолиберализма – днес „Рено“ предлага на работниците си чекове за заплащане на ваканции, валидни в 170 000 туристически обекта във Франция. Последният пример ни води към главната специфика на социалистическата почивна станция: тя е една. Е, хайде да кажем, две - една от службата на мама, една от службата на тате. Дали си го е представял така Ленин, когато през 1921 г. е подписвал декрета за почивните домове? Там се предвижда към домовете да се създават селскостопански предприятия за изхранване на почиващите, което май подсказва бъдещето. Постепенно почивните станции се прикрепват към определени организации, учреждения или предприятия и стават елемент от общата ре-феодализация на уж модерното комунистическо стопанство. Ликвидацията на пазара на недвижимости прави така, че кой каквото вземе (национализира, построи, измоли…), това е. Както през високите средни векове, това неминуемо води до разслояване – почивните станции на ЦК са с водни ски и кокетни барчета на плажа, тези на художници и писатели са творчески домове с по-свободен режим, заводските – по-рудиментарни, понякога с вечерен час за децата и телевизор, който се отключва от управителя. Покрай морето често йерархията си личи по това дали станцията е на първа, втора или трета линия (тогава седма и осма още не бяха открити). Не забравяйте също, че в онази епоха човек рядко сменяше работата си, а социалните придобивки като почивната станция бяха едно от средствата за привързване на работната сила към предприятието и спиране на текучеството. И тъй, не само банцига и пишещата машина, но дори плажният чадър сякаш беше до гроб. Станцията беше евтина, леглото без пари, храната с купони, пиенето на нормирани цени. Хотел малко хора можеха да си позволят, за почивка в чужбина не говорим до след 90-те. Наистина имаше станционни дисиденти - любители на дивото палатково преживяване, имаше семейства, които се вдигаха на село - не тяхното си село при баба, а при хазяи. Но енергията, която икономиката на дефицита изискваше тогава за осигуряване на най-прости потребности като кафе, тоалетна хартия или мазило за слънце, беше колосална. В станцията (дали името идва от станциите в Антарктида, в Хималаите?) почивката беше осигурена, включително почивката от работата по оцеляването. Пълна инфантилизираща безметежност - малко като френския Клъб Мед по същото време, където не мислиш за нищо, но в соцвариант. От гледна точка на съвременния потребител, боготворящ разнообразния избор, няма нищо по-абсурдно от това да работиш с едни хора цяла година и после да идеш на почивка пак с тях, отново и отново. От друга - почакайте! Летните компании не се покриваха с отделите в службата и дори осигуряваха едно вътреведомствено смешение, където портиерът можеше да попълни карето белот на зам.-директора, а машинописката да танцува със заслужилия писател. Говорим за големи соцпредприятия, не за съвременния среден и дребен бизнес. На почивка се завързваха полезни връзки, пламваха статусно-екзогамни симпатии. И гражданинът вземаше карта отново и отново за трета смяна, станала елемент от идентичността му. А за децата, неизкушени от служебните неща, станцията беше рай, защото там се изсипваха потенциални приятели за всички възрасти - родителите ги пускаха в периметъра на двора или занималнята и давай! Ставате първи приятели за 15 дни - до следващото лято може изобщо да не ги видите – и догодина пак първи приятели. Представата на хората беше, че станцията е тяхна – че имат права над нея. Едни не пускаха чужди хора в своето барче (дума от епохата), други мобилизираха инженерния състав да прокара водопровод, трети събираха пари да закупят кино машина. Може да е било поредната идеологическа хватка на режима, но хората така го чувстваха – впрочем по същия начин, както „ваша“ става стаята в Ахтопол, която хазяите пазят тъкмо за вас. Какво е собствеността, ако не повторително отношение към вещта? Ще кажете – нищо не пречи и днес на летните компании да си наемат някаква къща или хотелче и да си ходят там само с когото им е приятно. Не е така просто. Сигурно сте се опитвали да се комплектувате с поносими познати с деца на възраст колкото вашите – това едва ли ще се най-близките ви приятели. Ако пък имате голямо и малко, трудността на задачата се повдига на квадрат; с две семейства, с по две деца… – истинска геометрична прогресия! Въпросът не е  просто в това, че деца в света има все по-малко. Не е и във все по-трудната съчетаемост между нас, възрастните, от които едни слушат чалга, други - джаз. Проблемът е в самата свобода на избора, която дестабилизира общностите. Ако всеки път трябва да решавам с кого да почивам, има голяма вероятност ситуационен гняв да ме пренасочи към друга компания. Или пък изведнъж да ми потръгне финансово и да реша да ида на скъпа екзотична почивка, която довчерашният ми приятел не може да си я позволи. Да се запаля по рибарлъка и да зарежа картаджиите… Свободата е вълнуваща, но в перспектива тя постепенно разбива компаниите, свежда ги до самотни семейства, които се взират в таблетите си на „ол инклузива“. Почивната станция е съдбовна, малко като националната територия, в която сме се озовали, без да сме я поискали. Трета смяна - всички са там. Тази година ще се скараш, догодина ще се сдобриш, къде ще идеш? Обречен си да се сблъскаш с хора, които не си поканил, някои те изненадват приятно, други неприятно. А не е ли преживяването именно когато ти се случва нещо, което не си пожелал? Малко мазохистично – но интензивно преживяване, трудно разбираемо за милениълсите, израснали не в двора на станцията, а в социалните мрежи, където избираш другия според желанието си и във всеки момент можеш да го отпишеш.  Ще се учудите ли след всичко казано, че у нас толкова много почивни станции надживяха социализма? Вече не са чак толкова евтини, вече има огромен избор, а и тоалетната хартия отдавна не е проблем. Дали защото законите са тромави и учрежденията стискат ненужни имоти, наместо да завъртят парите и да увеличат доходите на служителите си? Икономически абсурдни, скъпи за поддръжка, омръзнали до смърт – а хората продължават да си искат станциите. Може би тайната е в носталгията - по времето, в което (както е в детството) не избирахме, а просто се озовавахме заедно.", "date": "2017.08.14", "title": "Почивната станция - стълб на социализма"}
{"url": "http://clubz.bg/57235-angelkova_se_distancira_proverkite_ni_nqmat_nishto_obshto_s_tezi_na_simeonov", "text": "Проверките на Министерството на туризма са само по отношение на плажовете, а не на хората, и нямат нищо общо с тези на вицепремиера Валери Симеонов. Това заяви министърът на туризма Николина Ангелкова, която участва в дискусията „За по-чист морски туризъм“ във Варна, предаде „Фокус“.  Симеонов vs Николина Ангелкова: Крият информация Тя каза още, че няма координация между проверките, които извършва Министерството на туризма и тези на вицепремиера Валери Симеонов.  Още в края на миналата година е започнало обсъждането на статута на националните курорти.", "date": "2017.08.14", "title": "Ангелкова се дистанцира: Проверките ни нямат нищо общо с тези на Симеонов"}
{"url": "http://clubz.bg/57236-ministerstvoto_na_kulturata_i_prokuraturata_si_iskat_pavetata_na_%E2%80%9Epraga%E2%80%9C", "text": "Министерството на културата и прокуратурата обявиха, че очакват от Столичната община паветата на бул. „Прага“ да бъдат върнати след приключване на ремонта. Това става ясно от отговор до гражданската инициатива, която от месеци брани настилката.  Полученият отговор на Софийската градска прокуратура също потвърждава решението на Министерството на културата:  От гражданското сдружение посочват, че реконструкцията на бул. „Прага“ започва на 2 юли, а съгласуването от страна на Министерството на културата е предоставено чак на следващия ден, следователно не е ясно с какви документи е стартиран ремонтът и кой носи отговорност. Решение за бул. „Прага“ и „Дондуков“ - бюрата по труда да обучават павьори Аргументът на столичния кмет е, че бул. \"Прага\" има разрешение за строеж преди заповедта на министъра на културата. \"За съжаление, когато започнахме ремонта, се каза, че трябва да върнем паветата. Аз възразих – как да върнем със задна дата процеса, да спрем и да блокираме работата. Бул. \"Прага\" е по-отдалечен от историческия център и е заобиколен от улици с асфалт. Той е много къс и свързва три спешни болници, по които денонощно минават линейки с болни хора. Възразила съм официално. Надавям се мотивите ми да бъдат уважени\", каза преди дни Фандъкова. Реконструкцията на булеварда трябва да приключи до края на август.  Преди седмица от организацията се обърнаха официално към вицепремиера Валери Симеонов и социалния министър Бисер Петков с предложение за създаване на програми за обучение на павьори, за да има кой да се грижи за настилките по тези булеварди.", "date": "2017.08.14", "title": "Министерството на културата и прокуратурата си искат паветата на „Прага“"}
{"url": "http://clubz.bg/57219-real_otstrelq_tri_pyti_barsa_ronaldo_s_gol_i_cherven_karton", "text": "\"Реал\" (Мадрид) би \"Барселона\" с 3:1 като гост в първия мач за Суперкупата на Испания. Реваншът е в сряда на \"Сантяго Бернабеу\".  Кристиано Роналдо влезе като смяна, вкара един от головете за мадридчани и малко по-късно получи втори жълт и червен картон, като си позволи да блъсне съдията и вероятно ще понесе тежко наказание. Първото полувреме не бе особено вълнуващо. Пред пълните трибуни на \"Камп Ноу\" двата съперника размениха по два опасни удара, а ситуациите на гостите бяха по-чисти. Втората част предложи далеч повече интересни моменти и динамика в играта. В 50-ата минута Жерар Пике си отбеляза автогол след прострелно центриране на Марсело отляво на атаката на \"белите\", които тази вечер играха в нетрадиционен като цвят екип. \"Реал\" заигра по-добре, а Дани Карвахал пропусна да направи 2:0. В 69-ата минута Роналдо влезе като смяна на мястото на Карим Бензема. И си опита късмета с ефектен ножичен удар, при който не улучи вратата. Постепенно \"Барселона\" натисна и започна да застрашава Кейлор Навас. В 76-ата минута Луис Суарес падна артистично пред вратаря и съдията отсъди доста спорна дузпа. Лео Меси бе точен за 1:1. В 80-ата \"лос меренгес\" отново дръпнаха в резултата след брилянтна контра и още по-брилянтен завършек на Роналдо, който отляво от ъгъла на наказателното поле порази целта с бомба в далечния ъгъл - 2:1. В бурната си радост португалецът съблече фланелката си и получи жълт картон. Около 120 секунди по-късно при нова контра Роналдо опита да си изработи дузпа при съпрокосновение с Юмтити, но вместо това за втори път видя жълтия, а оттам и червен цвят. \"Барселона\" се вдигна на финален щурм, но въпреки че бе с човек по-малко, \"Реал\" нанесе още един удар. Това стана в 90-ата, когато резервата Марко Асенсио заби втори страхотен гол с поразяващ шут в горния десен ъгъл на Андре Тер Щеген - 3:1. \"Мадридистите\" взеха голямо предимство, но Барса все пак не е за отписване на \"Бернабеу\", макар че днес тимът игра много слабо срещу вечния съперник в своя дом.", "date": "2017.08.14", "title": "\"Реал\" отстреля три пъти \"Барса\", Роналдо с гол и червен картон"}
{"url": "http://clubz.bg/57220-georgi_dimitrov_bezropotno_izpylnqva_mokrite_porychki_na_stalin", "text": "С тази шифрограма, изпратена от Москва на 17 септември 1947 г. до заместниците му в София Трайчо Костов и Васил Коларов, Георги Димитров изпълнява публично изречената закана, че ще  основния си политически опонент – лидера на Обединената опозиция в Народното събрание Никола Петков. Трайчо Костов отговаря: Личният дневник на Димитров свидетелства, че още по времето, когато той ръководи Коминтерна, Сталин диктува всички негови решения. На 11 ноември 1937 г. например Димитров е натоварен от съветския лидер със задачата да примами в Москва емигриралия във Франция германски комунистически ръководител Вили Мюнценберг, пише покойният историк Пламен Цветков. Гневът на Сталин е предизвикан от острите изказвания срещу сталинизма на този политически емигрант, който се ползва с висок авторитет в Западна Европа. Тъкмо Димитров трябва да задейства капана, подготвен от НКВД  , защото има добри лични контакти с Мюнценберг, който е бил един от най-активните му защитници по време на Лайпцигския процес. Германският комунист обаче добре е съзнавал какво го очаква в Москва след тази покана за „изясняване на различията“. Георги Димитров е безропотен и усърден изпълнител на всевъзможни задачи и „мокри“ поръчки на Кремъл – така проф. Цветков обрисува тогавашния шеф на Коминтерна, който по време на дирижираните от Сталин и шефа на НКВД Николай Ежов кървави разправи с „враговете с партиен билет“ в края на 30-те години насъсква НКВД включително и срещу свои близки сътрудници. В резултат от окупацията от Червената армия през 1944 г. НРБ възниква като тоталитарна полуколония на СССР. В кореспонденцията със съратниците си в България Георги Димитров нееднократно изтъква ролята на окупацията за „победата на народа“. Веднага след 9 септември 1944 в България са изпратени многобройни съветски „съветници“ и специални части от НКВД и СМЕРШ, които трябва да подкрепят инсталираното от Москва правителство. Те изиграват и ключова роля в замисленото пак в Москва ликвидиране на опозицията в Народното събрание. Сред кадрите на кремълските тайни служби, специално обучени да изтезават и да убиват, се открояват трима души, пристигнали в България през октомври 1945 г.: полковниците от НКВД Л. Студников, И. Голубенко и П. Зеленски. Това научаваме от документалния сборник „ДС и КГБ – връзки и зависимости“ на Комисията по досиетата. Официално задачата им е да „реформират“ репресивния апарат на новия режим, но основната им работа е да организират ликвидирането на остатъците от политическата опозиция и парламентаризма. През лятото на 1947 г. в подготовката на публичния процес срещу Никола Петков се включва още един съветски полковник – Митя Трифонов. Година след това той разпитва и изтезава арестуваните, а по-късно разстреляни евангелистки пастори. За процеса срещу Трайчо Костов в София пристига следващ пореден гост от Москва -  т.нар. генерал Чернов (всъщност полковник Л. Шварцман). Разправата с много от опозиционните дейци се провежда тъкмо под ръководството на съветските „съветници\". А жестокостите са всекидневие. Ето какво пише резидентът на британските тайни служби в София полковник С. Бейли за убийството на Мара Рачева, 24-годишната секретарка на земеделския водач д-р Г. М. Димитров:", "date": "2017.08.14", "title": "Георги Димитров безропотно изпълнява мокрите поръчки на Сталин"}
{"url": "http://clubz.bg/57221-teroristi_ubiha_20_dushi_v_restorant_v_uagadugu", "text": "Двадесет души бяха убити при джихадистка атака срещу ресторант в Уагадугу, столицата на Буркина Фасо, съобщи Би Би Си. Една от жертвите е турски гражданин. Трима нападатели открили безразборна стрелба по седящите на масите хора. Десетина ранени са били изведени от ресторанта от лекарите на Бърза помощ. Сред тях има и в критично състояние.  Армията на Буркина Фасо реагира веднага срещу ислямистите, които атакуваха кафе-ресторанта, известен като \"Азиз Истанбул\". Силите на реда пристигнаха на мястото с бронирани коли, след като се чу стрелба. След няколкочасова престрелка операцията приключи. На място са разстреляни някои от нападателите. Засега никой не е поел отговорност за нападението. Предполага се, че кървавият атентат е дело на местния клон на терористичнага групировка \"Ал Кайда\".", "date": "2017.08.14", "title": "Терористи убиха 20 души в ресторант в Уагадугу "}
{"url": "http://clubz.bg/57217-skaramuchi_ima_hora_v_beliq_dom_koito_iskat_da_izhvyrlqt_trymp", "text": "Той за първи път проговори, след като преди на 31 юли бе уволнен от Тръмп едва на десетия ден от назначаването му. На призива на водещия да каже конкретни имена бившият пиар началник отвърна, че вече е \"назовавал някои\". Той няколко пъти разкри преди, че хора като Рейнс Прибъс и Стив Банън трябва да бъдат уволнени. Вероятно сега отново визира тях.  Прибъс вече бе уволнен от поста шеф на кабинета на Тръмп и заменен с генерал. Стив Банън, който е смятан за сив кардинал, обаче все още е на мястото си. Банън е с открити профашистки възгледи и преди е бил шеф на расистки сайт. Той е най-близкият съветник на милиардера още от предизборната кампания. Америка потресена от расистко убийство (СНИМКИ+ВИДЕО) Тези дни обаче се чуха гласове, че Тръмп вече не го харесва и даже се съмнява, че именно той е човекът, който редовно издава тайни от правителствени заседания на пресата. Освен това след расисткото убийство и кърваво меле преди ден в Шарлотсвил и изявлението на Тръмп, че и \"двете страни са виновни\" за случилото се там, още повече се засилва натискът да бъде уволнен Банън. Смята се, че именно той е повлиял на президента да не осъди белите националисти за насилието, а да хвърли вината и върху контрапротестиращите. Според Скарамучи Доналд Тръмп час по-скоро трябва да назначи \"лоялни хора\" около себе си. Скарамучи: Прибъс е ш..ан шизофреник (СНИМКИ+ВИДЕО) Антъни се озова в огромен скандал, след като само два дни от назаначаването му в Белия дом бе цитиран от журналист, записал телефонния разговор с него, да казва, че \"Прибъс е ши..н психар\". Тогава той се закани да уволи Прибъс, както и поне още десетина души от администрацията заради постоянното изтичане на секретна информация. Прибъс наистина бе махнат от Белия дом, но и самият Скарамучи изхвърча. Скарамучи: Прибъс е ш..ан шизофреник (СНИМКИ+ВИДЕО)", "date": "2017.08.14", "title": "Скарамучи: Има хора в Белия дом, които искат да изхвърлят Тръмп"}
{"url": "http://clubz.bg/57222-sled_vojnata_na_valeri_sreshtu_shuma_sobstvenicite_obqviha_che_imat_pravo_da_rabotqt_sled_polunosht", "text": "Собственици на заведения в Слънчев бряг ще доказват в съда, че имат право да работят след полунощ. Това стана ясно от думите на управителя на дискотека “Бедрум” в курорта, в която в събота срещу неделя нахлу вицепремиерът Валери Симеонов с полиция и представители на други институции за проверка. Бе разпоредено и спиране на музиката, а клиентите на заведението посрещнаха Симеонов с викове “оставка” и обидни реплики.  Валери Симеонов: Държавна воля... Задоволителна картина... Конфискация Той заяви, че фоновият шум в Слънчев бряг е висок, но това не значи, че заведенията нарушават правила. По думите му Симеонов е пристигнал с полиция и е дадено разпореждане от страна на полицията за спиране на музиката, а от заведението не е имало как да се защитят. Вицепремиерът заявил, че заведението  Валери нахлу в \"Бедрум\" под скандирания \"Палячо\" и \"Пе*ал\"  (ВИДЕО) Данаил Петков –  представителят на дискотека “Оксижен”, в която предишната нощ също бе спряна музиката и бе арестуван гост диджеят Станчо, също отрече обвиненията на Симеонов, че в заведението са открити множество нарушения. DJ Станчо: Влезе полицаят, след него - шефът му, след него - вицепремиерът му По думите му от предоставените и на медиите протоколи от проверяващите органи – НАП, Агенция “Митници”, пожарната, инспекцията по труда и т.н., става ясно, че те са с констатации   Въпреки това Симеонов твърди, че нарушения имало, при това драстични. Председателката на Съюза на собствениците на заведения в Слънчев бряг Елена Иванова обяви, че още тази седмица ще има общо събрание и ще се настоява за среща с Валери Симеонов, на която ще бъдат представени решенията на собствениците. По думите й клиентите на заведенията в комплекса неслучайно са избрали именно него за своята почивка или уикенд - това са хора, избрали да оставят парите си в България по време на туристическия сезон, и те не е трябвало да стават свидетели на подобни акции, смята тя. Всички чудовищни престъпления започват с хиперактивност на гротескни индивиди От своя страна днес вицепремиерът свиква Координационен съвет по туризъм в Бургас. На него той ще обобщи резултатите от проверките си, на които предвождаше лично полиция, НАП, агенцията по храните, регионалната здравна инспекция и инспекцията по труда. Валери нахлу в \"Бедрум\" под скандирания \"Палячо\" и \"Пе*ал\"  (ВИДЕО) DJ Станчо: Влезе полицаят, след него - шефът му, след него - вицепремиерът му Всички чудовищни престъпления започват с хиперактивност на гротескни индивиди", "date": "2017.08.14", "title": "След войната на Валери срещу шума: собствениците обявиха, че имат право да работят след полунощ"}
{"url": "http://clubz.bg/57226-kyde_e_naj_golemiqt_vulkanichen_region_v_sveta", "text": "Учени са открили най-големия вулканичен регион на Земята – два километра под солидното ледено покривало на западната част на Антактида. Проектът, дело на изследователи от Единбургския университет, е идентифицирал близо 100 вулкана. Най-големият от тях е висок колкото швейцарския Айгер, близо 4000 метра, предава „Гардиън“. Геолози коментират, че този огромен регион ще направи досегашния рекордьор, вулканичния хребет в Източна Африка, да изглежда като джудже. Дейността на подобен вулканичен масив може да има тревожни последствия, предупреждават учените. По думите на един от авторите на изследването,  , ако някой от тези вулкани изригне, това допълнително би могло да дестабилизира ледовете в Западна Антарктида. Новооткритите 91 вулкана са с височина от 100 до 3850 метра. Всички те са покрити с лед, който в някои случаи достига дебелина до 4 километра. До момента в западната част на Антарктида бяха известни 47 вулкана. Откритието е важно, защото вулканичната активност на мястото би могла да има ключово значение за останалата част от планетата. Едно изригване би могло да разколебае сериозно ледената покривка на континента, който и без друго вече силно засегнат от глобалното затопляне. Откъсването и топенето на нови айсберги може да доведе до рязко покачване на морското равнище. Изследователите отбелязват една притеснителна тенденция. Най-много вулканична дейност се наблюдава, когато наскоро е била изгубена ледената покривка на даден вулкан – след края на последната ледникова епоха. Според тази теория, без лед отгоре им има намаляване на налягането и повишаване на активността на вулкана. Именно това може да се случи и в Западна Антарктида, където значителното затопляне от климатичните промени вече уврежда ледниците. Ако те намалеят твърде много, това може да доведе до вулканични изригвания, а оттам и до още повече дестабилизация и впоследствие директен резултат върху нивото на Световния океан. \" \"", "date": "2017.08.14", "title": "Къде е най-големият вулканичен регион в света?"}
{"url": "http://clubz.bg/57225-bojko_rashkov_prokuraturata_i_dans_iskat_bezkontrolno_podslushvane", "text": "Това заяви пред Нова тв Бойко Рашков, председател на Националното бюро за контрол на специалните разузнавателни средства. Изказването дойде дни след като по инициатива на прокурактурата ДАНС отне достъпа до класифицирана информация на зам.-шефа на бюрото - адвокат Георги Гатев. Мотивите бяха, че Гатев е ненадежден и не може да пази информация. Той дори иронизира, че не смее да посъветва Ани Цолова да се обърне към тях, ако има някакви съмнения, че някой нарушава конституционните й права, за да не отнемат и неговия допуск. Става въпрос за това, че Гатев бе фронтално атакуван и в крайна сметка \"опраскан\" от прокуратурата именно с такъв мотив - че съветвал желаещи граждани как да си подадат молби да Бюрото. Калин Калпакчиев: Управляващите се саморазкриха с промените в съдебния закон Рашков за пореден път напомни, че прессъобщението на прокуратурата, което е било изпратено мълниеносно на медиите, съдържа само обвинения за  Само за краткия срок от основаването на Бюрото - от 2014 г., то е успяло да ограничи използването и прилагането на СРС в пъти в страната, отбеляза председателят му. \"С което смятам, че България е в напълно съответствие с европейските стандарти в тази област, които фактически диктува Европейският съд за правата на човека.\" Рашков каза обаче, че някои искат да се върнат други времена.", "date": "2017.08.14", "title": "Бойко Рашков: Прокуратурата и ДАНС искат безконтролно подслушване"}
{"url": "http://clubz.bg/57230-tom_kruz_se_ranil_pri_kaskada_video", "text": "Холивудският актьор Том Круз е ранен при изпълнението на каскада от филма “Мисията невъзможна 6“ в Лондон, съобщава Ей Би Си.   Във видеоклип се вижда как актьорът не успява да скочи на покрива на сграда и се блъска в стената. Той се хваща за покрива и така избягва по-сериозни травми. Холивудската звезда обаче наранява десния си крак. При каскадата са използвани обезопасителни въжета. Том Круз е сред актьорите, които изпълняват каскадите си сами. Сред екстремните сцени, в които Круз участва, са снимки при нулева гравитация за филма “Мумията“, както и известните кадри от “Мисията невъзможна: Режим Фантом“, в които той виси от сградата \"Бурж Халифа\" в Дубай. За последното продължение на поредицата актьорът вече е изпълнил няколко опасни каскади: катастрофа между мотор и кола, заснета в Париж, и скачане с парашут в Оксфордшир, допълва британското издание “Индипендънт“. Премиерата на “Мисията невъзможна 6“ е планирана за 27 юли 2018 г.", "date": "2017.08.14", "title": "Том Круз се ранил при каскада (ВИДЕО)"}
{"url": "http://clubz.bg/57232-borisov_kaza_api_izpylnqva", "text": "Премиерът Борисов правилно е казал, започваме изграждането на държавно предприятие за опериране на ТОЛ системата, заяви пред журналисти в Добрич председателят на управителния съвет на Агенция „Пътна инфраструктура“ инж. Дончо Атанасов, предаде „Фокус”.  През миналата седмица министър-председателят Бойко Борисов заяви, че ако до днес ТОЛ системата не заработи, държавата има готовност да я направи. По думите му трафикът на транзитно преминаващи през страната ни тежкотоварни автомобили за денонощие е между 8000 и 10 000 тежкотоварни камиона. Огромен е и трафикът от Европа за Близкия изток, особено през летните месеци. От него също се губят огромни средства, заяви инж. Дончо Атанасов. Затова според него е изключително важно за държавата тази ТОЛ система да бъде изградена. Надеждите са до година системата да заработи, а очакваните приходи на годишна база – до 1 млрд. лева.  Борисов: Ако тол системата не тръгне до понеделник, правим я държавна Стартът на ТОЛ системата се бави вече 2 години заради непрестанното обжалване на обществената поръчка за избор на изпълнител. Очаква се изграждането й да струва около 200 милиона лева и да въведе по-справедливо заплащане за преминаване на тежкотоварните автомобили през магистралите на страната, припомня агенцията. Идеята за въвеждането на такси на база големината и километрите, които изминават ТИР-овете, датира от 2015 година. На следващата бе обявена и обществената поръчка за изграждането на ТОЛ системата. Заради десетките жалби и обжалвания по нея преди месец Министерството на регионалното развитие и благоустройството се закани да сезира компетентните органи и да внесе насрещен иск за пропуснати ползи. Тогава министър Нанков уточни, че са внесени 6 оферти за участие в процедурата, а пред Комисията за защита на конкуренцията са образувани общо 14 производства по жалби срещу актове, действия и бездействия на възложителя, докато пред Висшия административен съд са образувани 11 производства по актове на КЗК. Той отбеляза, че пътният сектор у нас се издържа основно от лекотоварните автомобили, но целта е чрез внедряването на новия модел за събиране на такси да се създаде устойчива и самофинансираща се пътна инфраструктура.", "date": "2017.08.14", "title": "Борисов каза, АПИ изпълнява"}
{"url": "http://clubz.bg/57231-mejdu_4_i_12_macha_nakazanie_grozi_ronaldo", "text": "Наказание между 4 и 12 мача грози Кристиано Роналдо, който побутна съдията Рикардо де Бургос Бенгоечеа по време на първия мач за Суперкупата на Испания между \"Барселона\" и \"Реал\" (Мадрид) късно снощи на \"Камп Ноу\". \"Реал\" отстреля три пъти \"Барса\", Роналдо с гол и червен картон Шампионите спечелиха с 3:1 като гости, а португалецът заби запомнящ се гол в 80-ата минута, но още в 82-рата бе изгонен заради втори жълт картон. Бесен от решението на Бенгоечеа, № 7 го докосна и блъсна леко, след което се отправи към съблекалнята. В дисциплинарния правилник на испанската футболна федерация е записано, че според тежестта на провинението санкцията за такава проява е минимум 4 срещи. Медиите в Испания предричат 4 срещи наказание за Роналдо, което означава, че той няма да е на линия за реванша на \"Бернабеу\" в сряда и за първите три кръга от новия сезон на Ла Лига. № 7 видя жълтия картон в 80-ата, тъй като съблече фланелката си, хвърли я на земята и после демонстративно показа на публиката, имитирайки радостта на Лео Меси след гол в Мадрид през миналата пролет, когато Барса спечели с 3:2. Около 120 секунди по-късно Кристиано опита да симулира дузпа в наказателното поле на домакините, поради което съдията реши да го санкционира още веднъж. В 90-ата \"Реал\" вкара трети гол и грабна убедителна победа срещу големия си съперник.", "date": "2017.08.14", "title": "Между 4 и 12 мача наказание грози Роналдо"}
{"url": "http://clubz.bg/57229-da_byde_li_podlojen_trymp_na_psihoekspertiza", "text": "Някои американски психиатри настояват Доналд Тръмп да бъде диагностициран, но други напомнят опасни практики в тази област, пише Грегор Бранди в портала State.fr. Същевременно авторът припомня, че мнозина, дори в глобалната мрежа, живо се интересуват от психичното здраве на Тръмп. Ако се съди по този факт, американският президент е най-обсъжданата личност в света. А и често противоречивите му и остри изявления давали повод човек да се замисли дали той е в добра форма. В САЩ обаче психиатрите нямат право да коментират здравето на човек, когото не са изследвали лично. Тази практика е наложена по силата на правилото „Голдуотър”, се посочва в публикацията. Психолозите притеснени за състоянието на Тръмп През 1964 г. кандидатът на републиканците Бари Голдуотър за президент на САЩ се изправя срещу демократа Линдън Джонсън. Това става след убийството на Джон Кенеди година по-рано. Президентските избори печели Джонсън. Това става не на последно място заради нападките срещу Голдуотър – бил екстремист и демагог. Илюстрованото сп. “Факт” прави публично допитване до стотици психиатри, след което оповестява резултатите под водещото заглавие Бари Голдуотър се обръща към съда. Той печели делото срещу списанието, което е осъдено да му изплати 750 000 долара. Въпреки това на 3 ноември 1964 г. Голдуотър губи катастрофално президентските избори, като претърпява едно от най-големите изборни поражения в американската история. След бурна полемика през 1973 г. Американската асоциация на психиатрите одобрява правилото „Голдуотър”. С него е въведена забрана за членуващи в Асоциацията психиатри да коментират здравословното състояние на публични личности, които не са изследвали лично. Путин е разпоредил изготвяне на психоанализ на Тръмп През август 2016 г. президентката на Американската асоциация на психиатрите д-р Мария А. Оквендо публикува комюнике, в което остро се осъжда поставяне на дистанционна диагноза и в което между другото се посочва: Видно обаче било, че не всички споделят подобно мнение. В края на юли – 8 месеца след избора на Доналд Тръмп за президент, друга организация – Американската асоциация на психоаналитиците, разпрати електронни писма до всичките си 3500 членове. В тях им беше съобщено, че те не са длъжни да се придържат към правилото и могат да дават оценка на психичното здраве на Доналд Тръмп. Не можело да се забранява на членовете на асоциацията отговорно да използват натрупаните познания и опит. Поведението на Тръмп давало основание за подобни действия, и то далеч по-рано. От своя страна обаче Американската асоциация на психиатрите, в която членуват 36 000 души, се възползва от случая да напомни за правилото „Голдуотър”. То продължавало да е в сила – в никакъв случай не може да бъде диагностициран който и да било, дори президентът на САЩ, ако не е бил изследван. Наред с това всеки лекар би нарушил професионалната етика, ако оповестява психиатрично заключение без съгласието и изричното разрешение на конкретното лице. Изданието цитира и Алън Франсис, един от най-известните и уважавани психиатри в САЩ. Според специалиста определение от рода на нарцистично разстройване на личността в никакъв случай не се отнасяло до Тръмп. Путин е разпоредил изготвяне на психоанализ на Тръмп", "date": "2017.08.14", "title": "Да бъде ли подложен Тръмп на психоекспертиза?"}
{"url": "http://clubz.bg/57228-ubiecyt_ot_sharlotsvil_bil_poklonnik_na_hitler", "text": "Расистът Джеймс Алекс Филдс-младши, който в събота прегази трима души с колата си в град Шарлотсвил, цял живот е симпатизирал на неонацистите, а час преди трагедията е участвал в демонстрация на крайно десни. Това съобщи в. \"Вашингтон пост\". Филдс бил поклонник и на Хитлер, сподели Дерек Уеймър - учителят му по история от гимназията. Америка потресена от расистко убийство (СНИМКИ+ВИДЕО) В момента младежът е в затвора и е заподозрян в извършване на тежко убийство от втора степен, умишлено увреждане на здравето и неспособност да предотврати произшествие, причинило смърт.   Когато Филдс изучавал историята на войните с участието на САЩ, той написал изследване за въоръжените сили на нацистка Германия през Втората световна война.", "date": "2017.08.14", "title": "Убиецът от Шарлотсвил бил поклонник на Хитлер"}
